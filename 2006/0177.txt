PARTEA

Anul 174 (XVIII) — Nr. 177

I

Joi, 23 februarie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 684 din 15 decembrie 2005 referitoare la
excepția de neconstituționalitate a dispozițiilor
art. 82 alin. (1), (2), (4) și (5) din Legea
nr. 303/2004 privind statutul judecătorilor și
procurorilor .................................................................
Decizia nr. 95 din 8 februarie 2006 privind constituționalitatea
dispozițiilor art. 20 alin. (5) fraza a doua din
Ordonanța de urgență a Guvernului nr. 154/2005
cu privire la rectificarea bugetului de stat pe anul
2005, aprobată prin Legea adoptată de Parlament
în ședința din data de 20 decembrie 2005............
´
Opinie separată ....................................................................

8–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.251. — Ordin al ministrului educației și cercetării
privind organizarea instruirii practice, pe grupe, în
anul școlar 2006—2007, în unitățile de învățământ
preuniversitar asistate în cadrul programelor de
modernizare a învățământului profesional și tehnic
PHARE și în cele implicate în proiectele
Ministerului Educației și Cercetării de colaborare
bilaterală cu Austria ..................................................

DECIZII

3–8

10–16

ALE

CURȚII

1–3

CONSTITUȚIONALE

CURTEA CONSTITUȚIONALĂ

D E C I Z I A Nr. 684
din 15 decembrie 2005

referitoare la excepția de neconstituționalitate a dispozițiilor art. 82 alin. (1), (2), (4) și (5)
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor

—
—
—
—
—

președinte
judecător
judecător
judecător
judecător

Acsinte Gaspar
Petre Ninosu
Ion Predescu
Ion Tiucă
Cristina Toma

—
—
—
—
—

judecător
judecător
judecător
procuror
magistrat-asistent

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 177/23.II.2006

Pe rol se află soluționarea excepției de neconstituționalitate a
dispozițiilor art. 81 alin. (1), (2), (4) și (5) din Legea
nr. 303/2004 privind statutul magistraților, excepție ridicată de
Elena Pătrașcu în Dosarul nr. 3.010/2005 al Tribunalului Tulcea.
La apelul nominal răspunde autorul excepției. Lipsește
partea Tribunalul Tulcea, față de care procedura de citare
a fost legal îndeplinită.
Președintele dispune să se facă apelul și în Dosarul
nr. 803D/2005, care are ca obiect excepția de
neconstituționalitate a dispozițiilor art. 81 alin. (4) din Legea
nr. 303/2004.
La apelul nominal în acest dosar răspunde Paul Irimia,
autorul excepției. Lipsește partea Casa Județeană de Pensii
Dolj, față de care procedura de citare a fost legal îndeplinită.
Curtea, din oficiu, pune în discuție conexarea Dosarului
nr. 803D/2005 la Dosarul nr. 792D/2005, având în vedere
faptul că sunt îndeplinite cerințele prevăzute de art. 53
alin. (5) din Legea nr. 47/1992.
Elena Pătrașcu este de acord cu conexarea dosarelor.
Paul Irimia nu se opune conexării.
Reprezentantul Ministerului Public arată că este de
acord cu conexarea dosarelor.
Curtea, având în vedere identitatea parțială de obiect a
cauzelor menționate, în temeiul dispozițiilor art. 53 alin. (5)
din Legea nr. 47/1992, dispune conexarea Dosarului
nr. 803D/2005 la Dosarul nr. 792D/2005, care este primul
înregistrat.
Cauza fiind în stare de judecată, Elena Pătrașcu solicită
admiterea excepției, arătând că dispozițiile de lege criticate
contravin prevederilor art. 16 alin. (1) din Constituție,
întrucât discriminează persoanele care la data îndeplinirii
condițiilor de pensionare au altă ocupație decât cea de
judecător sau procuror, deși au o vechime mare în
magistratură față de persoanele care la data îndeplinirii
condițiilor de pensionare au funcția de magistrat, chiar dacă
au avut această ocupație pentru o perioadă foarte scurtă.
Având cuvântul, Paul Irimia solicită admiterea excepției.
Arată în acest sens că dispozițiile art. 82 alin. (5) din Legea
nr. 303/2004 sunt discriminatorii, întrucât stabilesc acordarea
pensiei de serviciu în funcție de vechimea în magistratură.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, apreciind că dispozițiile de lege criticate nu
încalcă prevederile art. 16 alin. (1) din Constituție.
C U R T E A,

având în vedere actele și lucrările dosarelor, constată
următoarele:
Prin Încheierea din 15 septembrie 2005, pronunțată în
Dosarul nr. 3.010/2005, Tribunalul Tulcea a sesizat Curtea
Constituțională cu excepția de neconstituționalitate a
dispozițiilor art. 81 alin. (1), (2), (4) și (5) din Legea
nr. 303/2004. Excepția a fost ridicată de Elena Pătrașcu
într-o cauză de contencios administrativ, având ca obiect
refuzul Tribunalului Tulcea de a elibera adeverința tip
pentru stabilirea pensiei de serviciu.
Prin Încheierea din 5 octombrie 2005, pronunțată în
Dosarul nr. 480/CM/2005, Curtea de Apel Craiova — Secția
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 81 alin. (4) din Legea nr. 303/2004. Excepția
a fost ridicată de Paul Irimia într-o cauză ce are ca obiect
contestația împotriva deciziei Casei Județene de Pensii Dolj.
În motivarea excepției de neconstituționalitate autorii
acesteia susțin că dispozițiile legale criticate contravin
prevederilor art. 16 alin. (1) din Constituție, întrucât instituie
privilegii pentru persoanele care se pensionează din funcția

de judecător sau procuror, indiferent ce vechime au în
această funcție, și le discriminează pe cele care la data
îndeplinirii condițiilor de pensionare au altă ocupație, deși
au o vechime mare în magistratură, mai mică însă de
25 de ani.
Tribunalul Tulcea apreciază ca fiind neîntemeiate
criticile de neconstituționalitate formulate.
Curtea de Apel Craiova arată că excepția ridicată nu
este întemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile legale
criticate sunt constituționale, deoarece acestea nu instituie
discriminări, ci prevăd un tratament juridic egal pentru toate
persoanele aflate în aceeași situație juridică.
Președinții celor două Camere ale Parlamentului și
Guvernul nu au comunicat Curții Constituționale punctele
lor de vedere asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Curtea Constituțională a fost sesizată cu excepția de
neconstituționalitate a dispozițiilor art. 81 alin. (1), (2), (4) și
(5) din Legea nr. 303/2004 privind Statutul magistraților.
Anterior sesizării Curții cu excepția de neconstituționalitate, această lege a fost republicată în Monitorul
Oficial al României, Partea I, nr. 826 din 13 septembrie
2005, sub titlul îLegea nr. 303/2004 privind statutul
judecătorilor și procurorilor“, dându-se articolelor o nouă
numerotare, astfel că art. 81 a devenit art. 82.
Prin urmare, obiectul excepției de neconstituționalitate îl
constituie dispozițiile art. 82 alin. (1), (2), (4) și (5) din Legea
nr. 303/2004 privind statutul judecătorilor și procurorilor, cu
următorul conținut: î(1) Judecătorii și procurorii cu o vechime de
cel puțin 25 de ani în magistratură beneficiază, la împlinirea
vârstei prevăzute de lege, de pensie de serviciu, în cuantum de
80% din media veniturilor brute realizate în ultimele 12 luni de
activitate înainte de data pensionării.
(2) Judecătorii și procurorii sunt pensionați la cerere înainte
de împlinirea vârstei prevăzute de lege și beneficiază de pensia
prevăzută la alin. (1), dacă au o vechime de cel puțin 25 de ani
numai în aceste funcții. La calcularea acestei vechimi se iau în
considerare și perioadele în care judecătorul sau procurorul a
exercitat profesia de avocat, fără ca ponderea acestora să
poată fi mai mare de 10 ani. [...]
(4) De pensia de serviciu beneficiază și judecătorii și
procurorii cu o vechime în magistratură între 20 și 25 de ani, în
acest caz cuantumul pensiei prevăzut la alin. (1) fiind micșorat
cu 1% pentru fiecare an care lipsește din vechimea integrală.
(5) Persoanele care îndeplinesc condițiile de vechime
prevăzute la alin. (1) și (3) numai în funcția de judecător sau
procuror beneficiază de pensie de serviciu, chiar dacă la data
pensionării au o altă ocupație. În acest caz, pensia se
stabilește pe baza drepturilor salariale pe care le are un

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 177/23.II.2006
judecător sau procuror în funcție în condiții identice de vechime
și nivel al instanței sau parchetului“.
Autorii excepției consideră că dispozițiile legale criticate
contravin prevederilor art. 16 alin. (1) din Constituție
îEgalitatea în drepturi“, deoarece acestea stabilesc privilegii
pentru persoanele care se pensionează din funcția de
judecător sau procuror, iar pentru persoanele care timp
îndelungat au deținut o asemenea funcție, dar la data
pensionării au o altă ocupație, prevăd un tratament
discriminatoriu.
Analizând excepția de neconstituționalitate ridicată, Curtea
observă că, potrivit prevederilor art. 47 alin. (2) din Constituție,
dreptul la pensie, ca și celelalte forme de asistență socială,
se exercită în condițiile stabilite de lege. Astfel, legiuitorul este
în drept ca pentru diferite categorii socioprofesionale, având în
vedere situația deosebită a acestora, să stabilească condiții,
criterii și mod de calcul al pensiei diferențiate.
Pensia de serviciu pentru magistrați este mai
avantajoasă decât cea stabilită conform normelor general
aplicabile în cadrul sistemului public de pensii. Legiuitorul
a stabilit acest beneficiu pentru magistrați în scopul

3

creșterii atractivității profesiei, al asigurării stabilității în
aceste funcții și al recompensării privațiunilor și
incompatibilităților pe care le impune exercitarea acestora.
Persoanele care se pensionează din funcția de judecător
sau de procuror, rămânând în această funcție până la
îndeplinirea tuturor condițiilor de pensionare, cele care, deși
au trecut într-o altă activitate, au în funcția de judecător sau
de procuror o vechime de 20 de ani sau chiar de 25 de
ani, se află, în mod evident, într-o situație diferită față de
persoanele care la data îndeplinirii condițiilor de pensionare
sunt încadrate în alte funcții, iar în funcția de judecător sau
de procuror nu au realizat o vechime de cel puțin 25 sau
20 de ani. Conform jurisprudenței Curții Constituționale,
concordantă și cu practica Curții Europene a Drepturilor
Omului, situația obiectiv diferită în care se află anumite
categorii de persoane justifică sau chiar impune instituirea
prin lege a unui tratament juridic rezonabil diferențiat, fără
ca aceasta să reprezinte privilegii ori discriminări.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 82 alin. (1), (2), (4) și (5) din Legea nr. 303/2004 privind
statutul judecătorilor și procurorilor, excepție ridicată de Elena Pătrașcu în Dosarul nr. 3.010/2005 al Tribunalului Tulcea și de
Paul Irimia în Dosarul nr. 480/CM/2005 al Curții de Apel Craiova — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 15 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma
CURTEA CONSTITUȚIONALĂ

D E C I Z A Nr. 95
din 8 februarie 2006

privind constituționalitatea dispozițiilor art. 20 alin. (5) fraza a doua din Ordonanța de urgență
a Guvernului nr. 154/2005 cu privire la rectificarea bugetului de stat pe anul 2005,
aprobată prin Legea adoptată de Parlament în ședința din data de 20 decembrie 2005
Cu Adresa nr. L.622 din 21 decembrie 2005 secretarul
general al Senatului a trimis Curții Constituționale sesizarea
formulată de 38 de senatori, în temeiul dispozițiilor art. 146
lit. a) din Constituție, privind neconstituționalitatea
prevederilor art. 20 alin. (5) din Ordonanța de urgență a
Guvernului nr. 154/2005 cu privire la rectificarea bugetului
de stat pe anul 2005, publicată în Monitorul Oficial al
României, Partea I, nr. 1.012 din 15 noiembrie 2005,
aprobată prin Legea adoptată de Parlament în ședința din
data de 20 decembrie 2005.
Autorii sesizării sunt următorii senatori: Ion Iliescu,
Mircea Dan Geoană, Nicolae Văcăroiu, Ion Solcanu, Otilian
Neagoe, Radu Cristian Georgescu, Antonie Iorgovan, Ioan
Chelaru, Viorel Arcaș, Alexandru Athanasiu, Ovidiu Teodor

Crețu, Corina Crețu, Petre Daea, Vasile Dîncu, Teodor
Filipescu, Ion Florescu, Vasile Ion, George-Cristian Maior,
Radu Cătălin Mardare, Petru Șerban Mihăilescu, Ion
Moraru, Șerban Nicolae, Traian Novolan, Adrian Păunescu,
Mihail Popescu, Dan Mircea Popescu, Ion Rădoi, Doina
Silistru, Aurel Gabriel Simionescu, Viorel Ștefan, Sever
Șter, Doru Ioan Tărăcilă, Emil Răzvan Theodorescu, Angel
Tîlvăr, Ion Toma, Silvia Adriana Țicău, Vasile Ioan Dănuț
Ungureanu și Ion Vărgău.
Sesizarea a fost înregistrată la Curtea Constituțională
sub nr. 8.050 din 21 decembrie 2005, formând obiectul
Dosarului nr. 1.030A/2005.
În motivarea sesizării sunt invocate următoarele critici de
neconstituționalitate, formulate cu privire la dispozițiile

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 177/23.II.2006

art. 20 alin. (5) din Ordonanța de urgență a Guvernului
nr. 154/2005:
1. Încălcarea dispozițiilor art. 115 alin. (4) din
Constituție.
Autorii sesizării susțin că art. 20 alin. (5) din Ordonanța
de urgență a Guvernului nr. 154/2005 vizează organizarea
unităților de sănătate publică, inclusiv destituirea conducerii
lor, și că nu există o situație extraordinară, în sensul
prevăzut de Legea fundamentală, pentru a se justifica
reglementarea acesteia pe calea ordonanței de urgență.
2. Încălcarea prevederilor art. 115 alin. (6), coroborat cu
art. 34 din Constituție.
Prin dispozițiile art. 115 alin. (6) din Legea
fundamentală s-a stabilit că ordonanțele de urgență nu pot
afecta regimul drepturilor și libertăților prevăzute de
Constituție, între acestea numărându-se și dreptul la
ocrotirea sănătății consacrat de art. 34. Astfel, dreptul la
ocrotirea sănătății este garantat, la nivel constituțional,
potrivit prevederilor alin. (1) al acestui articol, iar potrivit
prevederilor alin. (3) organizarea asistenței medicale,
controlul exercitării profesiilor medicale și alte măsuri de
protecție a sănătății fizice și mentale a persoanei îse
stabilesc potrivit legii“,
prin
noțiunea
de
lege
neînțelegându-se în acest caz și ordonanța de urgență.
Autorii sesizării susțin că prin dispoziția legală nu s-au
urmărit decât îepurarea directorilor de spitale, între care și
savanți de renume mondial, și înlocuirea acestora cu
persoane alese pe criterii politice.“
3. Încălcarea altor texte din Constituție, îcare se află în
consonanță cu alin. (6) al art. 115 din Legea
fundamentală“.
Astfel, se susține în motivarea sesizării că prevederile
art. 20 alin. (5) din Ordonanța de urgență a Guvernului
nr. 154/2005 cu privire la rectificarea bugetului de stat pe
anul 2005 sunt contrare dispozițiilor art. 16 din Constituție
întrucât stabilesc un regim discriminatoriu, pentru cei față
de care se emit ordine de îrestructurare“, ale ministrului, în
raport cu persoanele care sunt supuse regimului de
anchetă administrativă și de sancționare, în condițiile Legii
nr. 270/2003.
De asemenea, sunt încălcate și dispozițiile
constituționale ale art. 24 din Constituție, privind dreptul la
apărare, principiul îprezumției de nevinovăție“ prevăzut de
art. 23 din Legea fundamentală și de Convenția pentru
apărarea drepturilor omului și a libertăților fundamentale,
precum și îprincipiul dreptului la o anchetă echitabilă, ca
dimensiune a dreptului la un proces echitabil, consacrat de
art. 21 alin. (3) din Constituție“.
4. Încălcarea principiilor statului de drept, prevăzute de
art. 1 alin. (3) din Constituție.
Se arată, astfel, că starea conflictuală dintre dispozițiile
criticate și Constituție rezultă și din împrejurarea că
ministrul sănătății a emis în mod abuziv ordine prin care a
destituit conducerile diferitelor spitale, fără să țină seama
că din consiliile de administrație fac parte, potrivit
prevederilor art. 25 din Legea nr. 270/2003, reprezentanți,
după caz, ai consiliilor locale, ai consiliilor medicilor, ai
universităților de medicină, entități care nu se află în
subordinea ministrului sănătății. Astfel, cu titlu de exemplu,
se arată că ministrul sănătății a dispus prin Ordinul
nr. 1.354 din 15 decembrie 2005, îrestructurarea“
Comitetului director al Spitalului Universitar de Urgență
București, începând cu data de 16 decembrie 2005, prin
revocarea din funcțiile de conducere a membrilor
comitetului director, iar prin Ordinul nr. 1.374 din 15
decembrie 2005 restructurarea consiliului de administrație al
aceluiași spital, începând cu data de 16 decembrie 2005,

îprin invalidarea componenței consiliului de administrație care
își încetează activitatea.“
Revocarea membrilor comitetului director are caracterul
unei sancțiuni administrativ-disciplinare, care poate fi dispusă
numai în urma unei cercetări administrative prealabile și
dacă nu se realizează indicatorii de performanță stabiliți în
contractul de administrare sau pentru săvârșirea altor abuzuri
ori abateri, în timp ce textul criticat permite ministrului
sănătății să destituie îpe loc“, membrii acestui comitet, ceea
ce contravine principiilor reglementate de art. 1 alin. (3) din
Constituție.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților
celor două Camere ale Parlamentului și Guvernului, pentru
a comunica punctul lor de vedere.
Guvernul României a transmis punctul său de vedere
cu Adresa înregistrată sub nr. 137 din 10 ianuarie 2006,
în sensul că sesizarea de neconstituționalitate este
neîntemeiată, pentru următoarele motive:
Autorii sesizării au avut în vedere formularea unei critici
de neconstituționalitate îdoar pentru paragraful al doilea din
alin. (5) al art. 20 [...]“, ceea ce demonstrează că
argumentația nu are în vedere aspectele care au condus
la măsurile dispuse, respectiv acumularea de arierate și
deficiențele constatate în activitatea financiară a spitalelor
publice.
În același timp, sesizarea de neconstituționalitate
vizează aspecte privind îvalidarea organelor de conducere
ale spitalelor publice, or în cauză este vorba despre
stabilirea de răspunderi ca urmare a unor deficiențe
constatate în activitatea financiară, pentru care cei vizați au
la dispoziție căile prevăzute de lege pentru a contesta
aceste măsuri de natură administrativă, în condițiile Legii
contenciosului administrativ nr. 554/2004“.
Măsurile dispuse de ministrul sănătății au fost emise în
temeiul Ordonanței de urgență a Guvernului nr. 154/2005
și al Legii spitalelor nr. 270/2003, cu modificările ulterioare,
care prevăd măsurile administrative ce pot fi luate de
ministrul sănătății în cazul nerespectării disciplinei
financiare.
Se apreciază că prevederile criticate pentru
neconstituționalitate se corelează cu dispozițiile cuprinse în
cap. II. îFinanțarea spitalelor“ din Legea nr. 270/2003, care
reglementează administrarea fondurilor alocate, abaterile de
la indicatorii din contractele de administrare, precum și
competențele Ministerului Sănătății de a dispune măsurile
corespunzătoare. Sunt avute în vedere prevederile art. 38
alin. (5) din Legea spitalelor nr. 270/2003, potrivit cărora
îDirecțiile de sănătate publică analizează execuția bugetelor de
venituri și cheltuieli lunare și trimestriale și le înaintează
Ministerului Sănătății, respectiv ministerului de resort, după
caz. Dacă se constată abateri față de indicatorii din contractul
de administrare, direcția de sănătate publică le sesizează și
face propuneri pe care le supune spre aprobare conducerii
Ministerului Sănătății“, precum și dispozițiile art. 40 alin. (2)
din aceeași lege, care au următorul cuprins: îControlul
asupra activității financiare a spitalului public se face, în
condițiile legii, de către Curtea de Conturi, Ministerul Sănătății,
de ministerele și instituțiile cu rețea sanitară proprie sau de alte
organe abilitate prin lege.“
Se mai precizează că din bugetul public național face
parte și bugetul sănătății, Ministerul Sănătății fiind abilitat
ca, în vederea urmăririi execuției bugetare, îsă ia măsurile
ce se impun în cazul constatării unor abateri de la
indicatorii de performanță prevăzuți în contractele de
administrare, aprobate prin ordin al ministrului sănătății [...]“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 177/23.II.2006
Finanțarea sănătății se realizează, în principal, din banii
publici și, de aceea, îMinisterul Sănătății, în calitate de
ordonator principal de credite, îpoate dispune măsurile
administrative necesare pentru înlăturarea abaterilor
constatate“. Potrivit prevederilor art. 29 alin. (1) din Legea
nr. 270/2003, organele de conducere ale spitalelor răspund
în fața Ministerului Sănătății pentru îndeplinirea atribuțiilor
ce le incumbă.
Președintele Camerei Deputaților și cel al Senatului nu
au comunicat punctele lor de vedere.
C U R T E A,

examinând sesizarea de neconstituționalitate, raportul
întocmit de judecătorul-raportor, punctul de vedere
comunicat de Guvernul României și dispozițiile criticate din
Ordonanța de urgență a Guvernului nr. 154/2005 cu privire
la rectificarea bugetului de stat pe anul 2005, aprobată prin
Lege în ședința din data de 20 decembrie 2005, raportate
la prevederile Constituției României, și dispozițiile Legii
nr. 47/1992 pentru organizarea și funcționarea Curții
Constituționale, reține următoarele:
I. Potrivit dispozițiilor art. 146 lit. a) din Constituție și ale
art. 1, 10, 15, 16 și 18 din Legea nr. 47/1992, Curtea a
fost legal sesizată și este competentă să soluționeze
sesizarea de neconstituționalitate formulată de cei 38 de
senatori.
Art. 20 alin. (5) din Ordonanța de urgență a Guvernului
nr. 154/2005 cu privire la rectificarea bugetului de stat pe
anul 2005, publicată în Monitorul Oficial al României,
Partea I, nr. 1.012 din 15 noiembrie 2005, aprobată prin
lege la data de 20 decembrie 2005, atacat pe calea
sesizării de neconstituționalitate, are următorul cuprins: îÎn
scopul prevenirii înregistrării de noi datorii, arieratele
recunoscute se vor plăti după analiza, evaluarea și
restructurarea unităților sanitare cu paturi, care au acumulat
datorii până la 31 mai 2005, de către Ministerul Sănătății și
Casa Națională de Asigurări de Sănătate. Restructurarea
conducerii unităților sanitare cu paturi, respectiv a consiliilor de
administrație și a comitetelor directoare, se va face prin ordin
al ministrului sănătății și, respectiv, al miniștrilor care au în
subordine unități sanitare cu paturi.“
Curtea Constituțională constată însă că în motivarea
sesizării nu este criticat întregul text, ci numai dispozițiile
cuprinse în fraza a doua, urmând, în consecință, ca numai
aceste dispoziții să fie examinate potrivit prevederilor
art. 146 lit. a) din Constituția României.
Dispozițiile constituționale la care se raportează excepția
de neconstituționalitate sunt următoarele: art. 1 alin. (3),
privind statul de drept, art. 16, privind egalitatea în drepturi,
art. 21 alin. (3), privind dreptul la un proces echitabil,
art. 23 alin. (11), privind prezumția de nevinovăție, art. 24,
privind dreptul la apărare, art. 34, privind dreptul la
ocrotirea sănătății, și art. 115 alin. (4) și (6), privind
regimul ordonanțelor de urgență.
II. În cursul dezbaterii sesizării de neconstituționalitate
au fost puse în discuție unele probleme privind
admisibilitatea sesizării, și anume:
— dacă, având în vedere că autorii sesizării de
neconstituționalitate nu atacă expres dispozițiile legii de
aprobare a ordonanței de urgență, ci numai unele prevederi ale
acestei ordonanțe, sesizarea poate fi examinată în cadrul
controlului a priori, prevăzut de art. 146 lit. a) din
Constituție, care are ca obiect îcontrolul constituționalității
legilor, înainte de promulgarea acestora“, iar nu și controlul
constituționalității ordonanțelor;
— dacă dispozițiile Ordonanței de urgență nr. 154/2005
cu privire la rectificarea bugetului de stat pe anul 2005 pot

5

forma obiectul controlului de constituționalitate ținând
seama de faptul că, prin natura sa, ordonanța este, ca și
legea bugetului de stat pe care a rectificat-o, un act normativ
cu caracter temporar, ieșit din vigoare la data încheierii anului
financiar 2005, iar art. 29 alin. (1) din Legea nr. 47/1992
privind organizarea și funcționarea Curții Constituționale
prevede că pot fi supuse controlului de constituționalitate
numai “dispozițiile dintr-o lege sau dintr-o ordonanță în
vigoare “;
— dacă, de asemenea, prevederile art. 20 alin. (5) din
ordonanța menționată mai pot fi supuse controlului de
constituționalitate în condițiile în care au fost abrogate
implicit prin Ordonanța de urgență nr. 206 din
22 decembrie 2005 pentru modificarea și completarea Legii
spitalelor nr. 270/2003, publicată în Monitorul Oficial al
României, Partea I, nr. 1.175 din 27 decembrie 2005.
Ținând seama de faptul că aceste probleme au
caracterul unor obstacole dirimante în examinarea sesizării
de neconstituționalitate, se impune ca ele să fie rezolvate
înainte de cercetarea motivelor invocate în sesizare.
În ce privește regularitatea sesizării, Curtea reține că
Ordonanța de urgență nr. 54/2005 cu privire la rectificarea
bugetului de stat pe anul 2005 a fost aprobată de
Parlament prin lege în ședința din 20 decembrie 2005.
A doua zi, la data de 21 decembrie 2005, secretarul
general al Senatului a trimis Curții Constituționale, în baza
art. 15 alin. (4) din Legea nr. 47/1992, sesizarea formulată de
un număr de 38 de senatori și depusă la Senat în aceeași zi.
Parlamentarii semnatari au formulat, în baza art. 146
lit. a) din Constituție, îsesizare cu privire la neconstituționalitatea alin. (5) al art. 20 din Ordonanța de urgență a
Guvernului nr. 154/2005, publicată în Monitorul Oficial al
României, Partea I, nr. 1.012 din data de 15.11.2005, aprobată
prin lege, în ședința din data de 20.12.2005“ și au anexat la
sesizare copie după legea menționată.
Din termenii adresei secretarului general al Senatului,
ca și din termenii sesizării rezultă explicit voința autorilor
acesteia de a supune controlului de constituționalitate
însăși legea de aprobare a ordonanței și nu numai o
dispoziție din ordonanță, desprinsă de legea de aprobare.
De altfel, ordonanțele Guvernului aprobate de Parlament
prin lege, în conformitate cu prevederile art. 115 alin. (7)
din Constituție, încetează să mai fie acte normative de sine
stătătoare și devin, ca efect al aprobării de către
autoritatea legiuitoare, acte normative cu caracter de lege,
chiar dacă, din rațiuni de tehnică legislativă, alături de
datele legii de aprobare, conservă și elementele de
identificare atribuite la adoptarea lor de către Guvern.
În consecință, nu se poate reține că sesizarea ar trebui
să fie respinsă ca inadmisibilă pentru faptul că textul de
lege atacat a fost identificat prin raportare la actul normativ
originar — Ordonanța de urgență a Guvernului nr. 154/2005 —
în condițiile în care este expres menționată și legea de
aprobare a ordonanței, iar învestirea Curții s-a făcut în baza
art. 146 lit. a) din Constituție, în termenele și cu procedura
prevăzute de art. 15 din Legea nr. 47/1992.
Referitor la admisibilitatea controlului constituționalității
legilor și ordonanțelor ieșite din vigoare — fie prin ajungere
la termen, în cazul legilor cu caracter temporar, fie prin
abrogare — se constată că această problemă nu se pune
decât în cazul controlului posterior, prevăzut de art. 146
lit. d) din Constituție. Potrivit art. 29 alin. (1) din Legea
nr. 47/1992, îCurtea Constituțională decide asupra excepțiilor
ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 177/23.II.2006

vigoare, care are legătură cu soluționarea cauzei în orice fază
a litigiului și oricare ar fi obiectul acestuia“.
Problema nu se pune atunci când, în baza art. 146
lit. a) din Constituție, Curtea Constituțională îse pronunță
asupra constituționalității legilor, înainte de promulgarea
acestora“, dat fiind că este evident că în acest caz nu
poate fi vorba de un act normativ ieșit din vigoare, ci de o
lege care, adoptată fiind de Parlament, urmează să fie
supusă promulgării de către Președintele României, în
baza art. 77 din Constituție, și publicării în Monitorul
Oficial al României pentru ca, potrivit art. 78 din Legea
fundamentală să intre în vigoare îla 3 zile de la data
publicării sau de la o dată ulterioară prevăzută în textul ei“. Nu
s-ar putea reține existența unui caz de control al unei legi
ieșite din vigoare nici în situația în care prin legea supusă
controlului înainte de promulgare s-ar aproba o ordonanță
cu caracter temporar, ajunsă la termen, sau o ordonanță
abrogată, căci și într-un asemenea caz obiectul direct al
controlului nu l-ar constitui constituționalitatea prevederilor
ordonanței ieșite din vigoare, ci constituționalitatea legii de
aprobare a acesteia, adică de validare a conținutului ei
normativ prin actul de voință al Parlamentului.
A decide altfel ar însemna să se admită ca o lege prin
care s-a aprobat o ordonanță neconstituțională ieșită din
vigoare să nu poată fi supusă controlului Curții
Constituționale în vederea restabilirii ordinii de drept
consacrate prin Legea fundamentală și, pe cale de
consecință, că prevederile Constituției nu sunt obligatorii.
Ținând seama de prevederile art. 1 alin. (5) din
Constituția României, conform cărora, îÎn România,
respectarea Constituției și a legilor este obligatorie“, o
asemenea soluție este absolut inacceptabilă.
Pe de altă parte, nu se poate reține, sub aspectul
controlului de constituționalitate, că prevederile art. 20
alin. (5) din Ordonanța de urgență a Guvernului
nr. 154/2005 au caracterul unor dispoziții legale cu caracter
temporar, ieșite din vigoare odată cu încheierea anului
financiar 2005, și nici că au fost ulterior abrogate.
Analizând cuprinsul Ordonanței de urgență a Guvernului
nr. 154/2005 cu privire la rectificarea bugetului de stat pe
anul 2005, Curtea Constituțională constată că aceasta
cuprinde dispoziții de rectificare a bugetului de stat pe anul
2005, dispoziții care, ca și cele cuprinse în legea bugetului
de stat, au caracter temporar și au ieșit din vigoare la
data de 31 decembrie 2005, data expirării exercițiului
bugetar al anului 2005. Deosebit de aceste dispoziții,
ordonanța mai cuprinde însă și dispozițiile art. 20 alin. (5),
care nu reglementează rectificarea bugetului de stat, ci
probleme privind organizarea asistenței medicale, iar
asemenea dispoziții, deși sunt contrare normelor legale de
tehnică legislativă, în absența unei prevederi prin care să
se determine caracterul lor temporar, au caracter perpetuu
și sunt, așadar, în vigoare la data examinării sesizării de
neconstituționalitate. Prin conținutul său, fraza a doua a
art. 20 alin. (5) din Ordonanța de urgență a Guvernului
nr. 154/2005 este o normă juridică autonomă, cu aplicare
de sine stătătoare în timp.
Curtea constată, de asemenea, că prevederile art. 20
alin. (5) din Ordonanța de urgență a Guvernului
nr. 154/2005 nu au fost abrogate nici expres și nici implicit
prin Ordonanța de urgență nr. 206/2005 pentru modificarea
și completarea Legii spitalelor nr. 270/2003, publicată în
Monitorul Oficial al României, Partea I, nr. 1.175 din 27
decembrie 2005. Astfel, prin punctul 2 al articolului unic din
ordonanță s-au introdus la art. 29 din Legea spitalelor
două noi alineate, alineatele (3) și (4), cu următorul
cuprins:

î(3) În cadrul procesului de analiză și evaluare a
performanțelor unităților sanitare publice cu paturi, care sunt în
relații contractuale cu casele de asigurări de sănătate,
indiferent de subordonarea lor sau de titularul dreptului de
administrare asupra lor, consiliile de administrație și comitetele
directoare pot fi revocate prin ordin al ministrului sănătății.
Pentru unitățile sanitare publice cu paturi din rețeaua
Ministerului Apărării Naționale, Ministerului Justiției,
Ministerului Administrației și Internelor, Ministerului
Transporturilor, Construcțiilor și Turismului, Serviciului Român
de Informații, conducătorii acestor instituții vor emite ordinele
de revocare, cu avizul ministrului sănătății. Președinții
consiliilor de administrație, consiliile de administrație și
comitetele directoare interimare se numesc pe o perioadă de
maximum 6 luni, prin ordin al ministrului sănătății, fără ca în
această situație să fie aplicabile dispozițiile art. 25 alin. (1)—4).
(4) Restructurarea unităților sanitare cu paturi, efectuată ca
urmare a analizei și evaluării activității acestora, în condițiile
dispozițiilor art. 20 alin. (5) din Ordonanța de urgență a
Guvernului nr. 154/2005, cu privire la rectificarea bugetului de
stat pe anul 2005, își menține valabilitatea.“
Textul celor două alineate introduse în Legea
nr. 270/2003 nu prevede abrogarea expresă a art. 20
alin. (5) din Ordonanța de urgență a Guvernului
nr. 154/2005, iar din compararea cuprinsului lor cu
dispozițiile care formează obiectul sesizării de
neconstituționalitate nu rezultă nici abrogarea implicită a
acestora din urmă.
În acest sens, Curtea reține că abrogarea implicită —
parțială sau totală — a unei dispoziții legale se produce
atunci când printr-un act normativ ulterior se instituie
reguli care contrazic, parțial sau total, conținutul normativ
al acesteia. Or, din examinarea comparativă a cuprinsului
art. 20 alin. (5) din Ordonanța de urgență a Guvernului
nr. 154/2005 și al textelor introduse în Legea nr. 270/2003
nu rezultă nici o contradicție între acestea, dispozițiile
introduse în legea spitalelor reafirmând valabilitatea celor
cuprinse în Ordonanța de urgență a Guvernului nr. 154/2005 —
a se vedea alin. (4) — și completând prevederile ei.
Pentru aceste considerente, Curtea constată că nu
există nici un motiv de inadmisibilitate a sesizării de
neconstituționalitate cu care a fost învestită.
III. Art. 20 alin. (5) din Ordonanța de urgență a
Guvernului nr. 154/2005 are următorul cuprins: î În scopul
prevenirii înregistrării de noi datorii, arieratele recunoscute se
vor plăti după analiza, evaluarea și restructurarea unităților
sanitare cu paturi, care au acumulat datorii până la 31 mai
2005, de către Ministerul Sănătății și Casa Națională de
Asigurări de Sănătate. Restructurarea conducerii unităților
sanitare cu paturi, respectiv a consiliilor de administrație și a
comitetelor directoare, se va face prin ordin al ministrului
sănătății și, respectiv, al miniștrilor care au în subordine unități
sanitare cu paturi.“
În sensul atribuit de Ordonanța de urgență a Guvernului
nr. 154/2005 și de legea de aprobare a ordonanței, prin
noțiunea de restructurare a consiliilor de administrație și a
comitetelor directoare se înțelege revocarea membrilor
acestor organe prin ordin al ministrului sănătății și, respectiv, al
miniștrilor care au în subordine unități sanitare cu paturi. Acest
înțeles rezultă cu certitudine din prevederile alin. (3) și (4)
ale art. 29 din Legea spitalelor nr. 270/2003, introduse prin
Ordonanța de urgență nr. 206/2005, care au în cazul de față
valoarea unei interpretări autentice a dispozițiilor art. 20
alin. (5) din Ordonanța de urgență a Guvernului
nr. 154/2005. Astfel, așa cum s-a arătat, prin alin. (3) al art. 29
din legea menționată s-a prevăzut posibilitatea revocării
conducerii unităților sanitare cu paturi, iar prin alin. (4) al
aceluiași articol s-a stabilit că restructurarea unităților

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 177/23.II.2006
sanitare cu paturi, efectuată în condițiile dispozițiilor art. 20
alin. (5) din Ordonanța de urgență a Guvernului
nr. 154/2005, adică prin măsuri de revocare a conducerii
unor spitale, își menține valabilitatea.
Curtea Constituțională constată că dispozițiile art. 20
alin. (5) fraza a doua din Ordonanța de urgență a
Guvernului nr. 154/2005, prin care se stabilește
posibilitatea revocării conducerilor unităților sanitare cu
paturi prin ordin ministerial, sunt neconstituționale,
contravenind prevederilor art. 115 alin. (6), ale art. 1
alin. (3), (4) și (5), precum și ale art. 24 alin. (1) din
Constituția României.
Astfel, potrivit art. 115 alin. (6) din Legea fundamentală,
ordonanțele de urgență nu pot afecta drepturile, libertățile și
îndatoririle prevăzute de Constituție.
Constituția României consacră în categoria drepturilor
fundamentale “dreptul la ocrotirea sănătății“, prevăzut în
art. 34, în conținutul căruia, potrivit alin. (3) al acestui
articol, se cuprinde și îorganizarea asistenței medicale“, care
se va stabili îpotrivit legii“.
Luând în considerare prevederile constituționale,
rezultă că organizarea și funcționarea spitalelor, inclusiv
numirea și revocarea organelor de conducere ale acestora,
nu pot fi reglementate decât prin lege, în sensul restrâns al
acestei noțiuni, iar nu și prin ordonanțe de urgență.
Dispozițiile din ordonanța de urgență atacate contravin
și prevederilor art. 1 alin. (3), (4) și (5) din Constituția
României, conform cărora România este stat de drept,
organizat potrivit principiului separației puterilor în cadrul
democrației constituționale, stat în care respectarea
Constituției și a legilor este obligatorie.
Analizând sistemul normativ al organizării spitalelor
publice, Curtea Constituțională constată că, potrivit art. 22,
23 și 25 din Legea spitalelor nr. 270/2003, organele de
conducere ale spitalelor sunt compuse din consiliul de
administrație, comitetul director și directorul general.
Membrii consiliului de administrație sunt: a) doi
reprezentanți ai Ministerului Sănătății sau ai direcției de
sănătate publică, după caz; b) doi reprezentanți numiți de
consiliul județean ori local, dintre care unul specialist în
finanțe publice locale, sau de ministerele ori instituțiile cu
rețea sanitară proprie, după caz; c) un reprezentant al
Colegiului Medicilor din România; d) un reprezentant al
Ordinului Asistenților Medicali din România; e) directorul
general; f) doi reprezentanți ai universității sau facultății de
medicină, pentru spitalele clinice, universitare, institutele
și centrele medicale clinice. Membrii comitetului director
sunt numiți de către consiliul de administrație în urma
concursurilor susținute, pentru o perioadă de 4 ani, iar
directorul general încheie cu consiliul de administrație un
contract de administrare, pe un mandat tot de 4 ani.
Conform art. 29 alin. (2) din aceeași lege, revocarea
membrilor comitetului director se face de către consiliul
de administrație.

7

Dispozițiile legale citate erau în vigoare atât la data
emiterii ordonanței de urgență, cât și la data adoptării legii
de aprobare a acesteia, fiind obligatorii, potrivit art. 1
alin. (5) din Constituție, atât pentru Guvern, cât și pentru
Parlament.
Curtea Constituțională constată că prin dispozițiile
art. 20 alin. (5) fraza a doua din Ordonanța de urgență a
Guvernului nr. 154/2005, prin care se stabilește
posibilitatea revocării prin ordin ministerial a membilor
consiliilor de administrație numiți de consiliul județean sau
local și de celelalte instituții mai sus menționate, care nu
sunt subordonate Guvernului, se încalcă principiul statului
de drept și corolarul acestui principiu, care impune
autorităților publice să acționeze numai în limitele
competenței lor. Or, competența revocării tuturor membrilor
consiliilor de administrație numiți de alte autorități, instituții
și organizații decât Ministerul Sănătății aparține acelor
autorități, instituții și organizații și nu ministerului. De
asemenea, constituie o vădită încălcare a principiilor
constituționale menționate reglementarea prin ordonanță de
urgență a revocării administrative, prin ordin ministerial, a
membrilor comitetelor directoare, numiți de către consiliul
de administrație în urma concursurilor susținute, pentru o
perioadă de 4 ani, precum și revocarea directorilor
generali care funcționează pe baza unor contracte de
administrare încheiate cu consiliile de administrație.
Este neîndoielnic că legiuitorul are posibilitatea să abroge
ori să modifice actuala reglementare sau să adopte — pe
calea legii, în conformitate cu art. 34 alin. (3) din
Constituție — dispoziții de restructurare a unităților sanitare
cu paturi, implicând numirea și revocarea organelor de
conducere prin ordine ministeriale. Noua reglementare ar
urma să se aplice pentru viitor, conform prevederilor
art. 15 alin. (2) din Constituție. Atât timp însă cât regulile
pe baza cărora au fost numite organele de conducere ale
unităților menționate sunt în vigoare, adoptarea unor
dispoziții privind revocarea, contrare acestor reguli,
contravine în mod flagrant principiului obligativității
respectării legii.
Dispozițiile criticate prin sesizarea de neconstituționalitate
contravin și prevederilor art. 24 alin. (1) din Constituție,
întrucât instituie posibilitatea revocării discreționare a
membrilor conducerilor unităților sanitare cu paturi, fără să
se rețină în sarcina acestora săvârșirea vreunei abateri și
fără să li se dea posibilitatea de a se apăra încă în faza
premergătoare emiterii ordinului ministerial. În aceeași
ordine de idei, Curtea constată că textul criticat instituie o
prezumție de culpă profesională și administrativă în sarcina
membrilor organelor unităților sanitare cu paturi care îau
acumulat datorii până la data de 31 mai 2005“, contrar
principiului prezumției de nevinovăție consacrat prin art. 23
alin. (11) din Legea fundamentală.

Pentru considerentele expuse, în temeiul art. 146 lit. a), al art. 147 alin. (4) și al art. 115 alin. (6), art. 1 alin. (3),
(4) și (5), al art 23 alin. (11) și art. 24 alin. (1) din Constituția României precum și al art. 15 alin. (1) și al art. 18
alin. (3) din Legea nr. 47/1992, republicată, cu majoritate de voturi,
CURTEA

CONSTITUȚIONALĂ

În numele legii
D E C I D E:

Constată că dispozițiile art. 20 alin. (5) fraza a doua din Ordonanța de urgență a Guvernului nr. 154/2005 cu
privire la rectificarea bugetului de stat pe anul 2005, aprobată prin lege la data de 20 decembrie 2005, sunt
neconstituționale.
Definitivă și general obligatorie.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 177/23.II.2006

Decizia se comunică președintelui României, președintelui Camerei Deputaților, președintelui Senatului și
primului-ministru și se publică în Monitorul Oficial al României, Partea I.
Dezbaterea a avut loc la data de 8 februarie 2006 și la aceasta au participat: Ioan Vida, președinte, Nicolae
Cochinescu, Aspazia Cojocaru, Constantin Doldur, Acsinte Gaspar, Kozsokár Gábor, Petre Ninosu, Ion Predescu și
Șerban Viorel Stănoiu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat asistent
Claudia Miu
´
OPINIE SEPARATĂ

Contrar soluției pronunțate prin Decizia nr. 95/2006 a
Curții Constituționale, fără a intra în analiza pe fond,
suntem de părere că sesizarea privind neconstituționalitatea
articolului 20 alin. (5) fraza a doua din Ordonanța de
urgență a Guvernului nr. 154/2005 cu privire la
rectificarea bugetului de stat pe anul 2005, aprobată de
Parlament în ședința din 20 decembrie 2005, trebuia să
fie respinsă, pentru următoarele considerente:
1. Un prim motiv îl constituie inadmisibilitatea sesizării.
Așa cum rezultă din cuprinsul sesizării de
neconstituționalitate, autorii acesteia critică, în exclusivitate,
dispozițiile art. 20 alin. (5) din Ordonanța de urgență a
Guvernului nr. 154/2005 cu privire la rectificarea bugetului
de stat pe anul 2005, aprobată de Parlament în ședința din
20 decembrie 2005, invocând articolul 146 lit. a) din
Constituție privind controlul prealabil, abstract, de
constituționalitate a legilor înainte de promulgarea acestora.
Din această cauză, și formularea dispozitivului deciziei
Curții Constituționale este oarecum atipică, declarând
neconstituțională nu legea, ci dispoziția cuprinsă în art. 20
alin. (5) fraza a doua din ordonanța de urgență aprobată
de Parlament prin lege.
Or, în sistemul nostru constituțional, ordonanțele emise
de Guvern, simple sau de urgență, pot forma obiect al
controlului de constituționalitate numai pe calea excepției de
neconstituționalitate, prevăzută de art. 146 lit. d) din
Constituție, așa cum am arătat și în opinia separată la
Decizia nr. 255/2005 a Curții Constituționale.
Această soluție constituțională este consecința faptului
că ordonanțele emise de Guvern, în baza delegării legale
(cele emise în baza unei legi de abilitare) sau în baza
delegării constituționale (ordonanțele de urgență), nefiind
supuse promulgării, nu pot forma obiect al controlului
prealabil de constituționalitate.
Faptul că legea de aprobare nu are un conținut
normativ propriu, cu excepția abrogării art. 21 al Ordonanței
de urgență, nu este de natură să determine concluzia că
legea de aprobare s-ar identifica total cu ordonanța de
urgență pe care o aprobă. În opinia noastră, cele două
acte rămân distincte prin conținutul lor, prin autoritățile care
le emit, precum și din punctul de vedere al procedurii
prevăzute de Constituție pentru adoptarea lor.
Sub acest aspect, considerăm că un text al unei
ordonanțe de urgență, emisă de Guvern și aprobată de
Parlament, nu poate forma, nici pe cale directă, nici pe
cale indirectă, obiect al controlului de constituționalitate
prevăzut de art. 146 lit. a) din Constituție, care
reglementează controlul prealabil de constituționalitate a
legilor, în exclusivitate.

În cauză, nu se contestă constituționalitatea Ordonanței
de urgență a Guvernului nr. 154/2005, în întregul ei. Critica
de neconstituționalitate vizează numai prevederile art. 20
alin. (5) din ordonanța de urgență, cu privire la care se
consideră că nu s-au respectat dispozițiile art. 115 alin. (4)
și (6) din Constituție, în sensul că nu exista o situație
extraordinară a cărei reglementare nu putea fi amânată și
că aceste prevederi afectează drepturile omului. Or, în
opinia noastră motivele de neconstituționalitate extrinsecă
invocate, dacă ar fi întemeiate, nu ar putea afecta decât
totalitatea actului normativ.
De asemenea, considerăm relevant faptul că cele două
motive de neconstituționalitate extrinsecă invocate,
menționate mai sus, nici nu ar putea fi invocate cu privire
la legea de aprobare a ordonanței, care nu este supusă
unor asemenea restrângeri constituționale.
În aceste condiții, a admite că o dispoziție cuprinsă într-o
ordonanță guvernamentală, intrată în vigoare și aplicată,
poate fi supusă controlului prealabil de constituționalitate,
numai datorită faptului că ordonanța a fost, ulterior,
aprobată prin lege, are, în opinia noastră, semnificația unei
eludări a dispozițiilor art. 146 lit. a) din Constituție, care
supun acestui tip de control numai legile înainte de a fi
promulgate. Aceasta cu atât mai mult cu cât Constituția, în
art. 146 lit. d), prevede că ordonanțele emise de Guvern
pot fi supuse controlului de constituționalitate pe calea
excepției de neconstituționalitate ridicate în fața unei
instanțe judecătorești sau de arbitraj ori direct de Avocatul
Poporului.
II. Un al doilea motiv de respingere a sesizării de
neconstituționalitate îl constituie, în opinia noastră, faptul
că, la data când Curtea s-a pronunțat, dispozițiile criticate
ale ordonanței de urgență nu mai erau în vigoare și deci
legea de aprobare a ordonanței cu privire la textul
respectiv nu mai avea obiect.
Dispozițiile ordonanței de urgență criticate prin sesizare
aveau următorul cuprins: î(5) În scopul prevenirii înregistrării
de noi datorii, arieratele recunoscute se vor plăti după analiza,
evaluarea și restructurarea unităților sanitare cu paturi, care au
acumulat datorii până la 31 mai 2005, de către Ministerul
Sănătății și Casa Națională de Asigurări de Sănătate.
Restructurarea conducerii unităților sanitare cu paturi, respectiv
a consiliilor de administrație și a comitetelor directoare, se va
face prin ordin al ministrului sănătății și, respectiv, al miniștrilor
care au în subordine unități sanitare cu paturi.“
Prima frază a textului citat se află într-o unitate
indiscutabilă cu celelalte patru alineate ale articolului 20
care se referă la bugetul Fondului național unic de
asigurări sociale de sănătate pe anul 2005, la deficit,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 177/23.II.2006
modul și sursele de acoperire a acestuia, precum și la
autorizarea ordonatorului principal de credite să detalieze
influențele aprobate prin ordonanța de urgență în structura
acestui fond și să efectueze modificările în anexele la buget.
În fraza a doua a textului criticat, ca o consecință, se
aduc modificări Legii spitalelor nr. 270/2003, prin procedeul
modificării implicite, prevăzut de art. 65 din Legea
nr. 24/2000 privind normele de tehnică legislativă pentru
elaborarea actelor normative, atribuindu-se ministrului
sănătății și miniștrilor care au în subordine unități sanitare
cu paturi prerogativa de a dispune, prin ordin,
îrestructurarea conducerii unităților sanitare cu paturi, respectiv
a consiliilor de administrație și a comitetelor directoare“, aflate
în subordine.
Faptul că dispoziția respectivă a ordonanței de urgență
modifică implicit Legea spitalelor rezultă, fără posibilitate de
tăgadă, în opinia noastră, din însuși faptul că anterior
intrării în vigoare a acestei ordonanțe de urgență Legea
spitalelor prevedea, în art. 29 alin. (2), că măsura revocării
membrilor comitetului director, între care și directorul
general, putea fi luată de consiliul de administrație,
Ministerul Sănătății, direcția de sănătate publică și/sau
ministerul de resort neavând decât posibilitatea să propună
revocarea membrilor comitetului director.
La data de 22 decembrie 2005, la două zile de la
adoptarea de către Parlament a Legii pentru aprobarea
Ordonanței de urgență a Guvernului nr. 154/2005, lege
nepromulgată și neintrată în vigoare, Guvernul a adoptat
Ordonanța de urgență nr. 206/2005 pentru modificarea și
completarea Legii spitalelor nr. 270/2003, publicată în
Monitorul Oficial al României, Partea I, nr. 1.175 din
27 decembrie 2005, în preambulul căreia se precizează
scopul adoptării ordonanței — prevenirea înregistrării de noi
datorii la nivelul unităților sanitare cu paturi, pentru asigurarea
unui management eficient al conducerii acestora în contextul
asigurării pachetului de servicii medicale de bază.
Prin această a doua ordonanță de urgență se modifică
în mod expres Legea spitalelor, prevăzându-se că la
articolul 29, după alineatul (2) se introduc două noi
alineate, (3) și (4), cu următorul cuprins: î(3) În cadrul
procesului de analiză și evaluare a performanțelor unităților
sanitare publice cu paturi, care sunt în relații contractuale cu
casele de asigurări de sănătate, indiferent de subordonarea lor
sau de titularul dreptului de administrare asupra lor, consiliile
de administrație și comitetele directoare pot fi revocate prin
ordin al ministrului sănătății. Pentru unitățile sanitare cu paturi
din rețeaua Ministerului Apărării Naționale, Ministerului
Justiției, Ministerului Administrației și Internelor, Ministerului
Transporturilor, Construcțiilor și Turismului, Serviciului Român
de Informații, conducătorii acestor instituții vor emite ordinele
de revocare, cu avizul ministrului sănătății. Președinții
consiliilor de administrație, consiliile de administrație și
comitetele directoare interimare se numesc pe o perioadă de
maximum 6 luni, prin ordin al ministrului sănătății, fără ca în
această situație să fie aplicabile dispozițiile art. 25 alin. (1)—(4).
(4) Restructurarea unităților sanitare cu paturi, efectuată ca
urmare a analizei și evaluării activității acestora, în condițiile
dispozițiilor art. 20 alin. (5) din Ordonanța de urgență a
Guvernului nr. 154/2005 cu privire la rectificarea bugetului de
stat pe anul 2005, își menține valabilitatea.“
După cum se poate lesne observa din examinarea
comparativă a textelor în cauză, Ordonanța de urgență a
Guvernului nr. 206/2005, prin alin. (3) al art. 29 din Legea
spitalelor, nou-introdus, aduce modificări noi, mai ample și

9

exprese Legii spitalelor în ceea ce privește competența
ministrului sănătății și a celorlalți miniștri care au unități
sanitare cu paturi în subordine de a lua măsura revocării
conducerii unităților sanitare respective.
În același timp, în opinia noastră, textul respectiv
abrogă implicit dispozițiile art. 20 alin. (5) din Ordonanța de
urgență a Guvernului nr. 154/2005, întrucât reglementează
materia într-o nouă redactare, diferită de textul criticat al
Ordonanței de urgență nr. 154/2005, neechivocă și în
acord cu normele de tehnică legislativă pentru elaborarea
actelor normative, prevăzute de Legea nr. 24/2000.
Conform dispozițiilor art. 56 și 62 din Legea nr. 24/2000
privind normele de tehnică legislativă pentru elaborarea
actelor normative, abrogarea implicită, parțială sau totală, a
unor prevederi cuprinse într-un alt act normativ presupune
adoptarea unui alt act normativ ce cuprinde reglementări
diferite, care contravin, în total sau în parte, reglementării
anterioare.
Abrogarea implicită a dispozițiilor cuprinse în art. 20
alin. (5) fraza a doua din Ordonanța de urgență a
Guvernului nr. 154/2005 rezultă în mod indubitabil din
conținutul diferit al alin. (3) al art. 29 din Legea spitalelor,
introdus prin punctul 2 al articolului unic al Ordonanței de
urgență a Guvernului nr. 206/2005, care aduce elemente
noi, substanțiale în reglementare.
De altfel, această abrogare implicită a dispozițiilor
art. 20 alin. (5) din Ordonanța de urgență a Guvernului
nr. 154/2005 considerăm că rezultă și din faptul că în
finalul alin. (4) al art. 29 al Legii spitalelor, nou-introdus
prin Ordonanța de urgență nr. 206/2005, se precizează că
“restructurarea unităților sanitare cu paturi, efectuată ca urmare
a analizei și evaluării activității acestora, în condițiile
dispozițiilor art. 20 alin. (5) din Ordonanța de urgență a
Guvernului nr. 154/2005 cu privire la rectificarea bugetului de
stat pe anul 2005, își menține valabilitatea“. Această
mențiune, inutilă de altfel, ținând seama de principiul
constituțional al neretroactivității legii civile, nu are, în opinia
noastră, alt sens decât de a marca intenția legiuitorului
delegat de a menține efectele deja produse sub imperiul
textului imperfect al ordonanței de urgență anterioare,
abrogat implicit prin noile dispoziții ale Ordonanței de
urgență nr. 206/2005, dar și de a sublinia deosebirea între
acesta și dispozițiile noi care devin aplicabile la intrarea în
vigoare a celei de a doua ordonanțe de urgență.
Intenția legiuitorului delegat de a înlocui reglementarea
anterioară cuprinsă în textul criticat pentru neconstituționalitate
cu cea nouă, diferită, mai elaborată și mai cuprinzătoare,
este explicabilă și prin faptul că formula utilizată inițial era
criticabilă atât sub raportul folosirii termenului echivoc
îrestructurare“ în ceea ce privește conducerile unităților
sanitare cu paturi, cât și sub raportul introducerii dispoziției
respective, susceptibilă de a produce efecte și după
31 decembrie 2005, într-o ordonanță de urgență privind
rectificarea bugetului, care, prin natura anualității legilor
bugetare, nu mai putea rămâne în vigoare după expirarea
anului bugetar.
Este evident deci, în opinia pe care o susținem, că nu
se poate concepe că la data pronunțării deciziei Curții
Constituționale ar mai fi în vigoare textul criticat pentru
neconstituționalitate, de vreme ce noul text al Ordonanței
de urgență a Guvernului nr. 206/2005 reglementează diferit,
mult mai nuanțat și cu precizări esențiale, problema
posibilității revocării consiliilor de administrație și a
comitetelor directoare din unitățile sanitare cu paturi de

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 177/23.II.2006

către ministrul sănătății sau de ceilalți miniștri care au
asemenea unități în subordine (aceștia din urmă, numai cu
avizul ministrului sănătății), precum și a numirii temporare a
noilor conduceri ale acestor unități.
În consecință, Curtea Constituțională nu se putea
pronunța asupra constituționalității unui text al unei ordonanțe
de urgență aprobate prin lege, text care nu mai era în
vigoare, întrucât altfel ar însemna să se acorde deciziei Curții
puterea de a produce efecte pentru trecut. Or, potrivit

art. 147 alin. (4) din Constituție, deciziile Curții Constituționale
au putere numai pentru viitor, de la data publicării lor.
Pe de altă parte, însăși finalitatea deciziei Curții nu ar
mai putea fi realizată, întrucât Parlamentul nu ar putea să
reexamineze, în condițiile art. 147 alin. (2) din Constituție,
legea de aprobare a ordonanței cu privire la textul criticat.
Față de cele de mai sus, considerăm că sub acest
aspect sesizarea de neconstituționalitate trebuia respinsă ca
rămasă fără obiect.

Judecător,

Judecător,

Judecător,

Aspazia Cojocaru

Constantin Doldur

Kozsokár Gábor

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind organizarea instruirii practice, pe grupe, în anul școlar 2006—2007,
în unitățile de învățământ preuniversitar asistate în cadrul programelor de modernizare
a învățământului profesional și tehnic PHARE și în cele implicate
în proiectele Ministerului Educației și Cercetării de colaborare bilaterală cu Austria
Având în vedere prevederile Ordonanței Guvernului nr. 51/2002 pentru ratificarea Memorandumului de finanțare
dintre Guvernul României și Comisia Europeană referitor la Programul național PHARE 2001 (RO 0104—RO 0109),
semnat la București la 4 decembrie 2001, aprobată prin Legea nr. 581/2004,
având în vedere prevederile Ordonanței Guvernului nr. 50/2003 pentru ratificarea Memorandumului de finanțare
dintre Guvernul României și Comisia Europeană referitor la Programul național PHARE 2002 (2002/000-586.01 —
2002/000-586.06), semnat la București la 11 decembrie 2002, aprobată prin Legea nr. 434/2003,
având în vedere prevederile Ordonanței de urgență a Guvernului nr. 43/2004 privind ratificarea Memorandumului
de finanțare dintre Guvernul României și Comisia Europeană referitor la Programul național PHARE 2003 pentru România,
semnat la București la 2 decembrie 2003, aprobată prin Legea nr. 357/2004,
având în vedere dispozițiile Declarației de cooperare și confirmarea acțiunilor cu finanțare proprie a partenerilor de
proiect naționali în cadrul proiectului îCrearea unei rețele regionale de educație economică la nivel de politică educațională
și la nivel de școală ECONET“ (Contract 7834-00/00, semnat la București la 18 mai 2001),
având în vedere dispozițiile Declarației de cooperare și confirmarea acțiunilor cu finanțare proprie a partenerilor de
proiect naționali în cadrul proiectului îPromovarea formării profesionale în domeniul turismului în Europa de Sud-Est
TOURREG“ (Contract OZA 8023-01/2004, nr. Ministerul Educației și Cercetării 45.835 din 15 decembrie 2004),
în temeiul Ordinului ministrului educației și cercetării nr. 4.295/2004 privind aprobarea Metodologiei și a
documentelor utilizate în procedura de evaluare și selecție a 50 de unități de învățământ profesional și tehnic din mediul
rural pentru a participa în cadrul proiectului PHARE 2003 și a 100 de unități de învățământ profesional și tehnic din mediul
rural și mediul urban — localități mici și mijlocii pentru a participa în cadrul proiectelor PHARE 2004—2006 — Coeziune
economică și socială — învățământ profesional și tehnic (TVET),
în baza prevederilor art. 127, 128 și 141 din Legea învățământului nr. 84/1995, republicată, cu modificările și
completările ulterioare, ale art. 7, 9, 10, 13, 14, 16, 43, 44 și 45 din Legea nr. 128/1997 privind Statutul personalului
didactic, cu modificările și completările ulterioare,
în baza Hotărârii Guvernului nr. 223/2005 privind organizarea și funcționarea Ministerului Educației și Cercetării, cu
modificările și completările ulterioare,
ministrul educației și cercetării emite prezentul ordin.
Art. 1. — În anul școlar 2006—2007, în unitățile de
învățământ preuniversitar asistate în cadrul programelor de
modernizare a învățământului profesional și tehnic PHARE
VET RO 9405, PHARE TVET RO 0108 și PHARE TVET

RO 2003 din mediul rural, precum și în unitățile de
învățământ implicate în proiectele Ministerului Educației și
Cercetării de colaborare bilaterală cu Austria ECONET și
TOURREG prin KULTURKONTAKT Austria, prevăzute în

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 177/23.II.2006
anexa care face parte integrantă din prezentul ordin,
instruirea practică se organizează în atelierele proprii, pe
grupe de elevi, constituite în condițiile legii.

Art. 2. — Numărul de unități de învățământ
preuniversitar asistate/implicate în cadrul fiecărui
program/proiect pentru anul școlar 2006—2007 este
precizat în tabelul de mai jos:
Nr. de unități
de învățământ
asistate/implicate
în cadrul programelor/
proiectelor

Programul/Proiectul

Proiectul Ministerului Educației și Cercetării de colaborare
prin KULTURKONTAKT Austria
Proiectul Ministerului Educației și Cercetării de colaborare
prin KULTURKONTAKT Austria
Programul de modernizare a învățământului profesional și
Programul de modernizare a învățământului profesional și
din mediul rural
Programul de modernizare a învățământului profesional și
Art. 3. — Direcția generală managementul resurselor
umane, Direcția generală învățământ preuniversitar, Direcția
generală buget-finanțe, patrimoniu și investiții, Centrul
Național de Dezvoltare a Învățământului Profesional și
Tehnic, inspectoratele școlare și unitățile de învățământ
preuniversitar asistate în cadrul programelor PHARE de
modernizare a învățământului profesional și tehnic și cele

bilaterală cu Austria ECONET

10

bilaterală cu Austria TOURREG

4

tehnic PHARE TVET RO 0108
tehnic PHARE TVET RO 2003

100
50

tehnic PHARE VET RO 9405

73

implicate în proiectele Ministerului Educației și Cercetării de
colaborare bilaterală cu Austria prin KULTURKONTAKT
Austria vor duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I, și intră în vigoare începând cu data
de 1 septembrie 2006.

Ministrul educației și cercetării,
Mihail Hărdău
București, 13 februarie 2006.
Nr. 3.251.
ANEXĂ*)

I. Lista unităților de învățământ implicate în proiectele Ministerului Educației și Cercetării de colaborare bilaterală cu Austria
prin KULTURKONTAKT Austria

*) Anexa este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 177/23.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 177/23.II.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 177/23.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 177/23.II.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 177/23.II.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 177/23.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113534]
ISSN 1453—4495

PDF compression, OCR, web-optimization with CVISION's PdfCompressor

