PARTEA

Anul 174 (XVIII) — Nr. 411

I

Joi, 11 mai 2006

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

562.

1–2

HOTĂRÂRI ALE GUVERNULUI ROMÂNIEI
— Hotărâre pentru aprobarea programelor de
interes național în domeniul protecției drepturilor
copilului și a Metodologiei de alocare a fondurilor
și criteriile de identificare și de aplicare a
proiectelor specifice din cadrul programelor de
interes național ........................................................

DECIZII

ALE

Pagina

3–6

CURȚII

— Hotărâre pentru aprobarea Memorandumului de
colaborare dintre Agenția Națională pentru
Întreprinderi Mici și Mijlocii și Cooperație din
România și Ministerul Economiei și Transporturilor
din Republica Ungară, semnat la București la
20 octombrie 2005 ..................................................

6

Memorandum de colaborare între Agenția Națională
pentru Întreprinderi Mici și Mijlocii și Cooperație
din România și Ministerul Economiei și
Transporturilor din Republica Ungară .....................

Decizia nr. 313 din 6 aprilie 2006 referitoare la excepția
de neconstituționalitate a dispozițiilor art. 266
alin. 3 din Codul de procedură civilă ....................

532.

Nr.

7–8

Lista privind asociațiile și fundațiile care au beneficiat de
subvenții de la bugetul local al Consiliului Local al
Municipiului Zalău pentru anii 2004, 2005 și 2006,
în conformitate cu prevederile Legii nr. 34/1998 .......

8

CONSTITUȚIONALE

CURTEA CONSTITUȚIONALĂ

D E C I Z I A Nr. 313
din 6 aprilie 2006

referitoare la excepția de neconstituționalitate a dispozițiilor art. 266 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 266 alin. 3 din Codul de procedură
civilă, excepție ridicată de Marin Frunză în Dosarul

nr. 885/CM/2005 al Curții de Apel Galați — Secția conflicte
de muncă și asigurări sociale.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dispozițiile de lege criticate nu
contravin prevederilor constituționale invocate.
C U R T E A,

având în vedere actele și lucrările dosarului, reține
următoarele:
Prin Încheierea din 12 decembrie 2005, pronunțată în
Dosarul nr. 885/CM/2005, Curtea de Apel Galați — Secția

2

MONITORUL OFICIAL AL ROMÂNIEI, PARTEA I, Nr. 411/11.V.2006

conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 266 alin. 3 din Codul de procedură civilă.
Excepția a fost ridicată de Marin Frunză cu prilejul
soluționării unei revizuiri îndreptate împotriva unei hotărâri
a Tribunalului Galați.
În motivarea excepției de neconstituționalitate autorul
acesteia susține, în esență, că dispozițiile criticate sunt
neconstituționale, în măsura în care hotărârea instanței nu
se comunică din oficiu și în cazul când aceasta este
necesară în exercitarea căilor extraordinare de atac ale
revizuirii și contestației în anulare. Textul legal criticat
încalcă astfel dreptul la un recurs efectiv la o instanță
națională, îdreptul privind interzicerea discriminării, dreptul
la un proces echitabil, principiul universalității, principiul
statului de drept și dreptul la apărare“.
Curtea de Apel Galați — Secția conflicte de muncă și
asigurări sociale
apreciază
că
excepția
de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 266 alin. 3 din Codul de procedură civilă,
astfel cum au fost modificate prin Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, dispoziții potrivit cărora
îHotărârea se va comunica părților, în copie, în cazul când
aceasta este necesară pentru curgerea termenului de
exercitare a apelului sau recursului“.

În susținerea neconstituționalității acestui text de lege,
autorul excepției invocă încălcarea prevederilor art. 1, 11,
15, 16, 20, 21, 24, 31, 53, 124 și 126 din Constituție,
referitoare la statul român, dreptul internațional și dreptul
intern, universalitatea, egalitatea în drepturi, tratatele
internaționale privind drepturile omului, accesul liber la
justiție, dreptul la apărare, dreptul la informație,
restrângerea exercițiului unor drepturi sau al unor libertăți,
înfăptuirea justiției și instanțele judecătorești.
De asemenea, se invocă încălcarea art. 6, 13, 14, 17
din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil, dreptul la un recurs efectiv, interzicerea
discriminării și interzicerea abuzului de drept, precum și a
art. 1, 2, 6, 7, 8, 10, 11 și 30 din Declarația Universală a
Drepturilor Omului.
Examinând excepția de neconstituționalitate, Curtea
constată următoarele:
Art. 266 alin. 3 din Codul de procedură civilă
reglementează comunicarea hotărârilor judecătorești. Astfel,
ori de câte ori legea prevede că termenul de exercitare a
apelului sau recursului curge de la comunicare, hotărârea
va fi transmisă părților, în copie, precum și procurorului,
dacă acesta a participat la judecată, în conformitate cu
art. 284 alin. 4 și art. 316 din Codul de procedură civilă.
În situația în care termenul de apel sau recurs curge de la
pronunțare, hotărârea nu se mai comunică părților, însă,
după introducerea cererii de formulare a căii de atac, va fi
comunicată apelantului sau recurentului, deoarece termenul
pentru depunerea motivelor se calculează de la
comunicarea hotărârii (art. 303 alin. 2 din Codul de
procedură civilă).
Această procedură de comunicare nu contravine
dispozițiilor constituționale sau internaționale invocate de
autorul excepției, ci reprezintă garanția unui proces
echitabil și transparent, în care părților li se comunică, ori
de câte ori le este necesară, hotărârea judecătorească
respectivă. Scopul comunicării este ca părțile să ia act de
conținutul hotărârii și să-și poată formula, dacă este cazul,
criticile împotriva acesteia pe calea apelului sau recursului.
În aceste căi de atac, hotărârea instanței este necesară
părții care dorește reformarea ei, deoarece, potrivit art. 287
și 3021 din Codul de procedură civilă, în cererea de apel
și de recurs trebuie indicate, sub sancțiunea decăderii,
respectiv a nulității, motivele pentru care partea
nemulțumită contestă raționamentul instanței de fond.
Alta este situația în cazul contestației la executare și al
revizuirii, unde cererile de promovare a acestor căi de atac
nu sunt supuse acelorași rigori. Așa fiind, din acest punct
de vedere, situația părții care promovează un apel sau un
recurs este diferită de cea a părții îndreptățite să formuleze
contestație în anulare sau revizuire, ceea ce justifică
existența unor reguli de comunicare a hotărârii diferite.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 266 alin. 3 din Codul de procedură civilă, excepție ridicată
de Marin Frunză în Dosarul nr. 885/CM/2005 al Curții de Apel Galați — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 6 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

3

MONITORUL OFICIAL AL ROMÂNIEI, PARTEA I, Nr. 411/11.V.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea programelor de interes național în domeniul protecției drepturilor copilului
și a Metodologiei de alocare a fondurilor și criteriile de identificare și de aplicare a proiectelor
specifice din cadrul programelor de interes național
În temeiul art. 108 din Constituția României, republicată, al art. 10, 11 și 16 din Ordonanța de urgență a
Guvernului nr. 12/2001 privind înființarea Autorității Naționale pentru Protecția Drepturilor Copilului, aprobată cu modificări
prin Legea nr. 252/2001, cu modificările ulterioare, și al art. 118 alin. (2) din Legea nr. 272/2004 privind protecția și
promovarea drepturilor copilului, cu modificările ulterioare,
Guvernul României adoptă prezenta hotărâre.
Art. 1. — Se aprobă programele de interes național în
domeniul protecției drepturilor copilului, prevăzute în anexa
nr. 1.
Art. 2. — Se aprobă Metodologia de alocare a
fondurilor și criteriile de identificare și de aplicare a
proiectelor specifice din cadrul programelor de interes
național, prevăzută în anexa nr. 2.
Art. 3. — (1) Autoritatea Națională pentru Protecția
Drepturilor Copilului finanțează serviciile de asistență socială
în domeniul protecției drepturilor copilului din cadrul
programelor de interes național cu sumele prevăzute cu
această destinație în bugetul propriu.
(2) Finanțarea se realizează în urma evaluării și
selectării de către Autoritatea Națională pentru Protecția
Drepturilor Copilului a proiectelor înaintate de organizațiile
neguvernamentale care desfășoară activități în domeniul

protecției drepturilor copilului, pe baza convențiilor încheiate
cu acestea.
Art. 4. — (1) Monitorizarea derulării programelor de
interes național în domeniul protecției drepturilor copilului se
asigură de Autoritatea Națională pentru Protecția Drepturilor
Copilului, în colaborare cu consiliile județene, respectiv
consiliile locale ale sectoarelor municipiului București în a
căror rază teritorială se derulează programele de interes
național.
(2) Controlul utilizării fondurilor alocate în cadrul
programelor de interes național în domeniul protecției
drepturilor copilului se asigură de Autoritatea Națională
pentru Protecția Drepturilor Copilului, în conformitate cu
prevederile legale în vigoare.
Art. 5. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU

București, 19 aprilie 2006.
Nr. 532.

Contrasemnează:
Ministrul muncii, solidarității sociale și familiei,
Mihai Constantin Șeitan,
secretar de stat
Autoritatea Națională pentru Protecția Drepturilor Copilului,
Bogdan Adrian Panait,
secretar de stat
Ministrul finanțelor publice,
Sebastian Teodor Gheorghe Vlădescu
ANEXA Nr. 1

PROGRAMELE
de interes național în domeniul protecției drepturilor copilului
1. Programul îÎnființarea de centre de plasament de tip
familial — căsuțe și apartamente pentru copiii din instituțiile
cu o capacitate mai mare de 100 de locuri, care nu au fost
restructurate pe module de tip familial“
Scopul:

a) reducerea numărului de copii aflați în îngrijirea centrelor
de plasament de tip clasic;
b) creșterea numărului de centre de plasament de tip
familial.
Obiectiv:

Creșterea calității îngrijirii și protecției copilului separat de
părinții săi.
Indicatori fizici:

Cel puțin 6 centre de plasament de tip familial înființate.
Indicatori de eficiență:

Numărul instituțiilor cu capacitate mai mare de 100 de copii
scăzut cu 3.

Indicatori de rezultate:

— 96 de copii beneficiază de protecție în centre de
plasament de tip familial.
Bugetul aferent anului 2006 pentru acest program de interes
național este de 3.492 mii lei.

2. Programul îDezvoltarea serviciilor alternative pentru
copiii cu dizabilități/handicap/HIV/SIDA“
Scopul:

a) dezvoltarea rețelei de servicii alternative (centre de
plasament de tip familial, centre de zi/recuperare/reabilitare
ș.a.) și practici integrative pentru copii cu dizabilități/
handicap/HIV/SIDA, în vederea îmbunătățirii șanselor acestora
de dezvoltare deplină și armonioasă, precum și în vederea
integrării sociale;
b) prevenirea spitalizării prelungite a copiilor cu dizabilități/
handicap/HIV/SIDA sau a părăsirii lor în unitățile sanitare;
c) dezvoltarea și diversificarea modalităților de intervenție în
vederea prevenirii părăsirii copilului cu dizabilități/handicap/
HIV/SIDA;

4

MONITORUL OFICIAL AL ROMÂNIEI, PARTEA I, Nr. 411/11.V.2006

d) prevenirea abuzului și neglijării copilului cu
dizabilități/handicap/HIV/SIDA, sub orice formă, precum și a
fenomenelor care pot determina instituirea unei măsuri de
protecție specială;
e) continuarea procesului de descentralizare de la nivel
județean la nivel local și întărirea capacității instituționale la
nivel local pentru asumarea responsabilității în abordarea
problematicii copilului cu dizabilități/handicap/HIV/SIDA;
f) implementarea standardelor minime pentru copiii cu
dizabilități/handicap;
g) popularizarea drepturilor copilului și sensibilizarea opiniei
publice în vederea îmbunătățirii atitudinii și comportamentului
general privind problematica specifică copilului cu
dizabilități/handicap/HIV/SIDA;
h) gestionarea eficientă a resurselor umane și financiare
implicate în sistemul de protecție a copilului.
Obiective:

Reabilitarea și reintegrarea socială a copiilor cu
dizabilități/handicap/HIV/SIDA.
Indicatori fizici:

— 4 servicii alternative înființate pentru copiii cu
dizabilități/handicap/HIV/SIDA.
Indicatori de eficiență:

— 24 de copii cu dizabilități/handicap/HIV/SIDA
dezinstituționalizați din centre de plasament.
Indicatori de rezultate:

— 37 de copii beneficiari ai serviciilor alternative au
întocmite planuri individualizate de protecție.
Bugetul aferent anului 2006 pentru acest program de interes
național este de 2.260 mii lei.

3. Programul îDezvoltarea rețelei de servicii specializate
pentru copiii victime ale abuzului, neglijării și exploatării“
Scopul:

a) prevenirea și combaterea abuzului, neglijării și exploatării
copilului, sub orice formă, inclusiv a migrației ilegale, traficului
de copii, exploatării sexuale și exploatării prin muncă, precum
și a fenomenelor care pot determina instituirea unei măsuri de
protecție specială;
b) crearea și dezvoltarea de servicii specializate pentru
reabilitarea și protecția specială a copiilor victime ale abuzului,
neglijării și exploatării, inclusiv ale migrației ilegale, traficului de
copii, exploatării sexuale și exploatării prin muncă, precum și
a copiilor repatriați, în vederea îmbunătățirii șanselor acestora
de dezvoltare deplină și armonioasă;
c) sprijinirea implementării standardelor minime obligatorii la
nivelul serviciilor specializate existente pentru copilul abuzat,
neglijat și exploatat;
d) integrarea problematicii migrației și a copiilor refugiați la
nivelul direcțiilor generale de asistență socială și protecția
copilului selectate pentru a servi la nivel regional, prin
dezvoltarea unui set de proceduri și formarea echipelor
multidisciplinare și interinstituționale care intervin în aceste cazuri;
e) reintegrarea familială, educațională, socială și, după caz,
profesională, a copiilor repatriați, cu sau fără părinți, pe baza
acordurilor internaționale sau în mod voluntar;
f) dezvoltarea unui set de măsuri și proceduri destinate
copiilor repatriați, precum și copiilor refugiați, care să faciliteze
dobândirea abilităților necesare pentru integrarea lor
educațională, ocupațională și socială;
g) sensibilizarea opiniei publice în vederea îmbunătățirii
atitudinii și comportamentului general privind problematica
specifică a abuzului, neglijării și exploatării copilului, sub orice
formă, inclusiv a migrației ilegale, traficului de copii, exploatării
sexuale și exploatării prin muncă, precum și a copiilor
repatriați, a copiilor refugiați;
h) gestionarea eficientă a resurselor umane și financiare
implicate în sistemul de protecție specială a copilului;
i) combaterea și prevenirea situațiilor de migrare și trafic al
copiilor și ajungerea lor neînsoțiți pe teritoriul altui stat.
Obiective:

Reintegrarea socială a copiilor victime ale abuzului, neglijării
și exploatării, inclusiv ale traficului, exploatării sexuale,
exploatării prin muncă, migrației, precum și a copiilor refugiați.

Indicatori fizici:

a) 5 servicii specializate sunt înființate pentru reabilitarea și
protecția specială a copiilor victime ale abuzului, neglijării și
exploatării, inclusiv ale migrației ilegale, traficului de copii,
exploatării sexuale și exploatării prin muncă, precum și a
copiilor repatriați;
b) 5 servicii specializate existente pentru reabilitarea și
protecția specială a copiilor victime ale abuzului, neglijării și
exploatării, inclusiv ale migrației ilegale, traficului de copii,
exploatării sexuale și exploatării prin muncă, precum și a
copiilor repatriați sunt reabilitate/dotate pentru a corespunde
standardelor minime obligatorii.
Indicatori de eficiență:

— 180 de copii beneficiari ai serviciilor specializate nouînființate sau reabilitate/dotate au întocmite planurile de
servicii/planurile individualizate de protecție.
Indicatori de rezultate:

a) existența unui set
cazurile de migrație și de
b) 45 de profesioniști
cazurile de migrație și de

de proceduri pentru intervenția în
copii refugiați;
formați în domeniul intervenției în
copii refugiați.

Bugetul aferent anului 2006 pentru acest program de interes
național este de 1.217 mii lei.

4. Programul îPromovarea standardelor minime obligatorii
din domeniul protecției copilului și monitorizarea respectării
drepturilor copilului“
Scopul:

a) diseminarea standardelor minime obligatorii în domeniu;
b) crearea unui sistem de formare profesională la nivel
regional, care să sprijine profesionalizarea permanentă a
personalului din serviciile de prevenire a separării copilului de
familie și a celor de protecție specială a copiilor separați de
părinți;
c) promovarea intervenției multidisciplinare și interinstituționale în beneficiul copilului prin utilizarea metodei
managementului de caz;
d) sprijinirea activităților de monitorizare a respectării
drepturilor copilului;
e) sprijinirea formării profesionale în vederea realizării
standardelor minime obligatorii din domeniul protecției copilului.
Obiectiv:

Creșterea calității îngrijirii copiilor de către personalul din
serviciile de prevenire a separării copilului de familie și a celor
de protecție specială a copiilor separați de părinți.
Indicatori fizici:

— 47 de profesioniști pregătiți în domeniul evaluării
standardelor minime obligatorii din domeniul protecției copilului
și, totodată, pregătiți pentru monitorizarea respectării drepturilor
copilului.
Indicatori de eficiență:

a) cel puțin 150 de profesioniști pregătiți în domeniul
managementului de caz;
b) cel puțin 30 de servicii de prevenire a separării copilului
de familie și 30 de servicii de protecție specială a copiilor
separați de părinți în procesul de evaluare a standardelor
minime obligatorii;
c) cel puțin 150 de cazuri de încălcare a drepturilor
copilului monitorizate de către direcțiile de asistență socială și
protecția copilului.
Indicatori de rezultate:

Înființarea a cel puțin unui centru regional de formare a
profesioniștilor din domeniul protecției și promovării drepturilor
copilului.
Bugetul aferent anului 2006 pentru acest program de interes
național este de 1.324 mii lei.

5. Programul îSusținerea rețelei de asistenți maternali
pentru protecția specială a copilului în vârstă de până la 2 ani
lipsit temporar sau definitiv de ocrotirea părinților săi“
Scopul:

a) promovarea dreptului copilului de la naștere până la
vârsta de 2 ani, lipsit temporar sau definitiv de ocrotirea
părinților săi, la protecție specială în regim de urgență sau
plasament la asistentul maternal;

MONITORUL OFICIAL AL ROMÂNIEI, PARTEA I, Nr. 411/11.V.2006
b) monitorizarea evoluției copiilor de la naștere până la
vârsta de 2 ani, aflați în protecție la asistenți maternali, prin
intermediul utilizării planului individualizat de protecție care va
avea drept obiectiv reintegrarea în familia biologică, integrarea
în familia extinsă și adopția națională;
c) prevenirea spitalizării prelungite și nejustificate a copiilor
de la naștere până la vârsta de 2 ani, părăsiți de familie în
unitățile sanitare;
d) prevenirea abuzului și neglijării copiilor de la naștere
până la vârsta de 2 ani.
Obiectiv:

Susținerea, pe o perioadă de 6 luni, a rețelei de asistenți
maternali pentru copilul în vârstă de până la 2 ani, creată prin
intermediul programului de interes național.
Indicatori fizici:

a) cel puțin 23 de birouri zonale ale serviciului de asistență
maternală din cadrul direcțiilor generale de asistență socială și
protecția copilului înființate în județele participante la programul
de interes național îCrearea rețelei de asistenți maternali
profesioniști pentru protecția în regim de urgență a copiilor în
vârstă de până la 2 ani separați de familie“ din anul 2005;
b) cel puțin 4 centre de consiliere și sprijin pentru părinți și
copiii sunt înființate în județele participante la programul de
interes național îCrearea rețelei de asistenți maternali
profesioniști pentru protecția în regim de urgență a copiilor de
0—2 ani separați de familie“ din anul 2005.
Indicatori de eficiență:

Cel puțin 46 de asistenți sociali din cadrul birourilor zonale
oferă servicii de sprijin (informare, consiliere etc.) asistenților
maternali pe care îi monitorizează.
Indicatori de rezultat:

Existența unui număr de cel puțin 190 de planuri
individualizate de protecție având drept obiectiv reintegrarea în
familia biologică, integrarea în familia extinsă și adopția
națională.

5

aflate în criză în vederea prevenirii separării copilului de
familia sa“
Scopul:

a) prevenirea separării copilului de familia sa aflată în
situație de criză (iminență de evacuare a familiei din casa în
care locuiește, catastrofe naturale, pierderea serviciului etc.);
b) dezvoltarea rețelei serviciilor de prevenire a separării
copilului de familia sa (centre de zi; centre de consiliere și
sprijin pentru părinți și copii; centre de asistență și sprijin
pentru readaptarea copilului cu probleme psihosociale; servicii
de monitorizare, asistență și sprijin al femeii gravide
predispuse să își abandoneze copilul etc.);
c) continuarea procesului de descentralizare, de la nivel
județean la nivel local, prin susținerea creării/dezvoltării
serviciilor publice de asistență socială de la nivelul consiliilor
locale din municipii și orașe, precum și a angajării persoanelor
cu atribuții în asistența socială la nivelul consiliilor locale
comunale;
d) crearea și formarea structurilor comunitare consultative.
Obiectiv:

Promovarea dreptului copilului de a fi îngrijit în familia sa
și/sau în familia extinsă.
Indicatori fizici:

a) cel puțin 50 de servicii de prevenire a separării copilului
de familia sa înființate în cel puțin 10 județe;
b) 200 de persoane cu atribuții în asistența socială
angajate la nivelul consiliilor locale comunale;
c) 200 de structuri comunitare consultative înființate și
formate.
Indicatori de eficiență:

— 600 de copii și familiile acestora beneficiari ai serviciilor
de asistență socială și ai serviciilor sociale comunitare.
Indicatori de rezultate:

Bugetul aferent anului 2006 pentru acest program de interes
național este de 1.619 mii lei.

a) existența unui număr de cel puțin 600 de planuri de
servicii pentru prevenirea separării copilului de familia sa;
b) existența unor criterii obiective de selecție a familiilor
pentru a beneficia de sprijinul serviciilor de asistență socială și
al serviciilor de prevenire.

6. Programul îDezvoltarea rețelei serviciilor sociale
comunitare pentru copil și familie și susținerea familiilor

Bugetul aferent anului 2006 pentru acest program de interes
național este de 6.088 mii lei.
ANEXA Nr. 2

METODOLOGIE
de alocare a fondurilor și criteriile de identificare și de aplicare a proiectelor specifice
din cadrul programelor de interes național
Dispoziții generale

Art. 1. — (1) Pot primi sume necesare finanțării proiectelor
privind acordarea de servicii de asistență socială în beneficiul
copiilor aflați în sistemul de protecție din subordinea consiliilor
județene, respectiv a consiliilor locale ale sectoarelor
municipiului București, organizațiile neguvernamentale care
îndeplinesc următoarele condiții:
a) sunt persoane juridice române de drept privat, fără scop
patrimonial, constituite potrivit legii;
b) dispun de resursele materiale și umane necesare
derulării proiectelor pe care le propun în cadrul programelor
de interes național în domeniul protecției copilului;
c) prezintă garanții de solvabilitate financiară;
d) desfășoară de cel puțin un an activități în domeniul
protecției copilului.
(2) Pot beneficia de finanțarea prevăzută la alin. (1), în
aceleași condiții, și:
a) filialele din România ale organizațiilor internaționale;
b) formele asociative constituite din organizații care
îndeplinesc condițiile prevăzute la alin. (1).
(3) În sensul prezentei metodologii, se înțelege prin:
a) autoritate finanțatoare — Autoritatea Națională pentru
Protecția Drepturilor Copilului, denumită în continuare Autoritatea;
b) beneficiar — consiliile județene, prin direcțiile generale
de asistență socială și protecția copilului, sau, după caz,
consiliile locale, prin primarii unităților administrativ-teritoriale

unde urmează a se implementa proiectele din cadrul
programelor de interes național;
c) prestator — organizația neguvernamentală a cărei ofertă
de preț a fost acceptată de autoritatea finanțatoare pentru
realizarea obiectului contractului.
Art. 2. — (1) Proiectele propuse de organizațiile
neguvernamentale, denumite în continuare ONG, pot fi
selectate dacă îndeplinesc condițiile stabilite în instrucțiunile de
întocmire a ofertei.
(2) ONG interesate vor participa la o procedură de selecție
cuprinzând etapele prevăzute de art. 6 din Legea nr. 350/2005
privind regimul finanțărilor nerambursabile din fonduri publice
alocate pentru activități nonprofit de interes general.
(3) Procedura de selecție de proiecte trebuie reluată, în
conformitate cu art. 14 din Legea nr. 350/2005, oricând,
pentru oricare dintre proiecte, în următoarele cazuri:
a) nu au depus scrisoare de interes cel puțin 2 candidați;
b) nu au fost depuse cel puțin două oferte corespunzătoare
pentru fiecare proiect.
(4) Autoritatea poate organiza o nouă procedură de selecție
dacă dispune de resurse necesare pentru a finanța proiecte
noi, în condițiile aprobării acestora prin hotărâre a Guvernului.
Procedura de înscriere la selecție

Art. 3. — (1) Documentația de participare la etapa de calificare
se depune de către ONG interesate la registratura Autorității.
(2) Data limită de depunere a documentației prevăzute la
alin. (1) se stabilește în instrucțiunile pentru întocmirea

6

MONITORUL OFICIAL AL ROMÂNIEI, PARTEA I, Nr. 411/11.V.2006

documentației de calificare și este cuprinsă, în condițiile legii,
între a 15-a zi și a 35-a zi de la data publicării, conform Legii
nr. 350/2005, a anunțului de participare emis de Autoritate.
Art. 4. — (1) Autoritatea va pune la dispoziție ONG
interesate, contra cost, caietul de sarcini pentru fiecare program
și instrucțiunile pentru elaborarea documentației de calificare.
(2) Caietul de sarcini pentru fiecare program, instrucțiunile
pentru elaborarea documentației de calificare și instrucțiunile
pentru elaborarea ofertei de preț se aprobă prin ordin al
secretarului de stat al Autorității, astfel încât să fie posibilă
punerea lor la dispoziție potrivit alin. (1).
Art. 5. — (1) Documentația de participare la etapa de
calificare va conține în mod obligatoriu următoarele:
a) scrisoare de interes;
b) statutul organizației;
c) documentul doveditor al personalității juridice;
d) formularele completate, cuprinse în instrucțiunile puse la
dispoziție de Autoritate;
e) alte acte solicitate de Autoritate, care dovedesc
capacitatea materială și financiară a ONG, necesară derulării
proiectelor.
(2) Documentele prevăzute la alin. (1) lit. b)—e) vor fi
prezentate în copie semnată pentru conformitate cu originalul
de către ONG. La cererea Autorității, ONG va prezenta și
originalul pentru a se permite verificarea exactității copiei.
Calificarea ONG

Art. 6. — (1) Verificarea eligibilității și evaluarea ONG
candidate în vederea acordării finanțării pentru proiectele
depuse se realizează de către comisii de evaluare și selectare,
denumite în continuare comisii, constituite la nivelul Autorității.
(2) Componența nominală și modul de organizare și
funcționare ale comisiilor se stabilesc prin ordin al secretarului
de stat al Autorității, în funcție de specificul fiecărui program
de interes național.
Art. 7. — (1) Verificarea eligibilității și evaluarea ONG
candidate se realizează în baza grilei de evaluare cuprinse în
instrucțiunile de întocmire a ofertei.
(2) Rezultatul verificării eligibilității și evaluării se comunică
în scris ONG candidate, în termen de cel mult 5 zile de la
data stabilirii acestuia, cu precizarea motivelor respingerii,
dacă este cazul.
Art. 8. — (1) Ofertele depuse de ONG vor fi analizate de
comisie în termen de cel mult 15 zile de la expirarea
termenului de depunere prevăzut la art. 3 alin. (2).

(2) În urma analizei efectuate, comisia propune încheierea
contractului de finanțare, precum și cuantumul finanțării ce
urmează să fie acordat.
(3) Hotărârea prin care comisia formulează propunerile
prevăzute la alin. (2) se aprobă prin votul majorității membrilor săi.
(4) Comisia întocmește și înaintează Autorității hotărârea în
care se consemnează cele prevăzute la alin. (2) și (3).
Finanțarea

Art. 9. — În baza hotărârii înaintate de comisie potrivit
art. 8 alin. (4), acordarea finanțării proiectelor se face pe bază
de contract încheiat între Autoritate, în calitate de finanțator, și
consiliile județene, prin direcțiile generale de asistență socială
și protecția copilului, sau, după caz, consiliile locale, prin
primarii unităților administrativ-teritoriale, în calitate de
beneficiar, și ONG, în calitate de prestator.
Art. 10. — (1) Virarea sumelor prevăzute în contractul de
finanțare încheiat în condițiile art. 9 se poate face în tranșe,
conform clauzelor contractuale. Prima tranșă se înaintează în
termen de 30 de zile de la începerea prestării serviciilor de
către ONG, cu excepția cazurilor în care, conform legii, se pot
acorda avansuri, menționându-se aceasta în contract.
(2) Sumele utilizate cu încălcarea prevederilor contractuale
privind destinația lor vor fi urmărite în sarcina persoanelor
responsabile.
(3) Sumele virate și neconsumate la sfârșitul exercițiului
bugetar se restituie la bugetul Autorității.
Art. 11. — Finanțarea acordată pentru derularea proiectelor
se retrage în cazul în care Autoritatea constată că sumele
alocate nu au fost utilizate conform clauzelor prevăzute în
contractele încheiate.
Art. 12. — Proiectele nefinalizate până la sfârșitul anului
pot fi continuate în aceleași condiții contractuale angajate, cu
acordul tuturor părților.
Art. 13. — (1) Contestațiile se primesc în maximum 7 zile
de la data la care ofertantul a luat cunoștință de conținutul
documentului contestat. Autoritatea va soluționa contestațiile în
maximum 10 zile de la data primirii contestației.
(2) Acțiunea în justiție se introduce, în condițiile Legii
contenciosului administrativ nr. 554/2004, cu modificările
ulterioare, la secția de contencios administrativ a tribunalului
în a cărui rază teritorială de competență se află sediul
autorității contractante.
Art. 14. — Prezenta metodologie se completează cu
dispozițiile Legii nr. 350/2005.

GUVERNUL ROMÂNIEI

HOTĂRÂRE
pentru aprobarea Memorandumului de colaborare dintre Agenția Națională
pentru Întreprinderi Mici și Mijlocii și Cooperație din România și Ministerul Economiei
și Transporturilor din Republica Ungară, semnat la București la 20 octombrie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de
colaborare
dintre
Agenția
Națională
pentru
Întreprinderi Mici și Mijlocii și Cooperație din

România și Ministerul Economiei și Transporturilor
din Republica Ungară, semnat la București la
20 octombrie 2005.

PRIM-MINISTRU

CĂLIN POPESCU-TĂRICEANU

București, 26 aprilie 2006.
Nr. 562.

Contrasemnează:
Președintele Agenției Naționale pentru Întreprinderi
Mici și Mijlocii și Cooperație,
Eugen Ovidiu Chirovici
Șeful Cancelariei Primului-Ministru,
Aleodor Marian Frâncu
p. Ministrul afacerilor externe,
Anton Niculescu,
secretar de stat

MONITORUL OFICIAL AL ROMÂNIEI, PARTEA I, Nr. 411/11.V.2006

7

MEMORANDUM DE COLABORARE
între Agenția Națională pentru Întreprinderi Mici și Mijlocii și Cooperație din România și Ministerul Economiei și
Transporturilor din Republica Ungară
Agenția Națională pentru Întreprinderi Mici și Mijlocii și Cooperație din România și Ministerul Economiei și
Transporturilor din Republica Ungară, denumite în continuare părți,
în scopul promovării și dezvoltării întreprinderilor mici și mijlocii, în cadrul politicilor economice stabilite de Guvernul
României și Guvernul Republicii Ungare, în contextul priorităților stabilite de Agenda Lisabona pentru afirmarea potențialului
companiilor europene, al creșterii productivității și a randamentului economic al acestora într-o economie globalizată bazată
pe cunoaștere,
pentru promovarea tehnologiilor moderne, a managementului calității și dezvoltării resurselor umane care să conducă
la creșterea competitivității întreprinderilor la nivel național și internațional,
în vederea adaptării societății la profundele transformări din economie și la exigențele pieței europene,
au convenit următoarele:
1. Obiective
Părțile vor promova în comun următoarele obiective, cu
respectarea legislației în vigoare în statul fiecăreia dintre
părți:
1.1. Obiective generale

Stimularea antreprenoriatului și dezvoltarea întreprinderilor
mici și mijlocii, publice și private.
Promovarea inițiativelor de cooperare dintre întreprinderile
mici și mijlocii din cele două țări, în scopul facilitării integrării
piețelor, cu respectarea criteriilor de eficiență economică,
financiară, socială și de protecția mediului.
1.2. Obiective specifice:

a) stimularea cooperării dintre întreprinderi și organizații
patronale/profesionale în scopul dezvoltării și consolidării
relațiilor economice durabile;
b) specializarea și pregătirea resurselor umane din
organizații publice și private implicate în dezvoltarea
întreprinderilor mici și mijlocii;
c) elaborarea, realizarea și evaluarea în comun de
programe care vizează dezvoltarea infrastructurii de afaceri și
a serviciilor dedicate: incubatoare și centre de afaceri, parcuri
industriale, cu accent pe localizarea acestora în regiunile
transfrontaliere;
d) promovarea cooperării întreprinderilor mici și mijlocii în
domeniul inovării și al transferului tehnologic prin cooptarea
în parteneriate a universităților și institutelor de cercetare;
e) dezvoltarea întreprinderilor mici și mijlocii din spațiul
rural prin conservarea tradițiilor în domeniul artizanatului,
meșteșugurilor și turismului în regiunile transfrontaliere;
f) creșterea veniturilor întreprinderilor mici și mijlocii prin
facilitarea accesului acestora la piețele regionale și
internaționale;
g) promovarea și facilitarea oportunităților de afaceri prin
crearea de baze de date electronice, cu conținut de
informație adecvat structurat;
h) stimularea orientării întreprinderilor mici și mijlocii spre
comerț și cooperare internațională, prin punerea la dispoziție
acestora a informațiilor de interes, facilitarea de contacte,
participări în delegații comerciale, la târguri internaționale;
i) organizarea, promovarea și realizarea în comun de
manifestări cu caracter bilateral și internațional în domeniul
întreprinderilor mici și mijlocii.
2. Formele de colaborare
În scopul atingerii obiectivelor prezentului memorandum,
colaborarea se va realiza sub următoarele forme, cu
respectarea legislației în vigoare în statul fiecăreia dintre
părți:
a) sprijin reciproc în elaborarea și implementarea
programelor de dezvoltare a întreprinderilor mici și mijlocii;
b) sprijin reciproc în pregătirea resurselor umane;
c) participarea în comun la pregătirea și elaborarea
studiilor și analizelor de interes reciproc;
d) participarea în comun la evenimente cu caracter
național și internațional;

e) cele două părți vor facilita o legătură permanentă între
întreprinderile mici și mijlocii din România și, respectiv, din
Republica Ungară, pentru ca acestea să poată avea acces
pe piețele celor două state sau din state terțe, precum și la
tehnologii de vârf dezvoltate în statele partenere.
3. Procedeele de colaborare și execuție
3.1. Activitățile care se vor realiza în cadrul prezentului
memorandum de colaborare vor fi programate de comun
acord, stabilindu-se obiectivele, responsabilitățile și resursele
necesare.
3.2. Derularea prezentului memorandum de colaborare va
fi coordonată de persoane desemnate de cele două părți,
având ca sarcini supravegherea derulării activităților în
execuție din cadrul programelor anuale, precum și
responsabilitatea de a acționa ca factori de legătură cu
autoritățile din statele lor.
3.3. Părțile convin să accepte sprijin din partea terților,
persoane fizice sau juridice din statele lor, din state terțe sau
companii multinaționale, dacă acesta corespunde scopurilor și
obiectivelor prezentului memorandum de colaborare.
3.4. În scopul realizării prevederilor prezentului
memorandum de colaborare, părțile vor defini — în
conformitate cu legislația și cu propriile reguli de procedură
din statul fiecărei părți — prioritățile și instrumentele
disponibile pentru acestea.
4. Recunoașterea reciprocă
Părțile vor recunoaște reciproc contribuțiile celeilalte părți
în realizarea prevederilor prezentului memorandum de
colaborare, în special cele referitoare la cursuri, elaborări de
materiale și generare de activități în întreprinderile mici și
mijlocii, atât pe plan național, cât și internațional.
5. Alte acțiuni
În baza prezentului memorandum de colaborare, pot fi
realizate în domeniile mai sus enumerate acțiuni conexe sub
formă de contracte distincte sau orice alte forme de
colaborare reciproc avantajoase.
6. Intrarea în vigoare, valabilitatea și modificarea
memorandumului de colaborare
6.1. Prezentul memorandum de colaborare va intra în
vigoare la data primirii ultimei notificări prin care se
realizează informarea reciprocă cu privire la îndeplinirea
procedurilor interne prevăzute de normele legale ale statelor
lor.
6.2. Prezentul memorandum de colaborare se încheie pe
o perioadă de 3 ani. Prezentul memorandum de colaborare
va fi prelungit automat pentru o nouă perioadă de 3 ani,
dacă nici una dintre părți nu notifică în scris celeilalte părți,
cu cel puțin 6 luni în prealabil, intenția sa de a-l denunța.
6.3. Încetarea prezentului memorandum de colaborare nu
va afecta proiectele începute în baza lui până când
implementarea acestora nu va fi finalizată.
6.4. Prezentul memorandum de colaborare poate fi
modificat prin acordul părților. Modificările vor fi incluse într-un
addendum și vor face parte integrantă din prezentul

8

MONITORUL OFICIAL AL ROMÂNIEI, PARTEA I, Nr. 411/11.V.2006

memorandum de colaborare. Modificările vor intra în vigoare
potrivit procedurii stabilite la alin. 6.1.
De buna-credință, subsemnații am semnat prezentul
memorandum de colaborare.

Semnat la București la 20 octombrie 2005, în două
exemplare originale în limbile română, maghiară și engleză,

Pentru Agenția Națională pentru Întreprinderi Mici
și Mijlocii și Cooperație din România,
Gheorghe Copos

Pentru Ministerul Economiei și Transporturilor
din Republica Ungară,
Kóka János

toate textele fiind egal autentice.

CONSILIUL LOCAL AL MUNICIPIULUI ZALĂU
Direcția de asistență socială comunitară
Nr. 3.244 din 26 aprilie 2006
L I S T A*)

privind asociațiile și fundațiile care au beneficiat de subvenții de la bugetul local al Consiliului Local
al Municipiului Zalău pentru anii 2004, 2005 și 2006, în conformitate cu prevederile Legii nr. 34/1998

*) Lista este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 411/11.V.2006 conține 8 pagini.

Prețul: 0,60 lei noi/6.000 lei vechi

&JUYDGY|115873]
ISSN 1453—4495

