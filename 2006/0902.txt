PARTEA

Anul 174 (XVIII) — Nr. 902

I

Luni, 6 noiembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

1.469. — Hotărâre privind aprobarea Strategiei de
restructurare și privatizare a Societății Naționale
îPlafar“ — S.A. și a mandatului instituției publice
implicate .....................................................................

HOTĂRÂRI

ALE

GUVERNULUI

1–8

ROMÂNIEI

GUVERNUL ROMÂNIEI

HOTĂRÂRE
privind aprobarea Strategiei de restructurare și privatizare a Societății Naționale îPlafar“ — S.A.
și a mandatului instituției publice implicate
În temeiul art. 108 din Constituția României, republicată, și al art. 51 din Legea nr. 137/2002 privind unele măsuri
pentru accelerarea privatizării, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Strategia de restructurare și
privatizare a Societății Naționale îPlafar“ — S.A., denumită
în continuare societate națională, prevăzută în anexa care
face parte integrantă din prezenta hotărâre, și se
mandatează Ministerul Economiei și Comerțului, prin Oficiul
Participațiilor Statului și Privatizării în Industrie, să
întreprindă măsurile necesare pentru implementarea
prezentei strategii.
Art. 2. — (1) Restructurarea societății naționale se face
prin vânzarea activelor care nu au o contribuție directă la
realizarea obiectului principal de activitate al societății
naționale sau care nu au o activitate economică viabilă.
Vânzarea acestor active se va realiza de către societatea
națională în baza mandatului acordat prin ordin al

ministrului economiei și comerțului reprezentanților
Ministerului Economiei și Comerțului în adunarea generală
a acționarilor la societatea națională.
(2) Privatizarea societății naționale se va realiza prin
oferirea spre vânzare unor investitori strategici/consorții de
investitori a unei cote de 51% din capitalul social al
societății naționale.
(3) Procedura de privatizare se va desfășura în
conformitate cu Normele metodologice de aplicare a
Ordonanței de urgență a Guvernului nr. 88/1997 privind
privatizarea societăților comerciale, cu modificările și
completările ulterioare, și a Legii nr. 137/2002 privind unele
măsuri pentru accelerarea privatizării, aprobate prin

2

MONITORUL OFICIAL AL ROMÂNIEI, PARTEA I, Nr. 902/6.XI.2006

Hotărârea Guvernului nr. 577/2002, cu modificările și
completările ulterioare, și cu prevederile prezentei hotărâri.
Art. 3. — În sensul prezentei hotărâri, expresiile de mai
jos au următoarele semnificații:
a) investitor strategic — acel investitor individual,
persoană juridică sau grupul de investitori (consorțiul de
investitori), care îndeplinește condițiile prevăzute la art. 30
din normele metodologice aprobate prin Hotărârea
Guvernului nr. 577/2002, cu modificările și completările
ulterioare, și participă la procesul de privatizare în vederea
dobândirii poziției majoritare în cadrul societății naționale
prin cumpărarea pachetului de acțiuni oferit la privatizare
pentru investitori strategici, reprezentând 51% din capitalul
social al Societății Naționale îPlafar“ — S.A. Investitorul
individual trebuie să facă dovada unei experiențe de natură
financiară organizatorică și tehnică în ceea ce privește
domeniul principal de activitate al societății naționale sau în
domeniul farmaceutic;
b) grupul de investitori (consorțiul de investitori) —
organizarea mai multor investitori financiari și/sau comerciali
reputați într-o asociere cu sau fără personalitate juridică, ce
prezintă o ofertă comună, dintre care cel puțin unul va
trebui să dețină experiență corespunzătoare de natură
organizatorică și tehnică în domeniul principal de activitate
al societății naționale sau în domeniul farmaceutic, cu
respectarea condițiilor prevăzute în anexa care face parte
din prezenta hotărâre. Investitorii membri ai unui consorțiu
de investitori nu pot face parte decât dintr-un singur
consorțiu de investitori și nu pot depune oferte și în mod
individual și ca parte dintr-un consorțiu de investitori.
Art. 4. — (1) Selectarea investitorului strategic se
realizează prin negociere pe bază de oferte angajante
îmbunătățite și irevocabile cu ofertanții care au făcut
dovada îndeplinirii criteriilor de precalificare stabilite de
instituția publică implicată, în conformitate cu prevederile
art. 35 alin. (1) lit. e) din normele metodologice aprobate
prin Hotărârea Guvernului nr. 577/2002, cu modificările și
completările ulterioare.
(2) Selectarea investitorului strategic se realizează de
instituția publică implicată, după parcurgerea următoarelor
etape de ofertare:
a) etapa calificării, în care potențialii ofertanți fac
dovada îndeplinirii criteriilor de precalificare și pot depune
oferte angajante, tehnice și financiare;
b) etapa intermediară, în care, ca urmare a negocierilor
cu instituția publică implicată, ofertanții pot depune oferte
angajante îmbunătățite, tehnice și financiare;
c) etapa finală, în care, ulterior evaluării ofertelor
angajante îmbunătățite prin aplicarea unei grile de punctaj
asupra ofertelor depuse, se vor purta negocieri în vederea
încheierii contractului de vânzare-cumpărare de acțiuni cu
ofertantul declarat câștigător în baza ofertei sale tehnice și
financiare.
(3) Potențialii investitori pot depune la sediul instituției
publice implicate documentele care atestă îndeplinirea
criteriilor de precalificare, precum și ofertele tehnice și
financiare angajante, însoțite de documentele de participare
prevăzute la art. 35 alin. (1) din normele metodologice
aprobate prin Hotărârea Guvernului nr. 577/2002, cu

modificările și completările ulterioare, menționate și
completate prin dosarul de prezentare, precum și dovada
constituirii garanției de participare în cuantum de 20% din
valoarea nominală a pachetului de acțiuni supus privatizării.
(4) Evaluarea ofertelor angajante se va face prin
aplicarea unei grile de punctaj asupra ofertelor tehnice și
financiare depuse de ofertanții care fac dovada îndeplinirii
criteriilor de precalificare și se încheie un proces-verbal în
care se menționează rezultatul evaluării ofertelor angajante.
(5) Comisia comunică rezultatul evaluării tuturor
ofertanților ale căror oferte angajante au fost evaluate
conform alin. (4).
Art. 5. — (1) După întocmirea listei cu ofertanții care au
depus oferte angajante și realizarea evaluării prealabile, pe
baza criteriilor din grila de punctaj prevăzută la art. 4
alin. (4), instituția publică implicată va stabili ca selecția
potențialilor investitori să se desfășoare pe bază de oferte
angajante îmbunătățite. În acest caz, se vor solicita oferte
angajante îmbunătățite numai investitorilor calificați.
(2) Vor fi considerați investitori calificați conform
prevederilor alin. (1) investitorii care, în urma evaluării
prevăzute la art. 4 alin. (4), au obținut un punctaj minim
de 75% din punctajul primului clasat.
(3) Comisia de negociere va negocia cu ofertanții
calificați potrivit alin. (2) în vederea îmbunătățirii ofertelor
acestora și întocmirii proiectului final al contractului de
vânzare-cumpărare de acțiuni.
(4) După încheierea negocierilor, comisia de negociere
întocmește proiectul final al cadrului contractual de
privatizare, pe care îl comunică tuturor ofertanților cu care
a avut loc negocierea, împreună cu instrucțiunile privind
întocmirea ofertelor angajante îmbunătățite și cu criteriile
care stau la baza întocmirii grilei de punctaj pentru
evaluarea ofertelor angajante îmbunătățite, fără a fi
obligatorie menționarea ponderii fiecărui criteriu, cu cel
puțin 10 zile înainte de data depunerii acestora.
(5) Ofertele angajante îmbunătățite și irevocabile se vor
depune având ca bază acceptarea necondiționată de către
ofertanții calificați a proiectului final al contractului de
vânzare-cumpărare de acțiuni și, dacă este cazul, a
proiectului final al altor documente contractuale comunicate,
conform alin. (4), și vor consta în prețul pe acțiune oferit.
Prețul pe acțiune oferit de un ofertant calificat prin oferta
sa angajantă îmbunătățită și irevocabilă va fi cel puțin egal
cu prețul pe acțiune pe care respectivul ofertant selectat
l-a oferit prin oferta sa angajantă îmbunătățită.
(6) După depunerea ofertelor angajante îmbunătățite și
irevocabile, instituția publică implicată va desemna
ofertantul câștigător ca fiind acel ofertant calificat care a
depus o ofertă angajantă îmbunătățită și irevocabilă,
conformă cu instrucțiunile comunicate de comisie, care
întrunește cel mai bun punctaj, prin aplicarea grilei de
punctaj.
(7) În situația în care și noile oferte angajante
îmbunătățite și irevocabile sunt egale, va fi desemnat drept
ofertant câștigător ofertantul selectat care oferă, în cadrul
unei licitații competitive organizate de instituția publică
implicată, prețul cel mai mare.

MONITORUL OFICIAL AL ROMÂNIEI, PARTEA I, Nr. 902/6.XI.2006
(8) Contractul de vânzare-cumpărare de acțiuni și
celelalte documente contractuale necesare încheierii
tranzacției, după caz, vor fi semnate în termen de 15 zile
de la data aprobării de către Guvern a elementelor
principale ale contractului de vânzare-cumpărare de acțiuni.
Art. 6. — (1) În cazul în care contractul de vânzarecumpărare de acțiuni și celelalte documente contractuale
necesare încheierii tranzacției, după caz, nu se încheie cu
ofertantul declarat câștigător, instituția publică implicată
poate decide să semneze contractul de vânzare-cumpărare
și celelalte documente contractuale necesare încheierii
tranzacției cu ofertantul care a oferit prin oferta sa
angajantă îmbunătățită și irevocabilă prețul pe acțiune
imediat următor.
(2) În cazul în care nu este depusă nicio ofertă
angajantă îmbunătățită și irevocabilă sau nicio ofertă
angajantă îmbunătățită și irevocabilă depusă nu este
conformă cu instrucțiunile pentru depunerea ofertelor
angajante îmbunătățite și irevocabile ori contractul de
vânzare-cumpărare de acțiuni și celelalte documente
contractuale necesare finalizării tranzacției nu se încheie
cu niciunul dintre ofertanții selectați, instituția publică
implicată poate decide să declare câștigătoare cea mai
bună dintre ofertele angajante depuse, evaluate pe baza
grilei de punctaj, care respectă instrucțiunile și care a fost
însoțită de toate documentele prevăzute la art. 35 din
normele metodologice aprobate prin Hotărârea Guvernului
nr. 577/2002, cu modificările și completările ulterioare,
menționate și completate prin dosarul de prezentare.

3

(3) În situația prevăzută la alin. (2), comisia de
negociere va negocia contractul de vânzare-cumpărare de
acțiuni și celelalte documente contractuale necesare
încheierii tranzacției, după caz, cu ofertantul a cărui ofertă
angajantă îmbunătățită a întrunit cel mai mare număr de
puncte ca urmare a aplicării grilei de punctaj, prevederile
art. 41 alin. (2) și ale art. 42 din normele metodologice
aprobate prin Hotărârea Guvernului nr. 577/2002, cu
modificările și completările ulterioare, aplicându-se în mod
corespunzător.
(4) În cazul în care contractul de vânzare-cumpărare de
acțiuni nu se încheie, din motivele prevăzute la art. 151
din Legea nr. 137/2002 privind unele măsuri pentru
accelerarea privatizării, cu modificările și completările
ulterioare, instituția publică implicată poate decide să
negocieze în vederea definitivării contractului de vânzarecumpărare de acțiuni și a celorlalte documente contractuale
necesare încheierii tranzacției, după caz, cu ofertantul
clasat imediat următor în urma aplicării grilei de punctaj
tuturor ofertelor angajante îmbunătățite depuse care
respectă instrucțiunile și care au fost însoțite de toate
documentele prevăzute la art. 35 din normele metodologice
aprobate prin Hotărârea Guvernului nr. 577/2002, cu
modificările și completările ulterioare.
Art. 7. — Prevederile prezentei hotărâri se completează
cu prevederile normelor metodologice aprobate prin
Hotărârea Guvernului nr. 577/2002, cu modificările și
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu
București, 18 octombrie 2006.
Nr. 1.469.
ANEXĂ

STRATEGIA
de restructurare și privatizare a Societății Naționale îPlafar“ — S.A.
Prezenta strategie de restructurare și privatizare stabilește mandatul instituției publice implicate și metodele de
restructurare și privatizare ale Societății Naționale îPlafar“ — S.A., denumită în continuare societate națională sau Plafar.
1. Prezentare
1.1. Societatea națională a fost înființată, sub formă de
societate comercială pe acțiuni cu capital integral de stat,
prin reorganizarea Regiei Autonome îPlafar“ în anul 1999,
prin Hotărârea Guvernului nr. 143/1999.
1.2. Societatea națională este organizată ca o societate
comercială pe acțiuni, având 8 subunități cu statut de
sucursală fără personalitate juridică, după cum urmează:
Sucursala Botoșani, Sucursala Brașov, Sucursala Brăila,
Sucursala Cluj, Sucursala Craiova, Sucursala Constanța,
Sucursala Roman și Sucursala Timișoara.
1.3. Potrivit art. 4 din Hotărârea Guvernului
nr. 143/1999, Plafar are drept scop îndeplinirea strategiei
naționale privind exploatarea plantelor medicinale și

aromatice din flora spontană și cultivată, iar potrivit art. 5,
obiectul principal de activitate al societății naționale îl
reprezintă producția, industrializarea și comercializarea pe
piața internă și externă a plantelor medicinale aromatice,
toxice și stupefiante din culturi și din flora spontană.
1.4. Date sintetice:
Capitalul social (lei):
2.026.730
Valoarea nominală a unei acțiuni (lei):
10
Numărul de acțiuni:
202.673 buc.
Numărul de înmatriculare la oficiul
registrului comerțului:
J40/5889/1999
Cod unic de înregistrare:
11945506
Numărul de angajați la 31 decembrie 2005:
335

4

MONITORUL OFICIAL AL ROMÂNIEI, PARTEA I, Nr. 902/6.XI.2006
1.5. Situația economico-financiară*)

Nr.
crt.

Indicator

31.12.2002

31.12.2003

31.12.2004

31.12.2005

1.

Venituri totale

8.173.424,5

7.854.908,7

7.695.247,2

9.498.743

2.

Cifra de afaceri

5.880.817,1

6.220.766,5

6.152.015,3

6.210.639

3.

Rezultat din exploatare (+/–)

–536.413,2

–1.115.185,8

–1.129.518,2

–3.710.906

4.

Rezultat brut (+/–)

–536.413,2

–1.115.185,8

–1.138.099,9

–3.704.861

5.

Rezultat net (+/–)

–536.413,2

–1.115.185,8

–1.138.099,9

–3.704.861

*) Conform situațiilor economico-financiare depuse de Plafar la organele fiscale competente.

2. Obiectivele restructurării/privatizării:
2.1. menținerea obiectului de activitate al societății
naționale, asigurarea păstrării în funcțiune a acelor
capacități de producție viabile și dezvoltarea acestora;
2.2. restructurarea activității societății naționale prin
identificarea acelor active ce pot fi vândute, identificare
bazată pe rațiuni de oportunitate tehnică și economică,
operativitate și eficiență;
2.3. atragerea unor investitori strategici care să
demonstreze un real potențial financiar și care să poată
prezenta garanții în realizarea de investiții, în scopul
introducerii de noi tehnologii și al modernizării celor
existente, precum și pentru extinderea gamei de produse și
asimilarea unora noi;
2.4. transferul de know-how și creșterea eficienței
operaționale a societății naționale prin pătrunderea pe piețe
străine de desfacere a produselor, având în vedere că pe
piața vestică medicina naturistă este în creștere, cu
tendința de a se alinia standardelor și rigorilor științifice
caracteristice pieței de medicamente;
2.5. crearea unui climat competitiv, în condiții de
transparență;
2.6. modernizarea organizatorică și managerială;
2.7. maximizarea contribuției societății naționale la
bugetul de stat, pe termen lung;
2.8. asigurarea de locuri de muncă pentru personalul
societății naționale, pe termen lung.
3. Strategia de restructurare a societății naționale prin
vânzarea unor active
În urma analizelor realizate până în prezent, a reieșit
faptul că numeroase active care nu au o contribuție directă
la realizarea procesului de producție sau care nu au o
activitate economică viabilă pot fi vândute.
Vânzarea acestor active se va realiza de către
societatea națională, în baza mandatului acordat prin ordin
al ministrului economiei și comerțului reprezentanților
Ministerului Economiei și Comerțului în adunarea generală
a acționarilor la societatea națională.
Se au în vedere activele neutilizate (spații de
depozitare, terenuri nefolosite, clădiri de birouri, ateliere
mecanice, uscătoare etc.) care aduc în acest moment
societății naționale cheltuieli cu amortizarea lor și cu
asigurarea pazei.
Vânzarea activelor se va realiza în conformitate cu
prevederile Normelor metodologice de aplicare a Ordonanței
de urgență a Guvernului nr. 88/1997 privind privatizarea

societăților comerciale, cu modificările și completările
ulterioare, și a Legii nr. 137/2002 privind unele măsuri
pentru accelerarea privatizării, aprobate prin Hotărârea
Guvernului nr. 577/2002, cu modificările și completările
ulterioare, și ale Legii nr. 346/2004 privind stimularea
înființării și dezvoltării întreprinderilor mici și mijlocii, cu
modificările și completările ulterioare.
Prin vânzarea acestor active se urmărește în primul
rând plata datoriilor către bugetul de stat și bugetele locale.
4. Strategia de privatizare a societății naționale
4.1. Cota de participare la capitalul social al societății
naționale, oferită la privatizare, este de 51% din capitalul
social al societății naționale, la care vor putea participa
doar investitorii strategici/consorțiile de investitori.
4.2. În sensul prezentei strategii, investitor strategic este
acel investitor individual, persoană juridică sau grupul de
investitori (consorțiul de investitori) care îndeplinește
condițiile prevăzute la art. 30 din Normele metodologice de
aplicare a Ordonanței de urgență a Guvernului nr. 88/1997
privind privatizarea societăților comerciale, cu modificările și
completările ulterioare, și a Legii nr. 137/2002 privind unele
măsuri pentru accelerarea privatizării, aprobate prin
Hotărârea Guvernului nr. 577/2002, cu modificările și
completările ulterioare, și participă la procesul de privatizare
în vederea dobândirii controlului asupra societății naționale
prin cumpărarea pachetului de acțiuni oferit la privatizare
pentru investitori strategici/consorțiu de investitori,
reprezentând 51% din capitalul social al societății naționale.
Investitorul individual trebuie să facă dovada unei
experiențe de natură financiară, organizatorică și tehnică în
domeniul de activitate al societății naționale sau în
domeniul farmaceutic.
Grupul de investitori (consorțiul de investitori) este
organizarea mai multor investitori financiari și/sau comerciali
reputați într-o asociere cu sau fără personalitate juridică
care prezintă o ofertă comună, dintre care cel puțin unul
va trebui să dețină experiența corespunzătoare de natură
organizatorică și tehnică în domeniul de activitate al
societății naționale sau în domeniul farmaceutic.
Investitorii, membri ai unui consorțiu de investitori, nu
pot face parte decât dintr-un singur consorțiu de investitori
și nu pot depune oferte și în mod individual și ca parte
dintr-un consorțiu de investitori.
Consorțiul de investitori, denumit în continuare consorțiu,
include investitori financiari și/sau comerciali reputați, dintre

MONITORUL OFICIAL AL ROMÂNIEI, PARTEA I, Nr. 902/6.XI.2006
care cel puțin unul va trebui să dețină experiența
corespunzătoare de natură organizatorică și tehnică în
domeniul de activitate al societății naționale sau în
domeniul farmaceutic. Acesta va trebui să dețină în cadrul
consorțiului o cotă care îi dă dreptul la achiziția a cel puțin
33% din acțiunile societății naționale și va numi majoritatea
administratorilor.
4.3. Asocierea investitorilor în consorțiu trebuie să
respecte următoarele condiții:
a) fiecare membru al consorțiului va face dovada că
deține resursele financiare și organizatorice necesare
pentru a-și îndeplini obligațiile individuale pe parcursul
procesului de privatizare, precum și în cazul în care
consorțiul dobândește pachetul de acțiuni supus privatizării;
b) toți membrii consorțiului răspund în mod solidar
pentru obligațiile care le incumbă în calitate de acționari în
cadrul Plafar, în cazul în care consorțiul achiziționează
pachetul de acțiuni supus privatizării;
c) consorțiul va desemna fie investitorul care deține cel
mai mare procent de acțiuni în cadrul consorțiului, fie cel
care are experiența necesară în domeniul de activitate al
societății naționale drept investitor conducător și
reprezentant autorizat al consorțiului pe parcursul procesului
de privatizare;
d) consorțiul trebuie să facă dovada raporturilor
existente între membrii săi, prin prezentarea contractului de
asociere sau a unui alt document similar;
e) perioada pentru care se realizează asocierea trebuie
să fie cel puțin egală cu perioada de realizare a
investițiilor;
f) consorțiul va putea să își modifice componența, după
etapa de precalificare a procesului de privatizare, numai în
condițiile în care noii membri vor face dovada îndeplinirii
criteriilor de precalificare și cu acordul prealabil scris al
Oficiului Participațiilor Statului și Privatizării în Industrie.
4.4. Persoanele fizice vor putea participa la procesul de
privatizare doar în consorțiu cu persoane juridice, împreună
cu care vor face dovada îndeplinirii (în mod cumulativ) a
criteriilor de precalificare.
Prezentarea dovezii capabilității financiare cade în
sarcina persoanei/persoanelor juridice membre a/ale
consorțiului.
5. Asistența în privatizare
În conformitate cu prevederile legale în vigoare,
Ministerul Economiei și Comerțului, prin Oficiul Participațiilor
Statului și Privatizării în Industrie, în vederea pregătirii și
realizării procesului de privatizare a societății naționale, va
angaja, potrivit prevederilor legale, serviciile de asistență
juridică ale unei firme de avocatură pentru privatizarea
societății naționale.
Firma de avocatură va depune raportul de analizădiagnostic pentru activitatea legală a societății naționale și
va acorda consultanță legală în ceea ce privește alegerea
metodei de privatizare a societății naționale.
După aprobarea strategiei de privatizare, firma de
avocatură urmează să acorde asistență în negocierea cu
potențialii investitori în vederea finalizării cu succes a
privatizării societății naționale.

5

Costurile aferente asigurării asistenței juridice în cadrul
procesului de privatizare vor fi suportate de instituția
publică implicată, în conformitate cu prevederile art. 51
lit. b) teza întâi din Legea nr. 137/2002 privind unele
măsuri pentru accelerarea privatizării, cu modificările și
completările ulterioare.
6. Metoda de privatizare
6.1. Privatizarea pachetului de 51% din capitalul social
al societății naționale către un investitor strategic sau un
consorțiu se va realiza prin vânzarea pachetului de acțiuni
deținut de Ministerul Economiei și Comerțului la Plafar.
6.2. Pentru vânzarea acțiunilor se va folosi metoda
vânzării de acțiuni prin negociere pe bază de oferte finale,
îmbunătățite și irevocabile, cu îndeplinirea de către
potențialii ofertanți a unor criterii de precalificare, conform
Legii nr. 137/2002, cu modificările și completările ulterioare,
și Normelor metodologice de aplicare a Ordonanței de
urgență a Guvernului nr. 88/1997 privind privatizarea
societăților comerciale, cu modificările și completările
ulterioare, și a Legii nr. 137/2002 privind unele măsuri
pentru accelerarea privatizării, aprobate prin Hotărârea
Guvernului nr. 577/2002, cu modificările și completările
ulterioare, cu derogările menționate în prezenta strategie.
6.3. Având în vedere necesitatea restructurării și
dezvoltării societății naționale, investitorul strategic va
asigura un program de investiții pentru modernizare și
dezvoltare, urmând ca, pe măsura realizării lor, să
majoreze capitalul social al societății naționale cu
contravaloarea investițiilor asumate și realizate. Totodată,
investitorul strategic va asigura un aport în numerar, cu
titlu de capital de lucru, care nu va fi inclus în volumul de
investiții angajat și care va putea fi utilizat pentru plata
materiilor prime, materialelor necesare producției societății,
precum și pentru plata datoriilor societății naționale către
creditori. Capitalul de lucru va fi vărsat în contul curent al
societății naționale, în termen de 3 luni de la transferul
dreptului de proprietate asupra pachetului de 51% din
capitalul social al societății naționale.
7. Etapele privatizării
Etapele de desfășurare a privatizării societății naționale
sunt următoarele:
— etapa publicității;
— etapa de precalificare;
— etapa/faza de ofertare;
— etapa finală, respectiv de încheiere a documentelor
de privatizare cu ofertantul declarat câștigător în urma
procesului de ofertare.
Selectarea competitivă a investitorului strategic se
realizează de către instituția publică implicată, după
parcurgerea următoarelor etape de ofertare:
a) etapa calificării, în care potențialii ofertanți fac
dovada îndeplinirii criteriilor de precalificare și pot depune
oferte angajante, tehnice și financiare;
b) etapa intermediară, în care, ca urmare a negocierilor
cu instituția publică implicată, ofertanții pot depune oferte
angajante îmbunătățite, tehnice și financiare;

6

MONITORUL OFICIAL AL ROMÂNIEI, PARTEA I, Nr. 902/6.XI.2006

c) etapa finală, în care, ulterior evaluării ofertelor
angajante îmbunătățite prin aplicarea unei grile de punctaj
asupra ofertelor depuse, se vor purta negocieri în vederea
încheierii contractului de vânzare-cumpărare de acțiuni cu
ofertantul declarat câștigător în baza ofertei sale tehnice și
financiare.
7.1. Etapa publicității

Publicitatea vânzării se va asigura prin publicarea în cel
puțin un cotidian local și național de largă circulație, prin
mijloace electronice și într-un jurnal internațional de largă
circulație internațională a unui anunț care va cuprinde:
(i) informații privind societatea națională, cu privire
la:
a) denumirea și sediul instituției publice implicate
vânzătoare;
b) denumirea, sediul social, numărul de
înmatriculare la oficiul registrului comerțului și
codul fiscal ale societății naționale;
c) obiectul principal de activitate, capitalul social,
numărul total de acțiuni, valoarea nominală și
structura acționariatului, conform ultimei cereri
de înscriere de mențiuni la oficiul registrului
comerțului;
d) metoda de vânzare a acțiunilor, numărul de
acțiuni oferite la vânzare și procentul acestora
din totalul acțiunilor;
e) persoana desemnată să dea relații
suplimentare (numele și prenumele, numărul
de telefon, telefax);
f) criteriile de precalificare;
g) locul unde, data și ora până la care se
depun documentele solicitate;
h) locul, data și ora la care se deschid ofertele;
i) documentele de participare și valoarea taxei
de participare, precum și orice alte informații
suplimentare ce prezintă relevanță în procesul
de privatizare;
(ii) pachetul de acțiuni oferit la vânzare;
(iii) criteriile de precalificare;
(iv) data limită și locul de depunere a documentelor
care atestă îndeplinirea criteriilor de precalificare;
(v) modul de transmitere și forma documentelor de
precalificare;
(vi) metoda de privatizare și modul de selectare a
investitorului/grupului de investitori pe bază de
oferte finale, îmbunătățite și irevocabile;
(vii) detalii privind modul de achiziționare a dosarului
de prezentare;
(viii) mențiunea că dosarul de prezentare va putea fi
achiziționat doar de către potențialii investitori
precalificați.
Cerințele Oficiului Participațiilor Statului și Privatizării în
Industrie, care trebuie satisfăcute prin oferta tehnică și
financiară, vor fi cuprinse în dosarul de prezentare.
Oficiul Participațiilor Statului și Privatizării în Industrie va
solicita ca oferta tehnică și oferta financiară să fie depuse
separat, în plicuri sigilate.
7.2. Etapa de precalificare

Pentru a putea participa la procedura de negociere și
selecție pe bază de oferte finale, îmbunătățite și

irevocabile, potențialii investitori trebuie să dovedească
îndeplinirea cumulativă a următoarelor criterii de
precalificare, care vor fi menționate în anunțul de
privatizare:
a) experiență de minimum 5 ani în activități specifice
domeniului de activitate al societății naționale, respectiv
producția, prelucrarea și comercializarea plantelor aromatice
și medicinale, sau experiență de minimum 5 ani în
domeniul producției medico-farmaceutice;
b) o cifră de afaceri, aferentă ultimului an pentru care
exercițiul financiar a fost încheiat, cel puțin egală cu cea a
societății naționale.
În cazul persoanelor juridice străine, cifra de afaceri a
acestora, exprimată în valută, va fi transformată în lei, la
cursul mediu al anului respectiv, comunicat de Banca
Națională a României pentru acea valută, la data depunerii
documentelor de participare.
În cazul consorțiilor, suma cifrelor de afaceri ale
membrilor acestora trebuie să fie de cel puțin 1,5 ori cifra
de afaceri a societății naționale, aferentă ultimului exercițiu
financiar, și cel puțin unul dintre membrii consorțiului
trebuie să îndeplinească criteriul referitor la experiența
minimă. Dovada capabilității financiare cade în sarcina
persoanei/persoanelor juridice membre a/ale consorțiului.
Comisia de negociere va deschide plicurile sigilate
cuprinzând documentele de precalificare și, după verificarea
acestora, va comunica în scris potențialilor investitori
îndeplinirea sau, după caz, neîndeplinirea condițiilor de
precalificare.
În cazul potențialilor investitori care îndeplinesc condițiile
de precalificare, odată cu comunicarea de către Oficiul
Participațiilor Statului și Privatizării în Industrie a îndeplinirii
criteriilor de precalificare, acesta va comunica totodată
invitația formală de a cumpăra dosarul de prezentare a
societății naționale și de a depune oferte de cumpărare a
pachetului scos la vânzare.
7.3. Etapa ofertării
7.3.1. Etapa ofertelor angajante

Potențialii investitori pot depune la sediul instituției
publice implicate documentele care atestă îndeplinirea
criteriilor de precalificare, precum și ofertele tehnice și
financiare angajante, documentele de participare prevăzute
de art. 35 alin. (1) din Normele metodologice de aplicare a
Ordonanței de urgență a Guvernului nr. 88/1997 privind
privatizarea societăților comerciale, cu modificările și
completările ulterioare, și a Legii nr. 137/2002 privind unele
măsuri pentru accelerarea privatizării, aprobate prin
Hotărârea Guvernului nr. 577/2002, cu modificările și
completările ulterioare, menționate și completate prin
dosarul de prezentare, precum și dovada constituirii
garanției de participare, în cuantum de 20% din valoarea
nominală a pachetului de acțiuni supus privatizării.
Dacă din conținutul documentelor de participare nu
rezultă îndeplinirea cerințelor instituției publice implicate,
prevăzute în dosarul de prezentare, potențialii cumpărători
vor fi eliminați, iar ofertele tehnice și financiare ale

MONITORUL OFICIAL AL ROMÂNIEI, PARTEA I, Nr. 902/6.XI.2006
acestora vor fi returnate sigilate. După verificarea
documentelor de participare, comisia de negociere va
deschide ofertele tehnice și financiare ale ofertanților care
au prezentat toate documentele de participare.
Evaluarea ofertelor angajante se va face prin aplicarea
unei grile de punctaj asupra ofertelor tehnice și financiare
depuse de ofertanții care fac dovada îndeplinirii criteriilor
de precalificare și se va încheia un proces-verbal în care
se menționează rezultatul evaluării ofertelor angajante.
Comisia comunică rezultatul evaluării tuturor ofertanților
ale căror oferte angajante au fost evaluate.
7.3.2. Etapa ofertelor angajante îmbunătățite

După întocmirea listei cu ofertanții care au depus oferte
angajante și după realizarea evaluării prealabile, pe baza
criteriilor din grila de punctaj prevăzută la art. 4 alin. (4),
instituția publică implicată va stabili ca selecția potențialilor
investitori să se desfășoare pe bază de oferte angajante
îmbunătățite. În acest caz se vor solicita oferte angajante
îmbunătățite numai investitorilor calificați.
Vor fi considerați investitori calificați investitorii care, în
urma evaluării ofertelor angajante, au obținut un punctaj
minim de 75 % din punctajul primului clasat.
Comisia de negociere va negocia cu ofertanții calificați,
în vederea îmbunătățirii ofertelor acestora și întocmirii
proiectului final al contractului de vânzare-cumpărare de
acțiuni.
După încheierea negocierilor, comisia de negociere
întocmește proiectul final al cadrului contractual de
privatizare, pe care îl comunică tuturor ofertanților cu care
a avut loc negocierea, împreună cu instrucțiunile privind
întocmirea ofertelor angajante îmbunătățite și cu criteriile
care stau la baza întocmirii grilei de punctaj pentru
evaluarea ofertelor angajante îmbunătățite, fără a fi
obligatorie menționarea ponderii fiecărui criteriu, cu cel
puțin 10 zile înainte de data depunerii acestora.
7.3.3. Etapa ofertelor angajante îmbunătățite și irevocabile

În vederea depunerii de oferte angajante îmbunătățite și
irevocabile, instituția publică implicată va invita ofertanții
selectați la negocierea proiectului contractului de vânzarecumpărare de acțiuni și, dacă este cazul, a proiectului altor
documente contractuale necesare în vederea încheierii
tranzacției, care se comunică ofertanților potențiali cu cel
puțin 8 zile înaintea datei depunerii ofertelor angajante și
îmbunătățite.
După derularea negocierilor, cu cel puțin 8 zile înaintea
datei anunțate pentru depunerea ofertelor angajante
îmbunătățite și irevocabile, se vor comunica ofertanților
selectați proiectul final al contractului de vânzare-cumpărare
de acțiuni și, dacă este cazul, proiectul altor documente
contractuale necesare în vederea încheierii tranzacției, iar
aceștia vor fi invitați să depună ofertele angajante
îmbunătățite și irevocabile.
Ofertele angajante îmbunătățite și irevocabile se vor
depune având ca bază acceptarea necondiționată de către
ofertanții selectați a proiectului final al contractului de
vânzare-cumpărare de acțiuni și, dacă este cazul, a
proiectului final al altor documente contractuale comunicate,

7

conform alineatului anterior, și vor consta în prețul pe
acțiune oferit. Prețul pe acțiune oferit de un ofertant
selectat prin oferta sa angajantă îmbunătățită și irevocabilă
va fi cel puțin egal cu prețul pe acțiune pe care respectivul
ofertant selectat l-a oferit prin oferta sa angajantă
îmbunătățită.
După depunerea ofertelor angajante îmbunătățite și
irevocabile, instituția publică implicată va desemna
ofertantul câștigător ca fiind acel ofertant selectat care a
depus o ofertă angajantă îmbunătățită și irevocabilă
conformă cu instrucțiunile comunicate de comisie și care
întrunește cel mai bun punctaj, prin aplicarea grilei de
punctaj stabilite de instituția publică implicată. În situația în
care și noile oferte angajante îmbunătățite și irevocabile
sunt egale, va fi desemnat drept ofertant câștigător
ofertantul selectat care oferă în cadrul unei licitații
competitive organizate de instituția publică implicată prețul
cel mai mare.
7.4. Etapa finală

După finalizarea negocierilor cu ofertantul selectat, va fi
semnat contractul de vânzare-cumpărare și celelalte
documente ale tranzacției.
Contractul de vânzare-cumpărare de acțiuni și celelalte
documente contractuale necesare încheierii tranzacției,
după caz, vor fi semnate în termen de 15 zile de la data
aprobării de către Guvern a elementelor principale ale
contractului de vânzare-cumpărare de acțiuni.
În cazul în care contractul de vânzare-cumpărare de
acțiuni și celelalte documente contractuale necesare
încheierii tranzacției, după caz, nu se încheie cu ofertantul
declarat câștigător, instituția publică implicată poate decide
să semneze contractul de vânzare-cumpărare și celelalte
documente contractuale necesare încheierii tranzacției cu
ofertantul care a oferit prin oferta sa angajantă îmbunătățită
și irevocabilă prețul pe acțiune imediat următor.
În cazul în care nu este depusă nicio ofertă angajantă
îmbunătățită și irevocabilă sau nicio ofertă angajantă
îmbunătățită și irevocabilă depusă nu este conformă cu
instrucțiunile pentru depunerea ofertelor angajante
îmbunătățite și irevocabile ori contractul de vânzarecumpărare de acțiuni și celelalte documente contractuale
necesare finalizării tranzacției, după caz, nu se încheie cu
ofertantul declarat câștigător, instituția publică implicată
poate decide să declare oferta câștigătoare cea mai bună
dintre ofertele angajante îmbunătățite care respectă
instrucțiunile și care au fost însoțite de toate documentele
prevăzute la art. 35 din normele metodologice aprobate
prin Hotărârea Guvernului nr. 577/2002, cu modificările și
completările ulterioare, menționate și completate prin
dosarul de prezentare.
În cazul de mai sus comisia de privatizare va negocia
contractul de vânzare-cumpărare de acțiuni și celelalte
documente contractuale necesare încheierii tranzacției,
după caz, cu ofertantul a cărui ofertă angajantă a întrunit
cel mai mare număr de puncte ca urmare a aplicării grilei
de punctaj, prevederile art. 41 alin. (2) și ale art. 42 din
normele metodologice aprobate prin Hotărârea Guvernului

8

MONITORUL OFICIAL AL ROMÂNIEI, PARTEA I, Nr. 902/6.XI.2006

nr. 577/2002, cu modificările și completările ulterioare,
aplicându-se în mod corespunzător.
În cazul în care contractul de vânzare-cumpărare de
acțiuni nu se încheie, din motivele prevăzute la art. 151 din
Legea nr. 137/2002, cu modificările și completările
ulterioare, instituția publică implicată poate decide să
negocieze în vederea definitivării contractului de vânzarecumpărare de acțiuni și a celorlalte documente contractuale
necesare încheierii tranzacției, după caz, cu ofertantul
clasat imediat următor în urma aplicării grilei de punctaj
tuturor ofertelor angajante îmbunătățite depuse, care
respectă instrucțiunile și care au fost însoțite de toate
documentele prevăzute la art. 35 din normele metodologice
aprobate prin Hotărârea Guvernului nr. 577/2002, cu
modificările și completările ulterioare.
8. Dispoziții finale
Pentru derularea procesului de privatizare se va numi
comisia de negociere și secretariatul acesteia. Numărul de
membri titulari și supleanți ai comisiei de negociere și ai
secretariatului acesteia, precum și componența, atribuțiile și
drepturile comisiei de negociere și ale secretariatului se
stabilesc prin ordin al ministrului economiei și comerțului,
conform Hotărârii Guvernului nr. 184/2005 privind aprobarea
Strategiei de accelerare a privatizării și atragere de
investiții pentru operatorii economici din portofoliul
Ministerului Economiei și Comerțului pentru anul 2005,
precum și a unor măsuri pentru aplicarea acesteia.
De la data declanșării procesului de privatizare,
respectiv de la data publicării anunțului de vânzare
conform prezentei strategii și până la data transferului
dreptului de proprietate asupra pachetului de 51% din
acțiunile Plafar, membrii comisiei de negociere, inclusiv
supleanții și secretariatul tehnic al acesteia, vor beneficia
de o indemnizație lunară, suportată de societatea națională,

în conformitate cu prevederile art. 51 lit. b) teza a doua
din Legea nr. 137/2002, cu modificările și completările
ulterioare, al cărei cuantum va fi aprobat de adunarea
generală a acționarilor societății naționale.
9. Legislația în baza căreia s-a întocmit strategia de
privatizare a Plafar
— Legea nr. 31/1990 privind societățile comerciale,
republicată, cu modificările și completările ulterioare;
— Legea nr. 137/2002 privind unele măsuri pentru
accelerarea privatizării, cu modificările și completările
ulterioare;
— Ordonanța de urgență a Guvernului nr. 88/1997
privind privatizarea societăților comerciale, aprobată prin
Legea nr. 44/1998, cu modificările și completările ulterioare;
— Ordonanța de urgență a Guvernului nr. 88/2001
privind înființarea Oficiului Participațiilor Statului și
Privatizării în Industrie, aprobată cu modificări prin Legea
nr. 552/2001;
— Hotărârea Guvernului nr. 869/2001 privind
organizarea și funcționarea Oficiului Participațiilor Statului și
Privatizării în Industrie, republicată;
— Hotărârea Guvernului nr. 577/2002 privind aprobarea
Normelor metodologice de aplicare a Ordonanței de
urgență a Guvernului nr. 88/1997 privind privatizarea
societăților comerciale, cu modificările și completările
ulterioare, și a Legii nr. 137/2002 privind unele măsuri
pentru accelerarea privatizării, cu modificările și completările
ulterioare;
— Hotărârea Guvernului nr. 184/2005 privind aprobarea
Strategiei de accelerare a privatizării și atragere de
investiții pentru agenții economici din portofoliul Ministerului
Economiei și Comerțului pentru anul 2005, precum și a
unor măsuri pentru aplicarea acesteia.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 902/6.XI.2006 conține 8 pagini.

Prețul: 0,60 lei

&JUYDGY|120785]
ISSN 1453—4495

