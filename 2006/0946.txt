Anul 174 (XVIII) — Nr. 946

PARTEA

I

LEGI, DECRETE, HOTĂRÂRI ȘI ALTE ACTE

Joi, 23 noiembrie 2006

SUMAR

Nr.
LEGI ȘI DECRETE
413. — Lege pentru ratificarea Acordului dintre
Guvernul României și Guvernul Federației Ruse
privind regimul juridic al mormintelor militare
române aflate pe teritoriul Federației Ruse și al
mormintelor militare ruse aflate pe teritoriul
României, semnat la București la 8 noiembrie
2005 ..........................................................................
Acord între Guvernul României și Guvernul Federației
Ruse privind regimul juridic al mormintelor militare
române aflate pe teritoriul Federației Ruse și al
mormintelor militare ruse aflate pe teritoriul
României ....................................................................
1.264 — Decret privind promulgarea Legii pentru
ratificarea Acordului dintre Guvernul României și
Guvernul Federației Ruse privind regimul juridic al
mormintelor militare române aflate pe teritoriul
Federației Ruse și al mormintelor militare ruse
aflate pe teritoriul României, semnat la București
la 8 noiembrie 2005 .................................................
415. — Lege pentru modificarea Ordonanței Guvernului
nr. 109/2000 privind stațiunile balneare, climatice
și balneoclimatice și asistența medicală balneară
și de recuperare........................................................
1.277. — Decret privind promulgarea Legii pentru
modificarea Ordonanței Guvernului nr. 109/2000
privind
stațiunile
balneare,
climatice
și
balneoclimatice și asistența medicală balneară și
de recuperare ............................................................
416. — Lege pentru modificarea alin. (1) al art. 4 din
Legea nr. 469/2002 privind unele măsuri pentru
întărirea disciplinei contractuale ...............................
1.278. — Decret privind promulgarea Legii pentru
modificarea alin. (1) al art. 4 din Legea
nr. 469/2002 privind unele măsuri pentru întărirea
disciplinei contractuale ..............................................
HOTĂRÂRI ALE GUVERNULUI ROMÂNIEI
1.555. — Hotărâre pentru aprobarea amendamentelor,
convenite prin schimbul de scrisori semnate la
București la 8 iunie 2006 și la Zagreb la

Pagina

Nr.

Pagina

2–4

4

7–9

1.608. — Hotărâre privind aprobarea repartizării sumei de
3.349 mii lei de la bugetul de stat pe anul 2006,
destinată finanțării programelor de conservare și
utilizare a populațiilor de animale în stare critică,
în pericol de dispariție și a celor vulnerabile, pe
specii și rase .............................................................

9–12

1.609. — Hotărâre privind aprobarea tarifelor pentru
efectuarea expertizelor, a constatărilor și a altor
lucrări medico-legale .................................................

2

21 august 2006 între Guvernul României, prin
Ministerul Finanțelor Publice, și Banca
Internațională pentru Reconstrucție și Dezvoltare,
la Acordul de împrumut pentru Proiectul de
dezvoltare instituțională a sectorului privat și
public, semnat la București la 13 septembrie 2002
între România și Banca Internațională pentru
Reconstrucție și Dezvoltare ......................................

12–19

1.615. — Hotărâre privind numirea domnului Popescu
Gavril-Florin-Valer în funcția publică de prefect al
județului Arad.............................................................

19

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5

5

6

6

30. — Ordin al președintelui Autorității Naționale de
Reglementare în Domeniul Energiei pentru
aprobarea valorilor maxime ale tarifelor specifice
de distribuție a energiei electrice.............................

20

31. — Ordin al președintelui Autorității Naționale de
Reglementare în Domeniul Energiei privind
modificarea Ordinului președintelui Autorității
Naționale de Reglementare în Domeniul Energiei
nr. 48/2005 pentru aprobarea tarifelor medii pentru
serviciile de transport, de sistem și decontare pe
piața angro de energie electrică, a tarifelor zonale
aferente serviciului de transport și a tarifelor
specifice pentru serviciul de distribuție a energiei
electrice, practicate de agenții economici din
cadrul sectorului energetic........................................

20–24

32. — Ordin al președintelui Autorității Naționale de
Reglementare în Domeniul Energiei privind
modificarea Ordinului președintelui Autorității
Naționale de Reglementare în Domeniul Energiei
nr. 49/2005 pentru aprobarea tarifelor la energia
electrică livrată consumatorilor captivi .....................

25–31

2

MONITORUL OFICIAL AL ROMÂNIEI, PARTEA I, Nr. 946/23.XI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre Guvernul României și Guvernul Federației Ruse
privind regimul juridic al mormintelor militare române aflate pe teritoriul Federației Ruse
și al mormintelor militare ruse aflate pe teritoriul României,
semnat la București la 8 noiembrie 2005
Parlamentul României adoptă prezenta lege.
Articol unic. — Se ratifică Acordul dintre Guvernul
României și Guvernul Federației Ruse privind regimul
juridic al mormintelor militare române aflate pe teritoriul

Federației Ruse și al mormintelor militare ruse aflate
pe teritoriul României, semnat la București la
8 noiembrie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 9 noiembrie 2006.
Nr. 413.
ACORD
între Guvernul României și Guvernul Federației Ruse privind regimul juridic al mormintelor militare române
aflate pe teritoriul Federației Ruse și al mormintelor militare ruse aflate pe teritoriul României
Guvernul României și Guvernul Federației Ruse, denumite în continuare părți contractante,
considerând că militarii, inclusiv cei care au fost luați prizonieri, și alte persoane care au fost ucise sau au murit,
atât în timpul Primului și celui de-al Doilea Război Mondial, cât și în perioada postbelică, și care au fost înhumați pe
teritoriul statului celeilalte părți contractante au dreptul la locuri de odihnă veșnică demnă care, în conformitate cu
Convențiile de la Geneva din 12 august 1949 cu privire la protecția victimelor de război, protocoalele adiționale la aceste
convenții, din 8 iunie 1977, și alte norme de drept internațional, trebuie înființate și întreținute în mod corespunzător,
au convenit asupra următoarelor:
ARTICOLUL 1
Definiții

În scopurile prezentului acord, termenii enumerați mai
jos au următorul înțeles:
a) militari ruși căzuți în luptă — cetățeni ruși și cetățeni
ai fostei URSS care au făcut parte din Forțele armate ruse
și sovietice, care au fost uciși, au murit și au fost înhumați
pe teritoriul României în timpul acțiunilor de război, în
prizonierat sau ca urmare a acestora, precum și în
perioada postbelică;
b) victime civile ruse ale războiului — cetățeni ruși și
cetățeni ai fostei URSS care au fost uciși, au murit și au
fost înhumați pe teritoriul României ca urmare a războaielor;
c) morminte militare ruse și morminte ale persoanelor civile
ruse (denumite în continuare morminte militare ruse) —
locuri de înhumare ale militarilor ruși căzuți în luptă și
victimelor civile ruse ale războiului, inclusiv morminte
individuale și morminte comune, cimitire sau părți din
cimitire, precum și monumente ori alte opere comemorative
de război, aflate pe teritoriul României;
d) militari români căzuți în luptă — cetățeni români care
au făcut parte din Forțele armate române, care au fost
uciși, au murit și au fost înhumați pe teritoriul Federației

Ruse în timpul acțiunilor de război, în prizonierat sau ca
urmare a acestora, precum și în perioada postbelică;
e) victime civile române ale războiului — cetățeni români
care au fost uciși, au murit și au fost înhumați pe teritoriul
Federației Ruse ca urmare a războaielor, inclusiv deportați;
f) morminte militare române și morminte ale persoanelor
civile române (denumite în continuare morminte militare
române) — locuri de înhumare ale militarilor români căzuți
în luptă și victimelor civile române ale războiului, inclusiv
morminte individuale și morminte comune, cimitire sau părți
din cimitire, precum și monumente sau alte opere
comemorative de război, aflate pe teritoriul Federației Ruse;
g) amenajarea mormintelor militare — delimitarea
perimetrelor locurilor de înhumare, inclusiv a celor dispărute
și nou-descoperite, și instalarea și restabilirea însemnelor
comemorative, pietrelor de mormânt, monumentelor sau
altor opere comemorative de război, precum și alte măsuri
necesare;
h) întreținerea și îngrijirea mormintelor militare —
asigurarea conservării locurilor de înhumare militare
menționate la lit. c) și f), întreținerea lor în mod
corespunzător, efectuarea reparațiilor necesare și
amenajarea de spații verzi.

MONITORUL OFICIAL AL ROMÂNIEI, PARTEA I, Nr. 946/23.XI.2006

3

ARTICOLUL 2

ARTICOLUL 4

Domenii de colaborare

Exhumarea și reînhumarea rămășițelor pământești

1. Părțile contractante întreprind măsuri pentru
identificarea, evidența, amenajarea, întreținerea, îngrijirea și
protecția mormintelor militare române aflate pe teritoriul
Federației Ruse și a mormintelor militare ruse aflate pe
teritoriul României, precum și pentru rezolvarea problemelor
legate de posibilul transport al rămășițelor pământești pe
teritoriul statului interesat sau de reînhumarea lor.
2. Părțile contractante vor asigura protecția și
conservarea mormintelor militare române și ruse, inclusiv a
monumentelor și altor opere comemorative de război,
amplasate în România și Federația Rusă.
3. Părțile contractante, prin intermediul canalelor
diplomatice, vor transmite reciproc:
a) liste ale mormintelor militare române din Federația
Rusă și ale mormintelor militare ruse din România, cu
indicarea amplasamentului și stării lor, precum și date
privind mormintele nou-descoperite;
b) liste de nume și alte date ale militarilor și victimelor
civile ale războiului înhumați pe teritoriul propriilor state.
4. Inscripțiile pe însemnele comemorative, semnele de
căpătâi, monumentele sau alte opere comemorative de
război vor fi realizate în limbile română și rusă.
5. Părțile contractante se vor informa reciproc,
neîntârziat, în legătură cu toate cazurile de care au
cunoștință privind acțiunile care contravin normelor de drept
față de mormintele militare ale statului celeilalte părți
contractante și vor lua măsuri în vederea readucerii
acestora într-o stare corespunzătoare și prevenirii, în viitor,
a unor astfel de acțiuni.
6. Fiecare parte contractantă va asigura cetățenilor
statului celeilalte părți contractante posibilitatea vizitării
mormintelor militare care se află pe teritoriul statului său,
în scopul comemorării celor dispăruți.

1. Exhumarea rămășițelor pământești în scopul
reînhumării sau predării către partea contractantă interesată
se va face exclusiv la cererea acesteia, cu acordul
celeilalte părți contractante, solicitarea și răspunsul fiind
transmise în scris, pe canale diplomatice.
2. În cazul existenței unei hotărâri de exhumare,
reînhumare sau predare a rămășițelor pământești către
partea contractantă interesată, în conformitate cu
prevederile paragrafului 1, părțile contractante vor conveni
asupra procedurii referitoare la organizarea exhumării,
reînhumării și predării rămășițelor pământești către partea
contractantă interesată.
3. Exhumarea rămășițelor pământești în conformitate cu
prevederile paragrafului 1 se va face de către organele
competente ale părților contractante care sunt însărcinate
cu această acțiune. Partea contractantă interesată își va
asuma cheltuielile de reînhumare a rămășițelor pământești,
de mutare a operelor comemorative de război și de
amenajare a noilor morminte militare.
4. Reînhumarea rămășițelor pământești în statul pe
teritoriul căruia a avut loc prima înhumare se va face
numai în cazuri excepționale și ca urmare a deciziei acelei
părți contractante pe teritoriul statului căreia se află locul
de înhumare. În acest caz, cealaltă parte contractantă
trebuie să fie informată din timp cu privire la locul de
mutare a rămășițelor pământești.
5. La exhumarea și reînhumarea rămășițelor pământești
au dreptul să participe reprezentanți ai părții contractante
interesate.

ARTICOLUL 3
Amplasarea mormintelor militare

1. Părțile contractante vor asigura punerea la dispoziție,
în mod reciproc, pentru folosire gratuită permanentă (pe
timp nelimitat), a unor parcele de teren pentru mormintele
militare, pentru perioada în care parcelele respective se vor
folosi în aceste scopuri.
2. În cazul în care parcela de teren, pusă la dispoziție
în conformitate cu prevederile paragrafului 1, va fi
necesară părții contractante care a pus-o la dispoziție,
pentru alte scopuri, din necesități imperioase de stat
prevăzute de legislația statului acesteia, partea contractantă
respectivă va pune la dispoziția celeilalte părți contractante
o nouă parcelă de teren pentru folosire în condițiile
prevăzute la paragraful 1 și își va asuma cheltuielile de
exhumare și reînhumare a rămășițelor pământești, de
mutare a monumentelor și operelor comemorative de război
și de amenajare a noului loc de înhumare.
3. Alegerea noii parcele de pământ, mutarea și
reînhumarea rămășițelor pământești se vor efectua numai
cu acordul celeilalte părți contractante.
4. Amenajarea noilor morminte militare române din
Federația Rusă și a noilor morminte militare ruse din
România se va face pe locul în care se află rămășițele
pământești sau, dacă acest lucru nu este posibil, în alte
locuri demne de memoria celor dispăruți. Aceste locuri vor
fi stabilite prin acordul părților contractante.

ARTICOLUL 5
Chestiuni privind asigurarea financiară și materială

1. Cheltuielile pentru întreținerea și îngrijirea mormintelor
militare ruse aflate pe teritoriul României revin părții
contractante române.
2. Cheltuielile pentru întreținerea și îngrijirea mormintelor
militare române aflate pe teritoriul Federației Ruse revin
părții contractante ruse.
3. Fiecare parte contractantă poate, de asemenea, să
efectueze din proprie inițiativă, pe contul său, lucrări de
întreținere a mormintelor militare aflate pe teritoriul celeilalte
părți contractante.
4. Cheltuielile pentru amenajarea mormintelor militare se
află în sarcina părții contractante interesate.
5. Fiecare parte contractantă poate instala însemne
comemorative simple temporare în locurile de pe teritoriul
statului său unde se află morminte militare române,
respectiv ruse, nou-descoperite.
6. Fiecare parte contractantă va acorda, în cadrul
legislației în vigoare în statul său, asistență celeilalte părți
contractante pentru efectuarea lucrărilor de amenajare,
întreținere și îngrijire a mormintelor militare. Modalitățile
concrete de finanțare a activităților prevăzute la acest
paragraf vor fi convenite prin protocoale ulterioare.
7. Utilajele și mijloacele de transport introduse temporar
pe teritoriul statului unei părți contractante și exportate
temporar de pe acel teritoriu, precum și materialele și
accesoriile importate și exportate destinate amenajării și
întreținerii mormintelor militare sunt scutite de la plata
taxelor vamale și a celorlalte drepturi de import.
Înstrăinarea utilajelor menționate și a mijloacelor de
transport, precum și transmiterea lor în folosință sau

4

MONITORUL OFICIAL AL ROMÂNIEI, PARTEA I, Nr. 946/23.XI.2006
ARTICOLUL 7

proprietate altor persoane pot fi efectuate doar după
achitarea taxelor vamale și a celorlalte drepturi de import.
ARTICOLUL 6
Modalități de aplicare a acordului

1. În scopul aplicării prezentului acord se va constitui o
Comisie mixtă interguvernamentală (denumită în continuare
Comisia). Regulamentul de funcționare al Comisiei va fi
adoptat la prima sesiune a acesteia.
2. Fiecare parte contractantă va desemna un organ
împuternicit responsabil cu aspectele tehnice ale aplicării
prezentului acord și va informa despre aceasta cealaltă
parte contractantă, în scris, pe canale diplomatice.
3. În cursul aplicării prezentului acord, părțile
contractante vor respecta legislația în vigoare a statului pe
teritoriul căruia se găsesc mormintele militare ale
cetățenilor statelor lor și vor ține cont de tradițiile naționale,
religioase și alte tradiții ale popoarelor lor.

Dispoziții finale

1. Prezentul acord va intra în vigoare la data primirii
ultimei notificări prin care părțile contractante își comunică
reciproc îndeplinirea procedurilor legale interne necesare
pentru intrarea sa în vigoare.
2. Prezentul acord poate fi amendat prin consimțământul
părților contractante. Amendamentele vor intra în vigoare în
conformitate cu dispozițiile paragrafului 1.
3. Prezentul acord se încheie pentru o perioadă
nedeterminată. Fiecare parte contractantă poate denunța
prezentul acord printr-o notificare scrisă adresată celeilalte
părți contractante pe cale diplomatică. Prezentul acord își
încetează valabilitatea după o perioadă de 6 luni de la
data primirii unei astfel de note.
Semnat la București, la 8 noiembrie 2005, în două
exemplare originale, fiecare în limbile română și rusă,
ambele texte fiind egal autentice.

Pentru Guvernul României,

Pentru Guvernul Federației Ruse,

Mihai Răzvan Ungureanu

Serghei Lavrov

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Federației Ruse
privind regimul juridic al mormintelor militare române
aflate pe teritoriul Federației Ruse și al mormintelor militare
ruse aflate pe teritoriul României, semnat la București
la 8 noiembrie 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului dintre
Guvernul României și Guvernul Federației Ruse privind regimul juridic al
mormintelor militare române aflate pe teritoriul Federației Ruse și al
mormintelor militare ruse aflate pe teritoriul României, semnat la București
la 8 noiembrie 2005, și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 noiembrie 2006.
Nr. 1.264.

5

MONITORUL OFICIAL AL ROMÂNIEI, PARTEA I, Nr. 946/23.XI.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea Ordonanței Guvernului nr. 109/2000 privind stațiunile balneare,
climatice și balneoclimatice și asistența medicală balneară și de recuperare
Parlamentul României

adoptă prezenta lege.

Articol unic. — Ordonanța Guvernului nr. 109/2000
privind stațiunile balneare, climatice și balneoclimatice și
asistența medicală balneară și de recuperare, publicată în
Monitorul Oficial al României, Partea I, nr. 426 din
2 septembrie 2000, aprobată cu modificări și completări
prin Legea nr. 343/2002, se modifică după cum urmează:
1. Litera a) a articolului 12 va avea următorul cuprins:
îa) executarea, periodic, de studii și documentații
tehnice complexe ale stațiunilor balneare, climatice și

balneoclimatice, cu analiza factorilor naturali din fiecare
areal;“.
2. Alineatul (5) al articolului 13 va avea următorul
cuprins:
î(5) Actualizarea documentațiilor complexe, a avizelor
și/sau a autorizațiilor de funcționare, prevăzute la art. 2
alin. (2) și la alin. (1) al prezentului articol, se face în mod
obligatoriu la fiecare 5 ani sau ori de câte ori este nevoie,
cu respectarea legislației în vigoare.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 16 noiembrie 2006.
Nr. 415.

PREȘEDINTELE ROMÂNIEI

DECRET
privind promulgarea Legii pentru modificarea
Ordonanței Guvernului nr. 109/2000 privind stațiunile
balneare, climatice și balneoclimatice și asistența medicală
balneară și de recuperare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea Ordonanței
Guvernului nr. 109/2000 privind stațiunile balneare, climatice și
balneoclimatice și asistența medicală balneară și de recuperare și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 14 noiembrie 2006.
Nr. 1.277.

6

MONITORUL OFICIAL AL ROMÂNIEI, PARTEA I, Nr. 946/23.XI.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru modificarea alin. (1) al art. 4 din Legea nr. 469/2002
privind unele măsuri pentru întărirea disciplinei contractuale
Parlamentul României adoptă prezenta lege.
Articol unic. — Alineatul (1) al articolului 4 din Legea
nr. 469/2002 privind unele măsuri pentru întărirea disciplinei
contractuale, publicată în Monitorul Oficial al României,
Partea I, nr. 529 din 19 iulie 2002, cu modificările
ulterioare, va avea următorul cuprins:

îArt. 4. — (1) În contractele încheiate, părțile pot
prevedea ca, în cazul neîndeplinirii până la scadență sau
până la un alt termen convenit a obligațiilor prevăzute la
art. 3 alin. (1), debitorii să plătească, în afara sumei
datorate, penalități pentru fiecare zi de întârziere, începând
cu prima zi lucrătoare după data scadenței.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,
MIRON TUDOR MITREA

PREȘEDINTELE SENATULUI

NICOLAE VĂCĂROIU

București, 16 noiembrie 2006.
Nr. 416.

PREȘEDINTELE ROMÂNIEI

DECRET
privind promulgarea Legii pentru modificarea alin. (1) al art. 4
din Legea nr. 469/2002 privind unele măsuri
pentru întărirea disciplinei contractuale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea alin. (1) al art. 4
din Legea nr. 469/2002 privind unele măsuri pentru întărirea disciplinei
contractuale și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 14 noiembrie 2006.
Nr. 1.278.

7

MONITORUL OFICIAL AL ROMÂNIEI, PARTEA I, Nr. 946/23.XI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea amendamentelor, convenite prin schimbul de scrisori semnate la București
la 8 iunie 2006 și la Zagreb la 21 august 2006 între Guvernul României,
prin Ministerul Finanțelor Publice, și Banca Internațională pentru Reconstrucție și Dezvoltare,
la Acordul de împrumut pentru Proiectul de dezvoltare instituțională a sectorului privat și public,
semnat la București la 13 septembrie 2002 între România și Banca Internațională
pentru Reconstrucție și Dezvoltare
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 9 din Ordonanța de urgență a Guvernului nr. 135/2002 privind ratificarea Acordului de împrumut pentru Proiectul de
dezvoltare instituțională a sectorului privat și public, semnat la București la 13 septembrie 2002, dintre România și Banca
Internațională pentru Reconstrucție și Dezvoltare, aprobată prin Legea nr. 11/2003, cu modificările și completările
ulterioare,
Guvernul României adoptă prezenta hotărâre.
Articol unic. — Se aprobă amendamentele, convenite
prin schimbul de scrisori*) semnate la București la 8 iunie
2006 și la Zagreb la 21 august 2006 între Guvernul
României, prin Ministerul Finanțelor Publice, și Banca
Internațională pentru Reconstrucție și Dezvoltare, la Acordul
de împrumut pentru Proiectul de dezvoltare instituțională a

sectorului privat și public, semnat la București la
13 septembrie 2002 între România și Banca Internațională
pentru Reconstrucție și Dezvoltare, ratificat prin Ordonanța
de urgență a Guvernului nr. 135/2002, aprobată prin Legea
nr. 11/2003, cu modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
p. Ministrul afacerilor externe,
Anton Niculescu,
secretar de stat
București, 1 noiembrie 2006.
Nr. 1.555.

ROMÂNIA
MINISTERUL FINANȚELOR PUBLICE

8 iunie 2006
Domnului Anand K. Seth, director
Unitatea pentru țările din Europa de Sud și Centrală
Regiunea Europa și Asia Centrală
Banca Mondială
De la Sebastian Teodor Gheorghe Vlădescu,
ministrul finanțelor publice
Referitor: România: Împrumutul pentru dezvoltarea instituțională a sectorului privat și public (PPIBL)
Amendarea acordului de împrumut
Planul de achiziții actualizat
Stimate domnule Seth,
Așa cum cunoașteți, concluziile ultimei misiuni de supervizare a împrumutului PPIBL și a celor două fonduri de
asistență financiară nerambursabilă (TF 050477 și 054659) au fost încurajatoare. S-a observat că implementarea PPIBL
s-a îmbunătățit de la ultima misiune și că fondurile din cadrul Asistenței financiare nerambursabile TF 050477 se așteaptă
*) Conținutul scrisorilor reprezintă traducerea oficială din limba engleză.

8

MONITORUL OFICIAL AL ROMÂNIEI, PARTEA I, Nr. 946/23.XI.2006

să fie complet cheltuite până la data închiderii. Acum suntem încântați să vă informăm că am transmis Băncii aplicațiile
de tragere care urmează să fie plătite din ultimele fonduri disponibile în cadrul acestei asistențe. Ca urmare, întreaga
sumă a acestei asistențe va fi trasă înainte de data închiderii, respectiv 30 mai 2006.
În ceea ce privește PPIBL, a fost angajată suma de 5,331 milioane dolari S.U.A., din care au fost efectuate plăți
în valoare de 4,073 milioane dolari S.U.A., iar pentru celelalte activități în valoare de aproximativ 1,880 miliarde dolari
S.U.A. au fost demarate proceduri de achiziție, care se află în diferite stadii. Pentru restul fondurilor, beneficiarilor li s-a
cerut să întocmească și să transmită termenii de referință sau specificațiile tehnice în vederea lansării procedurilor de
achiziție.
În timpul ultimei misiuni de supervizare din luna aprilie 2006 a fost identificată o serie de noi activități, pentru
care s-a solicitat finanțarea din PPIBL, de către Cancelaria Primului-Ministru, Agenția Națională de Administrare Fiscală
(ANAF) și Ministerul Mediului și Gospodăririi Apelor (MMGA). În consecință, cererea de finanțare a ajuns la nivelul a
21,433 milioane dolari S.U.A. față de 18,6 milioane dolari S.U.A. cât este suma împrumutului. Au fost stabilite activitățile
prioritare ce urmează să fie finanțate din PPIBL și au fost convenite alternative de finanțare pentru sumele neangajate.
Activitățile prioritare în concordanță cu programele PAL vor fi finanțate din PPIBL, pe baza principiului îprimul venit,
primul servit“.
Planul de achiziții actualizat este anexat la prezenta scrisoare. Având în vedere complexitatea proiectelor, durata
misiunilor și timpul necesar pentru desfășurarea procedurilor de achiziție, va fi necesară extinderea datei de închidere a
împrumutului PPIBL. De asemenea, Acordul de împrumut va trebui să fie amendat astfel încât să includă activitățile
aferente ANAF și MMGA.
Pe baza celor de mai sus, vă supunem atenției solicitarea oficială pentru:
— un amendament al secțiunii 2.03 din Acordul de împrumut referitor la extinderea datei de închidere de la
30 iunie 2007 până la 20 iunie 2008; și
— o inserare a noilor beneficiari în prevederile anexei nr. 2 la Acordul de împrumut.
Cu speranța că solicitarea noastră va primi sprijinul dumneavoastră, aștept răspunsul dumneavoastră în timp util.
Cu sinceritate,
Prin /ss/Sebastian Teodor Gheorghe Vlădescu,
ministrul finanțelor publice
Copii pentru:
Domnul Owaise Saadat, director, Misiunea Rezidentă BIRD, România
Doamna Arabela Negulescu, director adjunct, Misiunea Rezidentă BIRD, România
Doamna Tanya Segal, Task manager
Domnul Arben Maho, specialist achiziții
Domnul Hiran Herat, consultant BIRD
BANCA MONDIALĂ
21 august 2006
Excelenței Sale
Sebastian Teodor Gheorghe Vlădescu,
ministrul finanțelor publice
București, România
Stimate domnule ministru,
România — Proiectul de dezvoltare instituțională a sectorului privat și public (Împrumut 4676 RO)
Al doilea amendament la Acordul de împrumut
Facem referire la Acordul de împrumut dintre România și Banca Internațională pentru Reconstrucție și Dezvoltare
(Banca), pentru proiectul mai sus menționat, datat 13 septembrie 2002 (Acordul), așa cum a fost amendat prin scrisoarea
datată 26 aprilie 2004, și la scrisoarea dumneavoastră datată 8 iunie 2006, prin care se solicită anumite amendamente
la Acord. Suntem de acord cu solicitarea dumneavoastră și prin prezenta scrisoare amendăm Acordul după cum
urmează:
1. paragraful a) al secțiunii 1.02 din Acord este amendat și se va citi după cum urmează:
îa) AVAS înseamnă Agenția pentru Valorificarea Activelor Statului din țara Împrumutatului;“
2. paragraful g) al secțiunii 1.02 din Acord este amendat și se va citi după cum urmează:
îg) agențiile de implementare înseamnă următoarele ministere și agenții ale Împrumutatului, responsabile pentru
implementarea activităților Proiectului: AVAS, Ministerul Finanțelor Publice, Agenția Națională de Administrare Fiscală,
Ministerul Justiției, Consiliul Superior al Magistraturii, Ministerul Economiei și Comerțului, Ministerul Administrației și
Internelor, Agenția Națională a Funcționarilor Publici, Ministerul Comunicațiilor și Tehnologiei Informațiilor, Secretariatul
General al Guvernului, Ministerul Muncii, Solidarității Sociale și Familiei, Ministerul Educației și Cercetării, Ministerul
Sănătății Publice, Ministerul Transporturilor, Construcțiilor și Turismului, Cancelaria Primului-Ministru, Comisia Națională a
Valorilor Mobiliare și Ministerul Mediului și Gospodăririi Apelor sau oricare succesor legal al acestora.“
3. Prima propoziție din secțiunea 2.03 a Acordului se amendează după cum urmează:
îData de închidere va fi 30 iunie 2008 sau orice altă dată ulterioară pe care o va stabili Banca.“

MONITORUL OFICIAL AL ROMÂNIEI, PARTEA I, Nr. 946/23.XI.2006

9

4. Paragraful 1 al părții E (Reforma instituțională și guvernamentală) din anexa nr. 2 (Descrierea proiectului) la
Acord este amendat și se va citi după cum urmează:
î1. Furnizarea de asistență tehnică, bunuri și pregătire profesională pentru: (i) Ministerul Finanțelor Publice în
vederea îmbunătățirii managementului cheltuielilor publice, printre altele, în domeniile: (a) managementul lichidităților în
cadrul trezoreriei; (b) elaborarea bugetului; (c) coordonarea finanțării externe; (d) contabilitatea publică și raportările
financiare; (e) auditul intern; (f) descentralizarea; și (ii) Agenția Națională de Administrare Fiscală în vederea sprijinului
studiilor analitice cu privire la problemele de administrare a veniturilor.“
5. Paragraful 1 al părții E (Reforma instituțională și guvernamentală) din anexa nr. 2 (Descrierea proiectului) la
Acord este amendat prin introducerea paragrafului 13, care se va citi după cum urmează:
î13. Furnizarea de asistență tehnică, bunuri și pregătire profesională pentru Ministerul Mediului și Gospodăririi
Apelor, în vederea realizării reformelor în sectoarele de mediu și de gospodărire a apelor.“
Vă rog să confirmați acordul dumneavoastră cu privire la cele de mai sus, din partea României, prin semnarea,
datarea și returnarea unui exemplar al prezentei scrisori. Acest amendament va intra în vigoare după primirea unui
exemplar contrasemnat al prezentei scrisori.
Cu sinceritate,
Banca Internațională pentru Reconstrucție și Dezvoltare,
Anand K. Seth, director
Europa Centrală și de Sud
Regiunea Europa și Asia Centrală
Convenit:
România
Prin /ss/Sebastian Teodor Gheorghe Vlădescu,
reprezentant autorizat
Funcția: ministrul finanțelor publice
Data: 31 august 2006

GUVERNUL ROMÂNIEI

HOTĂRÂRE
privind aprobarea repartizării sumei de 3.349 mii lei de la bugetul de stat pe anul 2006,
destinată finanțării programelor de conservare și utilizare a populațiilor de animale în stare critică,
în pericol de dispariție și a celor vulnerabile, pe specii și rase
În temeiul art. 108 din Constituția României, republicată, și al art. 3 alin. (5) din Ordonanța de urgență a
Guvernului nr. 194/2005 privind finanțarea de la bugetul de stat a unor măsuri pentru conservarea și utilizarea resurselor
genetice animale în stare critică, în pericol de dispariție și a celor vulnerabile, aprobată cu modificări prin Legea
nr. 137/2006,
Guvernul României adoptă prezenta hotărâre.
Art. 1. — Se aprobă repartizarea sumei de 3.349 mii
lei, alocată de la bugetul de stat pe anul 2006 în bugetul
Ministerului Agriculturii, Pădurilor și Dezvoltării Rurale,
destinată finanțării programelor de conservare și utilizare a
populațiilor de animale în stare critică, în pericol de
dispariție și a celor vulnerabile, precum și numărul de
animale pentru care se acordă această sumă, conform
anexei care face parte integrantă din prezenta hotărâre.

Art. 2. — Suma alocată în condițiile prezentei hotărâri
va fi utilizată cu respectarea prevederilor Ordonanței de
urgență a Guvernului nr. 194/2005 privind finanțarea de la
bugetul de stat a unor măsuri pentru conservarea și
utilizarea resurselor genetice animale în stare critică, în
pericol de dispariție și a celor vulnerabile, aprobată cu
modificări prin Legea nr. 137/2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.608.

10

MONITORUL OFICIAL AL ROMÂNIEI, PARTEA I, Nr. 946/23.XI.2006
ANEXĂ*)
REPARTIZAREA

sumei pe specii, rase și linii

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 946/23.XI.2006

11

12

MONITORUL OFICIAL AL ROMÂNIEI, PARTEA I, Nr. 946/23.XI.2006

GUVERNUL ROMÂNIEI

HOTĂRÂRE
privind aprobarea tarifelor pentru efectuarea expertizelor, a
constatărilor și a altor lucrări medico-legale
În temeiul art. 108 din Constituția României, republicată, și al art. 35
din Ordonanța Guvernului nr. 1/2000 privind organizarea activității și
funcționarea instituțiilor de medicină legală, republicată,
Guvernul României adoptă prezenta hotărâre.
Articol unic. — Se aprobă tarifele pentru efectuarea expertizelor, a
constatărilor și a altor lucrări medico-legale, prevăzute în anexa*) care face
parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.609.
*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 946/23.XI.2006

13
ANEXĂ

TARIFELE

pentru efectuarea expertizelor, a constatărilor și a altor lucrări medico-legale

14

MONITORUL OFICIAL AL ROMÂNIEI, PARTEA I, Nr. 946/23.XI.2006

MONITORUL OFICIAL AL ROMÂNIEI, PARTEA I, Nr. 946/23.XI.2006

15

16

MONITORUL OFICIAL AL ROMÂNIEI, PARTEA I, Nr. 946/23.XI.2006

MONITORUL OFICIAL AL ROMÂNIEI, PARTEA I, Nr. 946/23.XI.2006

17

18

MONITORUL OFICIAL AL ROMÂNIEI, PARTEA I, Nr. 946/23.XI.2006

MONITORUL OFICIAL AL ROMÂNIEI, PARTEA I, Nr. 946/23.XI.2006

GUVERNUL ROMÂNIEI

HOTĂRÂRE
privind numirea domnului Popescu Gavril-Florin-Valer
în funcția publică de prefect al județului Arad
Având în vedere prevederile art. 1 din Legea nr. 340/2004 privind
prefectul și instituția prefectului, cu modificările și completările ulterioare,
în temeiul art. 108 din Constituția României, republicată, și al art. 18
alin. (1) lit. a) din Legea nr. 188/1999 privind Statutul funcționarilor publici,
republicată, cu modificările și completările ulterioare,
Guvernul României adoptă prezenta hotărâre.
Articol unic. — Domnul Popescu Gavril-Florin-Valer se numește în
funcția publică de prefect al județului Arad.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
București, 22 noiembrie 2006.
Nr. 1.615.

19

20

MONITORUL OFICIAL AL ROMÂNIEI, PARTEA I, Nr. 946/23.XI.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea valorilor maxime ale tarifelor specifice de distribuție a energiei electrice
În temeiul art. 9 alin. (6) și (7), al art. 11 alin. (2) lit. d) și e), al art. 56 alin. (1) și al art. 58 alin. (3) din Legea
energiei electrice nr. 318/2003, precum și al art. 110 din Metodologia de stabilire a tarifelor pentru serviciul de distribuție
a energiei electrice, aprobată prin Ordinul președintelui Autorității Naționale de Reglementare în Domeniul Energiei
nr. 31/2004,
având în vedere Referatul de aprobare întocmit de Departamentul prețuri și tarife,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 20 noiembrie 2006,
președintele Autorității Naționale de Reglementare în Domeniul Energiei emite următorul ordin:
Art. 1. — Valorile maxime ale tarifelor specifice de
distribuție a energiei electrice practicate de operatorii de
distribuție deținători de licențe de distribuție și de contracte
de concesiune a serviciului de distribuție a energiei
electrice, valabile de la 1 decembrie 2006, sunt
următoarele:
a) 21,00 lei/MWh pentru tariful specific de distribuție IT;
b) 42,00 lei/MWh pentru tariful specific de distribuție MT;
c) 139,00 lei/MWh pentru tariful specific de distribuție JT.
Art. 2. — Prezentul ordin intră în vigoare la data de
1 decembrie 2006. La data intrării în vigoare a prezentului
ordin se abrogă Ordinul președintelui Autorității Naționale

de Reglementare în Domeniul Energiei nr. 59/2005 pentru
stabilirea valorilor maxime ale tarifelor specifice de
distribuție a energiei electrice, publicat în Monitorul Oficial
al României, Partea I, nr. 21 din 10 ianuarie 2006.
Art. 3. — Departamentele de specialitate din cadrul
Autorității Naționale de Reglementare în Domeniul Energiei
și operatorii economici din cadrul sectorului energiei
electrice vor asigura ducerea la îndeplinire a prevederilor
prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 20 noiembrie 2006.
Nr. 30.
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind modificarea Ordinului președintelui Autorității Naționale de Reglementare
în Domeniul Energiei nr. 48/2005 pentru aprobarea tarifelor medii pentru serviciile de transport,
de sistem și decontare pe piața angro de energie electrică, a tarifelor zonale aferente serviciului
de transport și a tarifelor specifice pentru serviciul de distribuție a energiei electrice,
practicate de agenții economici din cadrul sectorului energetic
În temeiul art. 9 alin. (6) și (7), al art. 11 alin. (2) lit. d) și e), al art. 56 alin. (1) și al art. 58 alin. (3) din Legea
energiei electrice nr. 318/2003, al Metodologiei de stabilire a tarifelor pentru serviciul de transport al energiei electrice,
aprobată prin Ordinul președintelui Autorității Naționale de Reglementare în Domeniul Energiei nr. 30/2004, cu modificările
ulterioare, al Metodologiei de stabilire a tarifului pentru serviciul de sistem, aprobată prin Ordinul președintelui Autorității
Naționale de Reglementare în Domeniul Energiei nr. 34/2004, și al Metodologiei de stabilire a tarifelor pentru serviciul de
distribuție a energiei electrice, aprobată prin Ordinul președintelui Autorității Naționale de Reglementare în Domeniul
Energiei nr. 31/2004,
având în vedere referatele de aprobare întocmite de Departamentul prețuri și tarife,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 20 noiembrie 2006,
președintele Autorității Naționale de Reglementare în Domeniul Energiei emite următorul ordin:
Art. I. — Anexele nr. 1 și 2 la Ordinul președintelui
Autorității Naționale de Reglementare în Domeniul Energiei
nr. 48/2005 pentru aprobarea tarifelor medii pentru serviciile
de transport, de sistem și decontare pe piața angro de
energie electrică, a tarifelor zonale aferente serviciului de
*) Anexele nr. 1 și 2 sunt reproduse în facsimil.

transport și
distribuție a
economici din
anexele nr. 1
ordin.

a tarifelor specifice pentru serviciul de
energiei electrice, practicate de agenții
cadrul sectorului energetic se înlocuiesc cu
și 2*) care fac parte integrantă din prezentul

MONITORUL OFICIAL AL ROMÂNIEI, PARTEA I, Nr. 946/23.XI.2006
Art. II. — Prezentul ordin intră în vigoare la data de
1 decembrie 2006.
Art. III. — Departamentele de specialitate din cadrul
Autorității Naționale de Reglementare în Domeniul Energiei
și operatorii economici din cadrul sectorului energiei

21

electrice vor asigura ducerea la îndeplinire a prevederilor
prezentului ordin.
Art. IV. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 20 noiembrie 2006.
Nr. 31.
ANEXA Nr. 1

22

MONITORUL OFICIAL AL ROMÂNIEI, PARTEA I, Nr. 946/23.XI.2006

MONITORUL OFICIAL AL ROMÂNIEI, PARTEA I, Nr. 946/23.XI.2006

23

24

MONITORUL OFICIAL AL ROMÂNIEI, PARTEA I, Nr. 946/23.XI.2006
ANEXA Nr. 2

MONITORUL OFICIAL AL ROMÂNIEI, PARTEA I, Nr. 946/23.XI.2006

25

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind modificarea Ordinului președintelui Autorității Naționale de Reglementare
în Domeniul Energiei nr. 49/2005 pentru aprobarea tarifelor
la energia electrică livrată consumatorilor captivi
În temeiul prevederilor art. 9 alin. (6) și (7), al art. 11 alin. (2) lit. d) și e), al art. 56 alin. (1) și al art. 58
alin. (3) din Legea energiei electrice nr. 318/2003 și ale Ordinului președintelui Autorității Naționale de Reglementare în
Domeniul Energiei nr. 11/2005 pentru aprobarea Metodologiei de stabilire a tarifelor reglementate la consumatorii captivi
de energie electrică — Revizia 2,
având în vedere referatul de aprobare prezentat de Departamentul prețuri și tarife,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 20 noiembrie 2006,
președintele Autorității Naționale de Reglementare în Domeniul Energiei emite următorul ordin:
Art. I. — Ordinul președintelui Autorității Naționale de
Reglementare în Domeniul Energiei nr. 49/2005 pentru
aprobarea tarifelor la energia electrică livrată consumatorilor
captivi, publicat în Monitorul Oficial al României, Partea I,
nr. 1.163 din 22 decembrie 2005, cu modificările ulterioare,
se modifică după cum urmează:
1. Anexa nr. 1.1 cu privire la tariful binom diferențiat pe
zone orare și durate de utilizare — A33 se înlocuiește cu
anexa nr. 1.1 care face parte integrantă din prezentul ordin.
2. Anexa nr. 1.2 cu privire la tarifele A, B, C și D se
înlocuiește cu anexa nr. 1.2 care face parte integrantă din
prezentul ordin.
3. Anexa nr. 1.3 cu privire la tarifele zi-noapte E1 și E2
se înlocuiește cu anexa nr. 1.3 care face parte integrantă
din prezentul ordin.

4. Anexa nr. 1.4 cu privire la tarifele pentru
consumatorii casnici se înlocuiește cu anexa nr. 1.4 care
face parte integrantă din prezentul ordin.
5. Anexa nr. 1.5 cu privire la tariful diferențiat pe zone
orare și durate de utilizare — A33 AP se înlocuiește cu
anexa nr. 1.5 care face parte integrantă din prezentul ordin.
Art. II. — Prezentul ordin intră în vigoare la data de
1 decembrie 2006.
Art. III. — Furnizorii consumatorilor captivi vor asigura
ducerea la îndeplinire a prevederilor prezentului ordin, iar
Departamentul prețuri și tarife din cadrul Autorității
Naționale de Reglementare în Domeniul Energiei va urmări
aplicarea acestuia.

Președintele Autorității Naționale de Reglementare în Domeniul Energiei,
Nicolae Opriș
București, 20 noiembrie 2006.
Nr. 32.

MONITORUL OFICIAL AL ROMÂNIEI, PARTEA I, Nr. 946/23.XI.2006

*) Anexa nr. 1.1 este reprodusă în facsimil.

ANEXA Nr. 1.1*)

26

27

*) Anexa nr. 1.2 este reprodusă în facsimil.

ANEXA Nr. 1.2*)

MONITORUL OFICIAL AL ROMÂNIEI, PARTEA I, Nr. 946/23.XI.2006

28

MONITORUL OFICIAL AL ROMÂNIEI, PARTEA I, Nr. 946/23.XI.2006
ANEXA Nr. 1.3*)

*) Anexa nr. 1.3 este reprodusă în facsimil.

29

*) Anexa nr. 1.4 este reprodusă în facsimil.

ANEXA Nr. 1.4*)

MONITORUL OFICIAL AL ROMÂNIEI, PARTEA I, Nr. 946/23.XI.2006

30

MONITORUL OFICIAL AL ROMÂNIEI, PARTEA I, Nr. 946/23.XI.2006

31

*) Anexa nr. 1.5 este reprodusă în facsimil.

ANEXA Nr. 1.5*)

MONITORUL OFICIAL AL ROMÂNIEI, PARTEA I, Nr. 946/23.XI.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 946/23.XI.2006 conține 32 de pagini.

Prețul: 2,25 lei

&JUYDGY|121225]
ISSN 1453—4495

