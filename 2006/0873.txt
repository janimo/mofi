Anul 174 (XVIII) — Nr. 873

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 25 octombrie 2006

SUMAR

Nr.
LEGI ȘI DECRETE
385. — Lege pentru aprobarea plății unor contribuții
voluntare anuale din partea României la bugetele
Comitetului Internațional al Crucii Roșii, Înaltului
Comisariat al Națiunilor Unite pentru Refugiați și
Oficiului Înaltului Comisar al Națiunilor Unite pentru
Drepturile Omului.......................................................
1.163. — Decret privind promulgarea Legii pentru
aprobarea plății unor contribuții voluntare anuale
din partea României la bugetele Comitetului
Internațional al Crucii Roșii, Înaltului Comisariat al
Națiunilor Unite pentru Refugiați și Oficiului
Înaltului Comisar al Națiunilor Unite pentru
Drepturile Omului.......................................................
´
386. — Lege pentru aprobarea prelungirii participării
Guvernului României, pentru perioada 2006—2010,
la Acordul dintre Comisia Economică pentru
Europa a Națiunilor Unite (C.E.E./O.N.U.) și
guvernele participante la proiectul îCalea Ferată
Trans-Europeană (TER)“ privind fondul de
cooperare și creditare, semnat la Geneva la
17 decembrie 1992 ...................................................
1.164. — Decret privind promulgarea Legii pentru
aprobarea prelungirii participării Guvernului
României, pentru perioada 2006—2010, la Acordul
dintre Comisia Economică pentru Europa a
Națiunilor Unite (C.E.E./O.N.U.) și guvernele
participante la proiectul îCalea Ferată TransEuropeană (TER)“ privind fondul de cooperare și
creditare, semnat la Geneva la 17 decembrie
1992 ...........................................................................

Pagina

Nr.
1.179. — Decret privind conferirea Ordinului Meritul
Cultural în grad de Cavaler .....................................

2

2

3

3

´
387. — Lege privind modificarea art. 1 din Legea
nr. 476/2002 pentru aprobarea plății contribuției
României la Fondul de Cooperare al Inițiativei
Central Europene ......................................................
1.165. — Decret pentru promulgarea Legii privind
modificarea art. 1 din Legea nr. 476/2002 pentru
aprobarea plății contribuției României la Fondul de
Cooperare al Inițiativei Central Europene .............

4

´
1.178. — Decret privind conferirea Ordinului național
Pentru Merit în grad de Cavaler ..............................

5

4

DECIZII ALE CURȚII CONSTITUȚIONALE
Decizia nr. 603 din 21 septembrie 2006 referitoare la
excepția de neconstituționalitate a dispozițiilor art. I
din Ordonanța de urgență a Guvernului
nr. 58/2005 pentru modificarea Legii nr. 301/2004 —
Codul penal și a Legii nr. 294/2004 privind
executarea pedepselor și a măsurilor dispuse de
organele judiciare în cursul procesului penal .........
Decizia nr. 605 din 21 septembrie 2006 referitoare la
excepția de neconstituționalitate a dispozițiilor
art. 3001 alin. 3, cu trimitere la art. 159 alin. 7 și
art. 303 alin. 6 teza a doua din Codul de
procedură penală.......................................................
Decizia nr. 607 din 21 septembrie 2006 referitoare la
excepția de neconstituționalitate a dispozițiilor
art. 28 alin. (5) din Ordonanța de urgență a
Guvernului nr. 43/2002 privind Direcția Națională
Anticorupție ................................................................
Decizia nr. 618 din 3 octombrie 2006 referitoare la
excepția de neconstituționalitate a dispozițiilor
art. 1 alin. (2) și (3), art. 3, art. 9 alin. (1) și (2),
art. 28 alin. (1) și (2), art. 57 alin. (1) și (4) și
art. 68 alin. (1) și (3) din Legea nr. 51/1995
pentru organizarea și exercitarea profesiei de
avocat .......................................................................
HOTĂRÂRI ALE GUVERNULUI ROMÂNIEI
1.463. — Hotărâre privind suplimentarea bugetului
Ministerului Economiei și Comerțului din Fondul de
rezervă bugetară la dispoziția Guvernului, prevăzut
în bugetul de stat pe anul 2006 ...........................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
616. — Ordin al ministrului economiei și comerțului
pentru aprobarea unor măsuri privind desemnarea/
notificarea organismelor care realizează evaluarea
conformității mijloacelor de măsurare........................
1.254. — Ordin al ministrului sănătății publice privind
modificarea și completarea Ordinului ministrului
sănătății nr. 414/2006 pentru aprobarea
reglementărilor contabile specifice domeniului
sanitar.........................................................................

Pagina
5

6–7

8–10

10–12

12–13

13–14

15–20

20–31

2

MONITORUL OFICIAL AL ROMÂNIEI, PARTEA I, Nr. 873/25.X.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea plății unor contribuții voluntare anuale din partea României
la bugetele Comitetului Internațional al Crucii Roșii, Înaltului Comisariat al Națiunilor Unite
pentru Refugiați și Oficiului Înaltului Comisar al Națiunilor Unite pentru Drepturile Omului
Parlamentul României adoptă prezenta lege.
Art. 2. — Sumele necesare plății contribuțiilor
prevăzute la art. 1 se asigură din fondurile aprobate cu
această destinație în bugetul Ministerului Afacerilor
Externe.

Art. 1. — Se aprobă plata unor contribuții voluntare anuale
din partea României, în valoare totală de 17.000 USD, la
bugetele organizațiilor internaționale prevăzute în anexa care
face parte integrantă din prezenta lege.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 19 octombrie 2006.
Nr. 385.
ANEXĂ
CONTRIBUȚII VOLUNTARE

ale României la bugetul unor organizații internaționale
Nr.
crt.

1.
2.
3.

Organizația internațională

Contribuția

Înaltul Comisariat al Națiunilor Unite pentru Refugiați
Oficiul Înaltului Comisar al Națiunilor Unite pentru Drepturile Omului
Comitetul Internațional al Crucii Roșii

7.000 USD
5.000 USD
5.000 USD
17.000 USD

T O T A L:

PREȘEDINTELE ROMÂNIEI

DECRET
privind promulgarea Legii pentru aprobarea plății
unor contribuții voluntare anuale din partea României
la bugetele Comitetului Internațional al Crucii Roșii, Înaltului
Comisariat al Națiunilor Unite pentru Refugiați și Oficiului
Înaltului Comisar al Națiunilor Unite pentru Drepturile Omului
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea plății unor
contribuții voluntare anuale din partea României la bugetele Comitetului
Internațional al Crucii Roșii, Înaltului Comisariat al Națiunilor Unite pentru
Refugiați și Oficiului Înaltului Comisar al Națiunilor Unite pentru Drepturile
Omului și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 18 octombrie 2006.
Nr. 1.163.
´

3

MONITORUL OFICIAL AL ROMÂNIEI, PARTEA I, Nr. 873/25.X.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea prelungirii participării Guvernului României, pentru perioada 2006—2010,
la Acordul dintre Comisia Economică pentru Europa a Națiunilor Unite (C.E.E./O.N.U.)
și guvernele participante la proiectul îCalea Ferată Trans-Europeană (TER)“
privind fondul de cooperare și creditare, semnat la Geneva la 17 decembrie 1992
Parlamentul României adoptă prezenta lege.
Art. 1. — Se aprobă prelungirea participării Guvernului

Art. 2. — (1) Contribuția Guvernului României la fondul
prevăzut la art. 1 este de 10.000 dolari S.U.A. anual,
pentru o perioadă de 5 ani (2006—2010).
(2) Echivalentul în lei al contribuției datorate de
Guvernul României se va aloca anual, prin bugetul
Ministerului Transporturilor, Construcțiilor și Turismului, care
va asigura plata contribuției la fond, potrivit legii, calculată
pe baza raportului de schimb leu/dolar în vigoare la data
efectuării plății.

României, pentru perioada 2006—2010, la Acordul dintre
Comisia Economică pentru Europa a Națiunilor Unite
(C.E.E./O.N.U.) și guvernele participante la proiectul îCalea
Ferată Trans-Europeană (TER)“ privind fondul de cooperare
și creditare, semnat la Geneva la 17 decembrie 1992,
ratificat prin Legea nr. 124/1994.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 19 octombrie 2006.
Nr. 386.
PREȘEDINTELE ROMÂNIEI

DECRET
privind promulgarea Legii pentru aprobarea prelungirii
participării Guvernului României, pentru perioada 2006—2010,
la Acordul dintre Comisia Economică pentru Europa
a Națiunilor Unite (C.E.E./O.N.U.) și guvernele participante
la proiectul îCalea Ferată Trans-Europeană (TER)“
privind fondul de cooperare și creditare,
semnat la Geneva la 17 decembrie 1992
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea prelungirii
participării Guvernului României, pentru perioada 2006—2010, la Acordul
dintre Comisia Economică pentru Europa a Națiunilor Unite (C.E.E./O.N.U.)
și guvernele participante la proiectul îCalea Ferată Trans-Europeană (TER)“
privind fondul de cooperare și creditare, semnat la Geneva la 17 decembrie
1992, și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 18 octombrie 2006.
Nr. 1.164.
´

4

MONITORUL OFICIAL AL ROMÂNIEI, PARTEA I, Nr. 873/25.X.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind modificarea art. 1 din Legea nr. 476/2002 pentru aprobarea plății contribuției României
la Fondul de Cooperare al Inițiativei Central Europene
Parlamentul României adoptă prezenta lege.
Articol unic. — Articolul 1 din Legea nr. 476/2002
pentru aprobarea plății contribuției României la Fondul de
Cooperare al Inițiativei Central Europene, publicată în
Monitorul Oficial al României, Partea I, nr. 537 din 23 iulie

2002, va avea următorul cuprins:
îArt. 1. — Se aprobă plata contribuției României,
începând cu anul 2006, la Fondul de Cooperare al
Inițiativei Central Europene, în valoare de 9.900 euro.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 19 octombrie 2006.
Nr. 387.

PREȘEDINTELE ROMÂNIEI

DECRET
pentru promulgarea Legii privind modificarea art. 1
din Legea nr. 476/2002 pentru aprobarea plății contribuției
României la Fondul de Cooperare al Inițiativei
Central Europene
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea
Legea nr. 476/2002 pentru aprobarea plății
de Cooperare al Inițiativei Central Europene
legi în Monitorul Oficial al României, Partea

privind modificarea art. 1 din
contribuției României la Fondul
și se dispune publicarea acestei
I.

PREȘEDINTELE ROMÂNIEI

TRAIAN BĂSESCU

București, 18 octombrie 2006.
Nr. 1.165.

´

MONITORUL OFICIAL AL ROMÂNIEI, PARTEA I, Nr. 873/25.X.2006
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de apreciere deosebită pentru activitatea regizorală și
contribuția remarcabilă la promovarea cinematografiei românești atât în țară,
cât și în străinătate,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Cavaler domnului Cătălin Mitulescu, regizor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 19 octombrie 2006.
Nr. 1.178.
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de înaltă apreciere a carierei artistice dedicate muzicii
populare românești, a sensibilității și pasiunii interpretării, precum și a
talentului prin care a promovat în lume valorile folclorice românești,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Cavaler,
Categoria D — îArta spectacolului“, maestrului Nicolae Voiculeț.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 19 octombrie 2006.
Nr. 1.179.

5

6

MONITORUL OFICIAL AL ROMÂNIEI, PARTEA I, Nr. 873/25.X.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 603
din 21 septembrie 2006

referitoare la excepția de neconstituționalitate a dispozițiilor art. I din Ordonanța de urgență
a Guvernului nr. 58/2005 pentru modificarea Legii nr. 301/2004 — Codul penal
și a Legii nr. 294/2004 privind executarea pedepselor și a măsurilor dispuse de organele judiciare
în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. I din Ordonanța de urgență a
Guvernului nr. 58/2005, excepție ridicată de Gheorghe
Eugen Chichirau în Dosarul nr. 3.339/2006 al Judecătoriei
Iași.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca neîntemeiată, apreciind că
dispozițiile legale criticate nu contravin prevederilor
constituționale invocate în motivarea excepției.
C U R T E A,

având în vedere actele și lucrările dosarului, reține
următoarele:
Prin Încheierea din 29 martie 2006, pronunțată în
Dosarul nr. 3.339/2006, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. I din Ordonanța de urgență a Guvernului
nr. 58/2005 pentru modificarea Legii nr. 301/2004 — Codul
penal și a Legii nr. 294/2004 privind executarea pedepselor
și a măsurilor dispuse de organele judiciare în cursul
procesului penal, excepție ridicată de Gheorghe Eugen
Chichirau în dosarul menționat.
În motivarea excepției de neconstituționalitate autorul
acesteia susține că prevederile legale criticate aduc
atingere dispozițiilor constituționale referitoare la adoptarea
legilor organice, întrucât vizează Codul penal, care nu
poate fi modificat pe calea unei ordonanțe de urgență a
Guvernului. Așa fiind, acest viciu de constituționalitate
atrage și încălcarea dispozițiilor din Legea fundamentală
referitoare la rolul și structura Parlamentului (art. 61), la
reglementarea prin lege organică a infracțiunilor, pedepselor
și regimul executării acestora [art. 73 alin. (3) lit. h)], la
inițiativa legislativă (art. 74), la sesizarea Camerelor

(art. 75), la adoptarea legilor organice cu votul majorității
membrilor fiecărei Camere (art. 76), la abilitarea Guvernului
de a emite ordonanțe de urgență [art. 115 alin. (1) și (2)].
Judecătoria Iași apreciază că excepția de neconstituționalitate este neîntemeiată, întrucât Legea fundamentală
nu prevede interdicția reglementării prin ordonanțe de
urgență în domenii ce fac obiectul legilor organice.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că textul de lege criticat nu aduce
atingere prevederilor art. 73 alin. (3) lit. h) din Legea
fundamentală, în cauză fiind vorba de intrarea în vigoare a
unei ordonanțe de urgență a Guvernului prin care se
prorogă un termen de intrare în vigoare a unui alt act
normativ, lucru permis de normele de tehnică legislativă, iar
nu de reglementarea unor infracțiuni, pedepse și a
regimului executării acestora. De asemenea, cu referire la
jurisprudența Curții Constituționale în materie, se arată că
interdicția de a emite ordonanțe în domeniul legilor
organice privește exclusiv ordonanțele adoptate în temeiul
unei legi speciale de abilitare, iar nu și ordonanțele de
urgență, astfel încât nu pot fi reținute nici criticile textului
de lege ce face obiectul excepției, în raport cu prevederile
constituționale cuprinse în art. 115 alin. (1) și (2).
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate nu contravin regulii constituționale privind
reglementarea prin lege organică a infracțiunilor, pedepselor
și regimului executării acestora. Ordonanțele de urgență se
pot adopta și în domeniul legilor organice, întrucât restricția
prevăzută de art. 115 alin. (1) din Constituție se referă
numai la ordonanțele Guvernului adoptate în baza unei legi
de abilitare.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 873/25.X.2006
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. I din Ordonanța de urgență a Guvernului
nr. 58/2005 pentru modificarea Legii nr. 301/2004 — Codul
penal și a Legii nr. 294/2004 privind executarea pedepselor
și a măsurilor dispuse de organele judiciare în cursul
procesului penal, având următoarea redactare:
îArticolul 512 din Legea nr. 301/2004 — Codul penal,
publicată în Monitorul Oficial al României, Partea I, nr. 575 din
29 iunie 2004, se modifică și va avea următorul cuprins:
«Art. 512 — Prezentul cod intră în vigoare la data de
1 septembrie 2006».“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale referitoare la rolul și structura Parlamentului
(art. 61), la reglementarea prin lege organică a infracțiunilor,
pedepselor și regimul executării acestora [art. 73 alin. (3)
lit. h)], la inițiativa legislativă (art. 74), la sesizarea
Camerelor (art. 75), la adoptarea legilor organice cu votul
majorității membrilor fiecărei Camere (art. 76), la abilitarea
Guvernului de a emite ordonanțe de urgență [art. 115
alin. (1) și (2)].
Examinând excepția de neconstituționalitate, Curtea
constată că dispozițiile art. I din Ordonanța de urgență a
Guvernului nr. 58/2005 au mai fost supuse controlului de
constituționalitate, prin raportare la dispozițiile constituționale
ale art. 73 alin. (3) lit. h) și ale art. 115 alin. (1), invocate
în prezenta cauză, și cu motivări similare. Astfel, prin
Decizia nr. 613 din 15 noiembrie 2005, publicată în
Monitorul Oficial al României, Partea I, nr. 1.114 din
9 decembrie 2005, Curtea Constituțională a respins ca
neîntemeiată excepția de neconstituționalitate, statuând că
prevederile legale criticate au fost adoptate de Guvern în
exercitarea competenței sale constituționale și cu
respectarea dispozițiilor cuprinse în art. 73 alin. (3) lit. h),
respectiv în art. 115 alin. (1), (4) și (6) din Legea
fundamentală. Totodată, Curtea a reținut că interdicția
reglementării în domenii ce fac obiectul legilor organice

7

este prevăzută de art. 115 alin. (1) din Constituție pentru
ordonanțele emise de Guvern în baza unei legi speciale de
abilitare adoptate de Parlament. Această interdicție nu
operează și în cazul ordonanțelor de urgență, care se
adoptă de către Guvern în temeiul prevederilor art. 115
alin. (4) din Constituție. Emiterea unor asemenea ordonanțe
este condiționată de existența unor îsituații extraordinare a
căror reglementare nu poate fi amânată“, iar Guvernul este
obligat să motiveze urgența în cuprinsul ordonanței. De
altfel, chiar Legea fundamentală stabilește, în art. 115
alin. (5), posibilitatea Guvernului de a reglementa în
domenii ce fac obiectul legilor organice, statuând în acest
sens că îOrdonanța de urgență cuprinzând norme de natura
legii organice se aprobă cu majoritatea prevăzută la art. 76
alineatul (1)“.
De asemenea, prin Decizia nr. 23 din 12 ianuarie 2006,
publicată în Monitorul Oficial al României, Partea I, nr. 143
din 15 februarie 2006, Curtea constată că nici critica
referitoare la art. 76 alin. (1) din Constituție nu poate fi
primită, deoarece Ordonanța de urgență a Guvernului
nr. 58/2005 a fost publicată în Monitorul Oficial al
României, Partea I, nr. 552 din 28 iunie 2005 și
înregistrată spre dezbatere la Senat la data de 27 iunie
2005, fiind adoptată de această Cameră potrivit art. 115
alin. (5) teza a treia din Constituție. Ulterior, proiectul a
fost transmis Camerei Deputaților cu Adresa din 28
septembrie 2005, fiind înregistrat de aceasta în aceeași zi.
Așadar, intrarea în vigoare a ordonanței de urgență
criticate s-a făcut cu respectarea procedurii prevăzute de
art. 115 alin. (5) din Constituție.
Considerentele deciziilor mai sus amintite își păstrează
valabilitatea și în prezenta cauză, deoarece nu au
intervenit elemente noi de natură să determine schimbarea
acestei jurisprudențe.
Cât privește celelalte dispoziții din Constituție referitoare
la rolul și structura Parlamentului (art. 61), la inițiativa
legislativă (art. 74), precum și la sesizarea Camerelor
(art. 75), invocate, de asemenea, în motivarea excepției, se
constată că acestea nu au incidență în cauză.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. I din Ordonanța de urgență a Guvernului nr. 58/2005,
excepție ridicată de Gheorghe Eugen Chichirau în Dosarul nr. 3.339/2006 al Judecătoriei Iași.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

8

MONITORUL OFICIAL AL ROMÂNIEI, PARTEA I, Nr. 873/25.X.2006
CURTEA CONSTITUȚIONALĂ

D E C I Z I A Nr. 605
din 21 septembrie 2006

referitoare la excepția de neconstituționalitate a dispozițiilor art. 3001 alin. 3, cu trimitere la art. 159
alin. 7 și art. 303 alin. 6 teza a doua din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3001 alin. 3, cu referire la
art. 159 alin. 7 și art. 303 alin. 6 teza a treia din Codul de
procedură penală, excepție ridicată de Cristina Moloman,
Ionel Moloman, Ecaterina Avădăni, Maria Florescu,
Alexandru Teodorescu, Maricel Moloman și Iolanda
Simionică în Dosarul nr. 4.152/2006 al Tribunalului Iași.
La apelul nominal răspunde, pentru autorii excepției,
avocat Gabriela Gradinariu, constatându-se lipsa celorlalte
părți, față de care procedura de citare a fost legal
îndeplinită.
Curtea dispune a se face apelul și în Dosarul nr. 1.209
D/2006, având ca obiect aceeași excepție, ridicată de Ioan
Butnariu în Dosarul nr. 741/P/2006 al Tribunalului Neamț —
Secția penală. La apelul nominal răspunde, pentru autorul
excepției, avocat Gabriela Gradinariu, constatându-se lipsa
celorlalte părți, față de care procedura de citare a fost
legal îndeplinită.
Curtea, din oficiu, pune în discuție conexarea dosarelor.
Reprezentantul autorilor excepției nu se opune conexării
dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.209
D/2006 la Dosarul nr. 696 D/2006, care a fost primul
înregistrat.
Având cuvântul, reprezentantul autorilor excepției solicită
admiterea excepției de neconstituționalitate a dispozițiilor
art. 303 alin. 6 din Codul de procedură penală, reiterând
argumentele expuse în fața instanței de judecată. În ceea
ce privește dispozițiile art. 300 1 alin. 3 din Codul de
procedură penală, arată că excepția a rămas fără obiect ca
urmare a modificării textului prin Legea nr. 356/2006.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate
a dispozițiilor art. 3001 alin. 3 din Codul de procedură
penală, deoarece prevederile legale criticate au fost
modificate prin Legea nr. 356/2006 în sensul solicitat de
autorii excepției, și, ca neîntemeiată, a celei referitoare la
prevederile art. 303 alin. 6 din Codul de procedură penală,
apreciind că acestea nu contravin prevederilor
constituționale.

C U R T E A,

având în vedere actele și lucrările dosarelor, reține
următoarele:
Prin încheierile din 19 martie și 26 aprilie 2006,
pronunțate în Dosarele nr. 4.152/2006 și nr. 741/P/2006,
Tribunalul Iași și Tribunalul Neamț — Secția penală au
sesizat Curtea Constituțională cu excepția de
neconstituționalitate a dispozițiilor art. 300 1 alin. 3, cu
referire la art. 159 alin. 7 și art. 303 alin. 6 teza a treia din
Codul de procedură penală, excepție ridicată de Cristina
Moloman, Ionel Moloman, Ecaterina Avădăni, Maria
Florescu, Alexandru Teodorescu, Maricel Moloman și
Iolanda Simionică și, respectiv, de Ioan Butnariu.
În motivarea excepției de neconstituționalitate autorii
acesteia susțin că prevederile art. 3001 alin. 3, coroborate
cu cele ale art. 159 alin. 7 din Codul de procedură penală
încalcă dispozițiile constituționale ale art. 21 privind Accesul
liber la justiție, ale art. 24 referitoare la Dreptul la apărare,
precum și ale art. 6 paragraful 3 lit. b) din Convenția
pentru apărarea drepturilor omului și a libertăților
fundamentale referitoare la dreptul acuzatului de a dispune
de timpul și înlesnirile necesare pregătirii apărării, deoarece
prin instituirea termenului de 24 de ore înăuntrul căruia
instanța de judecată trebuie să se pronunțe asupra
menținerii ori prelungirii arestării preventive se aduce
atingere dreptului inculpaților la apărare, cu consecința
îngrădirii accesului liber la justiție, datorită intervalului mic
de timp avut la dispoziție de apărătorul inculpatului pentru
a-și pregăti apărarea.
În ceea ce privește dispozițiile art. 303 alin. 6 teza a
treia din Codul de procedură penală, autorii excepției susțin
neconstituționalitatea acestora prin raportare la prevederile
constituționale ale art. 16 alin. (1), art. 21, 24, art. 142
alin. (1) și art. 146 lit. d), precum și ale art. 6 din Convenția
pentru apărarea drepturilor omului și a libertăților fundamentale.
În acest sens arată, în esență, că prin dispozițiile art. 303
alin. 6 teza a treia din Codul de procedură penală se
încalcă toate principiile care guvernează și care au justificat
apariția instituției excepției de neconstituționalitate și a
necesității obligativității suspendării cauzei de către instanța
în fața căreia s-a invocat excepția de neconstituționalitate.
Astfel, în cazul în care excepția de neconstituționalitate
invocată în fața instanței se referă la dispoziții legale,
considerate a fi neconstituționale, privind chiar arestarea
preventivă și la procedura menținerii acestei măsuri în
cursul judecății, prin aplicarea art. 300 2 din Codul de
procedură penală, respectiv prin pronunțarea instanței
asupra măsurii arestării preventive, practic se soluționează
cauza aplicându-se tocmai dispozițiile care fac obiectul
excepției, partea riscând să fie mai întâi victima unei legi
neconstituționale, pentru ca abia apoi să poată acționa în
fața autorității de justiție constituțională. Astfel, este
suprimat atât dreptul la apărare, cât și accesul liber la

MONITORUL OFICIAL AL ROMÂNIEI, PARTEA I, Nr. 873/25.X.2006
justiție, care presupune, între altele, și accesul la mijloacele
procedurale de înfăptuire a justiției constituționale.
Mai mult decât atât, prin pronunțarea instanței asupra
menținerii măsurii arestării preventive, nedispunându-se și
suspendarea ei, judecătorul de drept comun se substituie
Curții Constituționale și ignoră pertinența și utilitatea ridicării
excepției, încălcându-se astfel dispozițiile art. 146 lit. d) și
ale art. 142 alin. (1) din Legea fundamentală.
Tribunalul Iași, invocând
jurisprudența
Curții
Constituționale, consideră că este nefondată critica de
neconstituționalitate a dispozițiilor art. 300 1 alin. 3 din
Codul de procedură penală. Referitor la dispozițiile art. 303
alin. 6 teza a treia din Codul de procedură penală,
apreciază că de lege ferenda ar trebui să nu mai fie
posibilă suspendarea cauzei în materia măsurilor
preventive.
Tribunalul Neamț — Secția penală opinează că excepția
de neconstituționalitate este neîntemeiată, deoarece
dispozițiile legale criticate nu contravin prevederilor
constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens arată că termenul de
24 de ore în care trebuie să se pronunțe instanța de
judecată asupra menținerii arestării este menit să vină în
favoarea inculpatului, în spiritul respectării drepturilor sale
constituționale, și nu în contradicție cu acestea. Apreciază
că susținerea conform căreia avocatul nu poate realiza o
apărare în acest interval de timp este nefondată, atâta
vreme cât instanța de judecată nu soluționează cu această
ocazie fondul cauzei, iar până la data depunerii dosarului
la instanță și ulterior până la pronunțarea încheierii,
apărătorul, dacă nu a făcut-o anterior, are timp suficient
pentru studierea dosarului și organizarea unei apărări.
Referitor la dispozițiile art. 303 alin. 6 teza a treia din
Codul de procedură penală, consideră că acestea nu
contravin sub nici un aspect dreptului învinuitului sau
inculpatului la apărare și, de asemenea, nu încalcă dreptul
la un proces echitabil, întrucât, pe de o parte, nu oprește
părțile interesate de a se adresa justiției și de a beneficia
de toate garanțiile care condiționează într-o societate
democratică procesul echitabil, iar pe de altă parte, instituie
condițiile în care se dispune suspendarea procesului penal.
Avocatul Poporului apreciază că excepția de
neconstituționalitate este neîntemeiată, deoarece stabilirea
unor reguli speciale de procedură privind menținerea
măsurii arestării inculpatului la primirea dosarului este
realizată de legiuitor în exercitarea competențelor sale
constituționale, nefiind de natură să încalce liberul acces la
justiție și dreptul la apărare. Mai arată că dispozițiile
art. 303 alin. 6 teza a treia din Codul de procedură penală
nu conțin norme contrare prevederilor din Legea
fundamentală invocate în motivarea excepției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile

9

legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3001 alin. 3 și art. 303 alin. 6 teza a treia
din Codul de procedură penală.
Ulterior sesizării Curții Constituționale prin încheierile din
19 martie și 26 aprilie 2006, textele legale criticate au fost
modificate și completate prin Legea nr. 356/2006 pentru
modificarea și completarea Codului de procedură penală,
precum și pentru modificarea altor legi, publicată în
Monitorul Oficial al României, Partea I, nr. 677 din
7 august 2006, lege care, în ceea ce privește articolele ce
constituie obiectul excepției, potrivit art. III, intră în vigoare
la 30 de zile de la publicare.
În noua sa redactare, art. 3001 alin. 3 din Codul de
procedură penală a păstrat în esență soluția legislativă
anterioară, dar este de natură să înlăture criticile pe care
autorul și-a întemeiat motivarea excepției, întrucât legiuitorul
nu a mai legat indisolubil acest text de prevederile art. 159
alin. 7 din cod, eliminând trimiterea existentă anterior, la
alineatul potrivit căruia instanța era obligată să se pronunțe
asupra menținerii arestării preventive în termen de 24 de
ore de la primirea dosarului. Textul are în prezent
următorul conținut: îCând instanța constată că temeiurile care
au determinat arestarea impun în continuare privarea de
libertate sau că există temeiuri noi care justifică privarea de
libertate, instanța menține, prin încheiere motivată, arestarea
preventivă. Dispozițiile art. 159 alin. 3, 4, 5 și 11 se aplică în
mod corespunzător.“
De asemenea, teza a treia a alin. 6 al art. 303 din
Codul de procedură penală a devenit, în urma modificărilor,
teza a doua, având următorul conținut: îDacă inculpatul este
arestat, se aplică în mod corespunzător prevederile art. 3002,
iar dacă față de acesta s-a dispus măsura obligării de a nu
părăsi localitatea sau măsura obligării de a nu părăsi țara, se
aplică, în mod corespunzător, art. 145 și 1451.“
Aceste dispoziții sunt considerate de autorii excepției
ca aducând atingere următoarelor articole din Constituție:
art. 16 alin. (1) referitoare la egalitatea în drepturi, art. 21
care statuează în legătură cu accesul liber la justiție,
art. 24 care consacră dreptul la apărare, art. 142 alin. (1)
conform căruia Curtea Constituțională este garantul
supremației Constituției și art. 146 lit. d) referitoare la
soluționarea de către Curtea Constituțională a excepțiilor de
neconstituționalitate ridicate în fața instanțelor judecătorești.
De asemenea, se invocă și încălcarea art. 6 privind dreptul
la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
reține următoarele:
I. Referitor la excepția de neconstituționalitate a
dispozițiilor art. 3001 alin. 3 coroborate cu cele ale art. 159
alin. 7 din Codul de procedură penală, după sesizarea
Curții Constituționale textul de lege atacat a fost modificat
prin Legea nr. 356/2006 în sensul dorit de autorii excepției,
astfel că susținerile acestora au rămas fără obiect.
II. Cu privire la excepția de neconstituționalitate a
dispozițiilor art. 303 alin. 6 teza a doua din Codul de
procedură penală, în raport cu prevederile art. 16 alin. (1),
art. 21, 24, art. 142 alin. (1) și art. 146 lit. d) din Legea
fundamentală, precum și cu cele ale art. 6 din Convenția
pentru apărarea drepturilor omului și a libertăților
fundamentale, se constată că autorii acesteia solicită, în

10

MONITORUL OFICIAL AL ROMÂNIEI, PARTEA I, Nr. 873/25.X.2006

realitate, adoptarea unei noi soluții legislative. În acest caz,
așa cum Curtea Constituțională a reținut în mod constant,
acceptarea acestei critici ar echivala cu transformarea
instanței de contencios constituțional într-un legislator
pozitiv, ceea ce ar contraveni art. 61 alin. (1) din
Constituție, potrivit căruia îParlamentul este [...] unica
autoritate legiuitoare a țării“. De asemenea, potrivit
dispozițiilor art. 2 alin. (3) din Legea nr. 47/1992, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“.
De altfel, este de observat că dispozițiile art. 303 alin. 6
teza a doua din Codul de procedură penală sunt o
concretizare a prevederilor art. 23 alin. (6) din Constituție,
potrivit căruia îîn faza de judecată instanța este obligată,
în condițiile legii, să verifice periodic, și nu mai târziu de
60 de zile, legalitatea și temeinicia arestării preventive și

să dispună, de îndată, punerea în libertate a inculpatului,
dacă temeiurile care au determinat arestarea preventivă au
încetat sau dacă instanța constată că nu există temeiuri
noi care să justifice menținerea privării de libertate“,
precum și a dispozițiilor alin. (9) al aceluiași articol, prin
care se prevede că îpunerea în libertate a celui reținut sau
arestat este obligatorie, dacă motivele acestor măsuri au
dispărut, precum și în alte situații prevăzute de lege“.
Aceste prevederi de ordin constituțional sunt o reflectare a
principiului înscris în art. 5 paragraful 3 din Convenția
pentru apărarea drepturilor omului și a libertăților
fundamentale, conform căruia îorice persoană arestată sau
deținută […] trebuie adusă de îndată înaintea unui
judecător sau a altui magistrat împuternicit prin lege cu
exercitarea atribuțiilor judiciare și are dreptul de a fi judecat
într-un termen rezonabil sau eliberat în cursul procedurii“.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3001 alin. 3, cu referire la art. 159 alin. 7 și art. 303
alin. 6 teza a doua din Codul de procedură penală, excepție ridicată de Cristina Moloman, Ionel Moloman, Ecaterina
Avădăni, Maria Florescu, Alexandru Teodorescu, Maricel Moloman și Iolanda Simionică în Dosarul nr. 4.152/2006 al
Tribunalului Iași și de Ioan Butnariu în Dosarul nr. 741/P/2006 al Tribunalului Neamț — Secția penală.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

CURTEA CONSTITUȚIONALĂ

D E C I Z I A Nr. 607
din 21 septembrie 2006

referitoare la excepția de neconstituționalitate a dispozițiilor art. 28 alin. (5)
din Ordonanța de urgență a Guvernului nr. 43/2002 privind Direcția Națională Anticorupție
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 28 alin. (5) din Ordonanța de
urgență a Guvernului nr. 43/2002 privind Departamentul
Național Anticorupție, excepție ridicată de Popescu Ioan,
Borza Rodica, Șogor Lenuța, Purdela Lenuța, Bucătură
Mariana, Iușan Lucian, Lungocia Cornelia, Găină Cristina,
Ciocșirescu Monica, Florea Nela Adela, Popovici Cristina,
Isai Angela, Godean Camelia, Pițu Dana, Fetescu Petru,

Brășneanu Raul, Nica Cristian Felix, Nica Ana Maria, Todor
Mircea, Bălan Mihai, Herciu Radu, Popescu Grigore Florin,
Ionescu Ioana Mirela, Didraga Cristina, Ioțcovici Ramona,
Tomuș Mihaela, Tomuș Nicolae, Ionescu Flavius, Duma
Diana, Hantea Dumitru, Hantea Gianina, Bușcă Sergiu,
Burdan Adina, Bogdan Laura, Lambert Aurelia, Puia Dana
Ioana, Bugarin Milita, Știrban Diana, Roman Liliana,
Anastasescu Anca, Anastasescu Arcadie, Vidu Stelian Ioan,
Panaitescu Raluca și Dică Maria în Dosarul
nr. 6.327/2/2005 (nr. vechi 697/2005) al Curții de Apel
București — Secția a VIII-a de contencios administrativ și
fiscal.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public arată că, ulterior
sesizării Curții Constituționale, textul de lege criticat a fost
abrogat prin dispozițiile art. 41 lit. e) din Ordonanța de

MONITORUL OFICIAL AL ROMÂNIEI, PARTEA I, Nr. 873/25.X.2006
urgență a Guvernului nr. 27/2006, astfel că, potrivit
dispozițiilor art. 29 alin. (1) din Legea nr. 47/1992, excepția
de neconstituționalitate a devenit inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 28 februarie 2006, pronunțată în
Dosarul nr. 6.327/2/2005 (nr. vechi 697/2005), Curtea de
Apel București — Secția a VIII-a de contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 28
alin. (5) din Ordonanța de urgență a Guvernului nr. 43/2002
privind Departamentul Național Anticorupție, excepție
ridicată de Popescu Ioan, Borza Rodica, Șogor Lenuța,
Purdela Lenuța, Bucătură Mariana, Iușan Lucian, Lungocia
Cornelia, Găină Cristina, Ciocșirescu Monica, Florea Nela
Adela, Popovici Cristina, Isai Angela, Godean Camelia, Pițu
Dana, Fetescu Petru, Brășneanu Raul, Nica Cristian Felix,
Nica Ana Maria, Todor Mircea, Bălan Mihai, Herciu Radu,
Popescu Grigore Florin, Ionescu Ioana Mirela, Didraga
Cristina, Ioțcovici Ramona, Tomuș Mihaela, Tomuș Nicolae,
Ionescu Flavius, Duma Diana, Hantea Dumitru, Hantea
Gianina, Bușcă Sergiu, Burdan Adina, Bogdan Laura,
Lambert Aurelia, Puia Dana Ioana, Bugarin Milita, Știrban
Diana, Roman Liliana, Anastasescu Anca, Anastasescu
Arcadie, Vidu Stelian Ioan, Panaitescu Raluca și Dică
Maria, magistrați în cadrul Judecătoriei Timișoara, cu
prilejul soluționării unei acțiuni în contencios administrativ
privind acordarea unui spor salarial.
În motivarea excepției de neconstituționalitate autorii
excepției susțin că dispozițiile legale criticate, care acordă
un spor de 30%, respectiv de 40% la indemnizație numai
unor categorii de magistrați, sunt discriminatorii în raport cu
alte categorii de magistrați care au aceeași pregătire
profesională și desfășoară activități de aceeași natură,
lezând totodată și principiul independenței judecătorilor.
Curtea de Apel București — Secția a VIII-a de
contencios administrativ și fiscal apreciază că excepția
ridicată este întemeiată, deoarece îacordarea unor drepturi
salariale numai anumitor judecători provoacă grave
inechități, cu caracter discriminatoriu, și lezează principiul
independenței judecătorilor“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul consideră că excepția de neconstituționalitate
este inadmisibilă, potrivit art. 29 alin. (1) din Legea
nr. 47/1992, întrucât textul de lege criticat a fost abrogat
prin Ordonanța de urgență a Guvernului nr. 27/2006.

11

Avocatul Poporului, arătând, de asemenea, că textul de
lege criticat nu mai este în vigoare, consideră că excepția
de neconstituționalitate este inadmisibilă.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 28 alin. (5) din Ordonanța de urgență a
Guvernului nr. 43/2002 privind Direcția Națională
Anticorupție, publicată în Monitorul Oficial al României,
Partea I, nr. 244 din 11 aprilie 2002, astfel cum au fost
modificate prin art. I pct. 8 din Legea nr. 601/2004 pentru
aprobarea Ordonanței de urgență a Guvernului nr. 24/2004
privind creșterea transparenței în exercitarea demnităților
publice și a funcțiilor publice, precum și intensificarea
măsurilor de prevenire și combatere a corupției, lege
publicată în Monitorul Oficial al României, Partea I,
nr. 1.227 din 20 decembrie 2004.
Autorii excepției consideră că textul de lege criticat
contravine dispozițiilor constituționale ale art. 16 alin. (1) și
art. 124 alin. (2) și (3), dispoziții care consacră egalitatea
în drepturi, respectiv independența și imparțialitatea justiției.
Examinând excepția de neconstituționalitate, Curtea
constată că, ulterior sesizării sale, art. 28 alin. (5) din
Ordonanța de urgență a Guvernului nr. 43/2002 a fost
expres abrogat prin dispozițiile art. 41 lit. e) din Ordonanța
de urgență a Guvernului nr. 27/2006 privind salarizarea și
alte drepturi ale judecătorilor, procurorilor și altor categorii
de personal din sistemul justiției, publicată în Monitorul
Oficial al României, Partea I, nr. 314 din 7 aprilie 2006,
începând cu data intrării în vigoare a acestei ordonanțe.
Potrivit art. 40 din aceeași ordonanță, dispozițiile sale se
aplică începând cu luna aprilie 2006.
Având în vedere că, în sensul dispozițiilor art. 29
alin. (1) din Legea nr. 47/1992, Curtea Constituțională
poate decide numai cu privire la excepții referitoare la
neconstituționalitatea unor legi sau ordonanțe ori a unei
dispoziții dintr-o lege sau dintr-o ordonanță în vigoare,
excepția ce constituie obiectul prezentei cauze a devenit
inadmisibilă, urmând să fie respinsă potrivit prevederilor
alin. (6) al aceluiași articol.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 28 alin. (5) din Ordonanța
de urgență a Guvernului nr. 43/2002 privind Direcția Națională Anticorupție, excepție ridicată de Popescu Ioan, Borza
Rodica, Șogor Lenuța, Purdela Lenuța, Bucătură Mariana, Iușan Lucian, Lungocia Cornelia, Găină Cristina, Ciocșirescu
Monica, Florea Nela Adela, Popovici Cristina, Isai Angela, Godean Camelia, Pițu Dana, Fetescu Petru, Brășneanu Raul,
Nica Cristian Felix, Nica Ana Maria, Todor Mircea, Bălan Mihai, Herciu Radu, Popescu Grigore Florin, Ionescu Ioana
Mirela, Didraga Cristina, Ioțcovici Ramona, Tomuș Mihaela, Tomuș Nicolae, Ionescu Flavius, Duma Diana, Hantea

12

MONITORUL OFICIAL AL ROMÂNIEI, PARTEA I, Nr. 873/25.X.2006

Dumitru, Hantea Gianina, Bușcă Sergiu, Burdan Adina, Bogdan Laura, Lambert Aurelia, Puia Dana Ioana, Bugarin Milita,
Știrban Diana, Roman Liliana, Anastasescu Anca, Anastasescu Arcadie, Vidu Stelian Ioan, Panaitescu Raluca și Dică
Maria în Dosarul nr. 6.327/2/2005 (nr. vechi 697/2005) al Curții de Apel București — Secția a VIII-a de contencios
administrativ și fiscal.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 618
din 3 octombrie 2006

referitoare la excepția de neconstituționalitate a dispozițiilor art. 1 alin. (2) și (3), art. 3, art. 9
alin. (1) și (2), art. 28 alin. (1) și (2), art. 57 alin. (1) și (4) și art. 68 alin. (1) și (3)
din Legea nr. 51/1995 pentru organizarea și exercitarea profesiei de avocat
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepțiilor de neconstituționalitate a dispozițiilor art. 1 alin. (2) și (3), art. 3, art. 9
alin. (1) și (2), art. 28 alin. (1) și (2), art. 57 alin. (1) și (4)
și art. 68 alin. (1) și (3) din Legea nr. 51/1995 pentru
organizarea și exercitarea profesiei de avocat, excepții
ridicate de Cornel Gheorghe Ardelean în Dosarul
nr. 20.562/1/2004 al Înaltei Curți de Casație și Justiție —
Secția penală și în Dosarul nr. 10.793/2005 al Judecătoriei
Sectorului 4 București.
La apelul nominal se prezintă personal autorul excepției.
Procedura de citare este legal îndeplinită.
Curtea, având în vedere că excepțiile de neconstituționalitate ridicate în dosarele nr. 918D/2006 și
nr. 1.739D/2006 au același conținut, pune în discuție, din
oficiu, problema conexării cauzelor.
Autorul excepției se opune conexării dosarelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 1.739D/2006
la Dosarul nr. 918D/2006, care este primul înregistrat.
Autorul excepției formulează chestiuni prealabile, sens în
care depune cereri la dosare.
Reprezentantul Ministerului Public solicită respingerea
cererilor formulate.
Curtea, deliberând, respinge ca neîntemeiate cererile
prealabile formulate de autorul excepției.
Cauza se află în stare de judecată.
Autorul excepției solicită admiterea acesteia pentru
motivele invocate în fața instanței de judecată.
Reprezentantul Ministerului Public, având în vedere că
dispozițiile de lege criticate nu au legătură cu soluționarea
cauzei, pune concluzii de respingere a excepției de
neconstituționalitate ca fiind inadmisibilă.

C U R T E A,

având în vedere actele și lucrările dosarelor, constată
următoarele:
Prin Încheierea din 26 ianuarie 2006, pronunțată în
Dosarul nr. 20.562/1/2004, Înalta Curte de Casație și
Justiție — Secția penală a sesizat Curtea Constituțională
cu excepția de neconstituționalitate a dispozițiilor art. 1
alin. (2), art. 3, art. 9 alin. (1) și (2), art. 28 alin. (1) și (2),
art. 57 alin. (4) și art. 68 alin. (1) din Legea nr. 51/1995
pentru organizarea și exercitarea profesiei de avocat,
excepție ridicată de Cornel Gheorghe Ardelean într-o cauză
ce are ca obiect contestația în anulare formulată împotriva
Deciziei penale nr. 4.416 din 8 septembrie 2004,
pronunțată de Înalta Curte de Casație și Justiție în Dosarul
nr. 2.409/2003.
Prin Încheierea din 21 aprilie 2006, pronunțată în
Dosarul nr. 10.793/2005, Judecătoria Sectorului 4
București a sesizat Curtea Constituțională cu excepția de
neconstituționalitate a dispozițiilor art. 1 alin. (2) și (3),
art. 9 alin. (1) și (2), art. 57 alin. (1) și (4) și art. 68 alin. (1) și
(3) din Legea nr. 51/1995 pentru organizarea și exercitarea
profesiei de avocat, excepție ridicată de Cornel Gheorghe
Ardelean într-o cauză penală ce are ca obiect îo plângere
condamnat“ formulată de acesta. Obiectul acestei plângeri
nu este determinat.
În motivarea excepției de neconstituționalitate autorul
acesteia susține că dispozițiile de lege criticate sunt în
vădită contradicție cu prevederile constituționale referitoare
la dreptul de liberă asociere și la dreptul la apărare,
precum și cu cele ale art. 11 din Convenția pentru
apărarea drepturilor omului și a libertăților fundamentale,
întrucât limitează dreptul de a exercita profesia de avocat
și de a asigura asistență judiciară numai la membrii
barourilor aparținând Uniunii Naționale a Barourilor din
România.
Instanțele de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază ca fiind neîntemeiată
excepția invocată.

MONITORUL OFICIAL AL ROMÂNIEI, PARTEA I, Nr. 873/25.X.2006
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite în
cauze de judecătorul-raportor, susținerile autorului excepției,
concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), precum și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 1 alin. (2), art. 3, art. 9 alin. (1) și (2),
art. 28 alin. (1) și (2), art. 57 alin. (1) și (4) și art. 68
alin. (1) și (3) din Legea nr. 51/1995 pentru organizarea și
exercitarea profesiei de avocat, republicată în Monitorul
Oficial al României, Partea I, nr. 113 din 6 martie 2001,
modificată și completată prin Legea nr. 255/2004, publicată
în Monitorul Oficial al României, Partea I, nr. 559 din
23 iunie 2004.

13

Autorul excepției susține că dispozițiile de lege criticate
contravin prevederilor constituționale ale art. 24 și 40,
referitoare la dreptul la apărare și dreptul de asociere,
precum și celor ale art. 11 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că obiectele cauzelor în care aceasta a fost
formulată le constituie o contestație în anulare formulată de
autorul excepției în cadrul unui proces penal, contestație
întemeiată pe dispozițiile art. 386 alin. 1 lit. c) din Codul
de procedură penală, și o plângere formulată de acesta al
cărei obiect nu este precizat.
Invocarea, pe cale de excepție, a neconstituționalității
dispozițiilor legale referitoare la organizarea și funcționarea
profesiei de avocat nu are legătură cu soluționarea cauzei,
în accepțiunea art. 29 alin. (1) din Legea nr. 47/1992
privind organizarea și funcționarea Curții Constituționale.
Faptul că autorul excepției a refuzat să aleagă un
apărător din cadrul unui barou component al Uniunii
Naționale a Barourilor din România, precum și asistența
judiciară din partea avocatului desemnat din oficiu nu este
de natură să creeze vreo legătură între textele de lege
criticate și soluționarea cauzelor.
De altfel, Curtea Constituțională a soluționat, prin
Decizia nr. 553 din 6 iulie 2006, o excepție de
neconstituționalitate identică ridicată de același autor în fața
Înaltei Curți de Casație și Justiție — Secția penală.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (2) și (3), art. 3, art. 9
alin. (1) și (2), art. 28 alin. (1) și (2), art. 57 alin. (1) și (4) și art. 68 alin. (1) și (3) din Legea nr. 51/1995 pentru
organizarea și exercitarea profesiei de avocat, excepție ridicată de Cornel Gheorghe Ardelean în Dosarul nr. 20.562/1/2004
al Înaltei Curți de Casație și Justiție — Secția penală și în Dosarul nr. 10.793/2005 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Economiei și Comerțului
din Fondul de rezervă bugetară la dispoziția Guvernului,
prevăzut în bugetul de stat pe anul 2006
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Economiei și Comerțului pe anul 2006 cu suma de
40.870 mii lei din Fondul de rezervă bugetară la dispoziția

Guvernului, prevăzut în bugetul de stat pe anul 2006, la
capitolele și titlurile de cheltuieli cuprinse în anexa nr. 1
care face parte integrantă din prezenta hotărâre, în

14

MONITORUL OFICIAL AL ROMÂNIEI, PARTEA I, Nr. 873/25.X.2006

vederea asigurării fondurilor necesare finanțării lucrărilor de
securizare și asistență socială la mina Baia Nouă,
aparținând Societății Comerciale îMiniera Banat—Anina“ —
S.A., a unor mine aflate în patrimoniul Companiei Naționale
a Metalelor Prețioase și Neferoase îRemin“ — S.A. și
Companiei Naționale a Cuprului, Aurului și Fierului
îMinvest“ — S.A., a stocului de uraniu, a lucrărilor de
cercetare-dezvoltare, restructurare a producției de apărare,
precum și a subvențiilor pentru ecologizare și diferențe de
preț și tarif.
Art. 2. — Anexa nr. 4 la Hotărârea Guvernului
nr. 49/2006 pentru aprobarea, pentru anul 2006, a Listei
operatorilor economici aflați sub autoritatea sau în
coordonarea Ministerului Economiei și Comerțului, care
beneficiază de prevederile art. 10 alin. (7) din Legea
bugetului de stat pe anul 2006 nr. 379/2005, a subvențiilor

pe produse și a subvențiilor privind protecția socială
acordate companiilor, societăților naționale și societăților
comerciale din sectorul minier, a subvențiilor pentru
acțiuni de ecologizare pentru Societatea Comercială
îRomplumb“ — S.A. Baia Mare, precum și a cheltuielilor de
procesare pentru obținerea a 1 kg de octoxid de uraniu
prin reprocesarea concentratelor tehnice neconforme,
publicată în Monitorul Oficial al României, Partea I, nr. 53
din 20 ianuarie 2006, cu modificările ulterioare, se
înlocuiește cu anexa nr. 2 care face parte integrantă din
prezenta hotărâre.
Art. 3. — Se autorizează Ministerul Finanțelor Publice,
la cererea ordonatorului principal de credite, să introducă
modificările prevăzute la art. 1 în structura bugetului de stat
și în volumul și structura bugetului Ministerului Economiei
și Comerțului pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu
București, 18 octombrie 2006.
Nr. 1.463.
ANEXA Nr. 1
SITUAȚIE

privind detalierea pe capitole și titluri de cheltuieli a sumelor alocate din Fondul de rezervă bugetară
la dispoziția Guvernului, prevăzut în bugetul de stat pe anul 2006, pentru Ministerul Economiei și Comerțului
— mii lei —
Denumire indicator

Cod capitol

TOTAL Ministerul Economiei și Comerțului,
din care:
Combustibil și energie
• Subvenții
— conservări și închideri mină
• Asistență socială
Industria extractivă, prelucrătoare și construcții
• Subvenții
— subvenții pentru diferențe de preț și tarif
— acțiuni ecologice
— programe de conservare și închidere mine
• Alte transferuri
— restructurarea industriei de apărare
— investiții ale regiilor autonome
Cercetare-dezvoltare în domeniul economic
• Bunuri și servicii
— alte cheltuieli

Suma suplimentată

50.01

+40.870

81.01
40
40.16
57
82.01
40
40.03
40.06
40.16
55
55.01.01
55.01.12
86.01
20
20.30.30

+9.700
+5.700
+5.700
+4.000
+26.220
+9.720
+150
4.700
+4.870
+16.500
+4.000
+12.500
4.950
4.950
4.950

ANEXA Nr. 2
(Anexa nr. 4 la Hotărârea Guvernului nr. 49/2006)

MINISTERUL ECONOMIEI ȘI COMERȚULUI
SUBVENȚIILE

pe anul 2006 pentru acțiuni de ecologizare la Societatea Comercială îRomplumb“ — S.A. Baia Mare
Denumirea produsului

Deșeuri și subproduse plumboase reciclate
T O T A L:

U.M.

Cantitatea

t

45.756

Transferuri unitare
(lei/t)

470

Transferuri totale
(mii lei)

21.500
21.500

MONITORUL OFICIAL AL ROMÂNIEI, PARTEA I, Nr. 873/25.X.2006

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
pentru aprobarea unor măsuri privind desemnarea/notificarea organismelor
care realizează evaluarea conformității mijloacelor de măsurare
În conformitate cu prevederile art. 11 din Hotărârea Guvernului nr. 264/2006 privind stabilirea condițiilor de
introducere pe piață și de punere în funcțiune a mijloacelor de măsurare,
având în vedere prevederile Hotărârii Guvernului nr. 487/2002 pentru aprobarea Normelor metodologice privind
desemnarea laboratoarelor de încercări, precum și a organismelor de certificare și de inspecție care realizează evaluarea
conformității produselor din domeniile reglementate prevăzute în Legea nr. 608/2001 privind evaluarea conformității
produselor, republicată,
în temeiul prevederilor Hotărârii Guvernului nr. 738/2003 privind organizarea și funcționarea Ministerului Economiei
și Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se aprobă Normele metodologice privind
desemnarea organismelor care realizează evaluarea
conformității mijloacelor de măsurare, prevăzute în
anexa nr. 1.
Art. 2. — (1) Se înființează Comisia de recunoaștere a
organismelor care realizează evaluarea conformității
mijloacelor de măsurare, denumită în continuare Comisia de
recunoaștere.
(2) Comisia de recunoaștere funcționează în cadrul
Direcției infrastructura calității și mediu și își desfășoară

activitatea în baza prevederilor normelor metodologice
prevăzute la art. 1 și ale propriului regulament de
organizare și funcționare prevăzut în anexa nr. 2.
(3) Componența Comisiei de recunoaștere este
prevăzută în anexa nr. 3.
Art. 3. — Anexele nr. 1—3 fac parte integrantă din
prezentul ordin.
Art. 4. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 11 septembrie 2006.
Nr. 616.

ANEXA Nr. 1

NORME METODOLOGICE
privind desemnarea organismelor care realizează evaluarea conformității mijloacelor de măsurare
1. Prezentele norme metodologice stabilesc procedura
pentru desemnarea organismelor de certificare care
realizează evaluarea conformității mijloacelor de măsurare,
denumite în continuare organisme, conform prevederilor
Hotărârii Guvernului nr. 264/2006 privind stabilirea condițiilor
de introducere pe piață și de punere în funcțiune a
mijloacelor de măsurare.
2. Poate fi organism desemnat orice persoană juridică
sau entitate din cadrul unei persoane juridice cu sediul în
România, care dovedește că poate realiza sarcini specifice
în legătură cu evaluarea conformității mijloacelor de
măsurare și care respectă cerințele și criteriile aplicabile
organismelor desemnate, prevăzute în Hotărârea Guvernului
nr. 264/2006, precum și cerințele prevăzute de prezentele
norme metodologice.

3. Organismele desemnate conform prevederilor
prezentelor norme metodologice trebuie să îndeplinească
sarcinile în legătură cu obiectul desemnării, conform
prevederilor Hotărârii Guvernului nr. 264/2006, pe toată
perioada desemnării.
A. Documentele care se solicită organismelor pentru
evaluare în vederea desemnării
4. Solicitarea pentru desemnare se realizează prin
completarea și transmiterea de către organism la Ministerul
Economiei și Comerțului — Comisia de recunoaștere a
cererii de desemnare, al cărei model este prevăzut în
anexa nr. 1 la prezentele norme metodologice, însoțită de
următoarele documente:

16

MONITORUL OFICIAL AL ROMÂNIEI, PARTEA I, Nr. 873/25.X.2006

a) certificatul de înregistrare la oficiul registrului
comerțului sau orice act juridic echivalent privind înființarea,
în copie;
b) scurtă prezentare a activității organismului, din care
să rezulte experiența și competența acestuia în domeniul
mijloacelor de măsurare pentru care se solicită evaluarea,
inclusiv organigrama organismului;
c) certificatul de acreditare în legătură cu obiectul
desemnării, emis de organismul național de acreditare, în
copie;
d) asigurarea de răspundere civilă, în copie, pentru
cazul în care răspunderea nu revine statului prin lege;
e) referințe privind schema de evaluare care va fi
aplicată de organismul respectiv în calitate de organism
desemnat; schema de evaluare trebuie să facă referire la
cerințele și procedura/procedurile utilizată/utilizate pentru
evaluarea conformității;
f) raportul întocmit de organismul național de acreditare
referitor la procedura de evaluare a conformității
documentată și aplicată de către solicitant și la sistemul de
management al calității, având în vedere cerințele din
Hotărârea Guvernului nr. 264/2006;
g) documentele încheiate pentru subcontractarea
activităților în legătură cu sarcinile pentru care solicită
desemnarea, în copie, dacă este cazul;
h) modelul contractului de subcontractare a activităților,
dacă este cazul;
i) o declarație scrisă prin care solicitantul este de acord
ca organismul național de acreditare să pună la dispoziție
Comisiei de recunoaștere, la cerere, documente și informații
în legătură cu acreditarea sa.
B.
Evaluarea solicitării, acordarea, limitarea,
suspendarea și retragerea desemnării
5.1. Comisia de recunoaștere evaluează solicitarea
privind desemnarea în urma examinării documentelor
prevăzute la pct. 4 și a verificării respectării:
a) criteriilor pentru desemnarea organismelor prevăzute
la art. 12 din Hotărârea Guvernului nr. 264/2006;
b) prevederilor art. 14 și 16 din Legea nr. 608/2001
privind evaluarea conformității produselor, republicată;
c) cerințelor privind competența tehnică și capabilitatea
organismului de a evalua conformitatea mijloacelor de
măsurare cu cerințele esențiale prevăzute în anexa nr. I la
Hotărârea Guvernului nr. 264/2006;
d) sarcinilor în legătură cu procedura/procedurile de
evaluare a conformității prevăzute în anexele MI-001—MI-010
la Hotărârea Guvernului nr. 264/2006, pentru care organismul
solicită desemnarea;
e) valorii minime a asigurării de răspundere civilă;
f) oricăror alte cerințe aplicabile organismelor conform
prezentelor norme metodologice.
5.2. Numai organismele recunoscute în prealabil pot fi
desemnate.
6.1. În măsura în care este necesar pentru luarea
deciziei privind recunoașterea în vederea desemnării
organismului, Comisia de recunoaștere poate întreprinde
orice alte măsuri pentru informarea sa completă și corectă,
inclusiv prin vizite la sediul organismului.
6.2. La solicitarea Comisiei de recunoaștere, unul sau
mai mulți membri ai acesteia participă, în cadrul echipelor
de evaluare ale organismului național de acreditare, la
evaluarea și supravegherea organismului.

7.1. Comisia de recunoaștere emite certificat de
recunoaștere organismului solicitant care a dovedit
conformitatea cu cerințele prevăzute de prezentele norme
metodologice, stabilind scopul și sarcinile pentru care
acesta este recunoscut, în termen de 30 de zile de la data
înregistrării cererii de recunoaștere și desemnare. Modelul
certificatului de recunoaștere este prevăzut în anexa nr. 2
la prezentele norme metodologice.
7.2. În situația în care organismul nu dovedește
conformitatea cu cerințele prevăzute de prezentele norme
metodologice, Comisia de recunoaștere, în termen de
30 de zile de la data înregistrării cererii de recunoaștere și
desemnare, face cunoscută organismului respingerea
motivată a cererii.
7.3. Rezultatul evaluării realizate de Comisia de
recunoaștere și decizia acesteia se consemnează într-un
proces-verbal întocmit și păstrat conform Regulamentului de
organizare și funcționare al Comisiei de recunoaștere.
8.1. Comisia de recunoaștere propune ministrului
economiei și comerțului includerea organismului prevăzut la
pct. 7.1 în lista organismelor recunoscute care realizează
evaluarea conformității mijloacelor de măsurare. Lista
cuprinzând organismele recunoscute se aprobă prin ordin al
ministrului economiei și comerțului și se publică în
Monitorul Oficial al României, Partea I.
8.2. Ordinul ministrului economiei și comerțului prevăzut
la pct. 8.1 va conține, pentru fiecare organism din listă,
informații privind denumirea completă, sediul, produsele sau
grupele de produse care se supun evaluării conformității,
precum și sarcinile specifice pentru care a fost desemnat.
Ordinele ce se emit până la data aderării României la
Uniunea Europeană vor conține, pentru fiecare organism
din listă, și numărul de identificare alocat în urma
înregistrării acestuia în Registrul organismelor recunoscute.
8.3. În cazuri motivate, desemnarea poate fi acordată
pentru o perioadă limitată; în această situație Comisia de
recunoaștere va decide ulterior privind prelungirea, limitarea
sau retragerea desemnării.
8.4. În termen de 5 zile lucrătoare de la data publicării
în Monitorul Oficial al României, Partea I, a ordinului
prevăzut la pct. 8.1 Comisia de recunoaștere solicită
organismului
desemnat
stabilirea,
împreună
cu
reprezentanții organismului național de acreditare, a
programului de supraveghere. Programul de supraveghere
va fi transmis Comisiei de recunoaștere de către
organismul desemnat, în termen de 20 de zile lucrătoare
de la data solicitării.
9.1. Comisia de recunoaștere propune spre aprobare
ministrului economiei și comerțului decizia sa privind
suspendarea, limitarea sau retragerea desemnării unui
organism, în cazul nerespectării cerințelor care au stat la
baza recunoașterii și desemnării ori în situația în care
organismul solicită acest lucru.
9.2. Solicitarea organismului privind limitarea,
suspendarea ori retragerea desemnării trebuie înaintată
Comisiei de recunoaștere cu minimum 3 luni înainte de
încetarea activității.
9.3. În situația retragerii desemnării, organismul trebuie
să asigure predarea în mod corespunzător a documentelor
și înregistrărilor în legătură cu evaluările realizate ori în
curs de realizare din perioada în care a fost desemnat, cu
acceptul clientului, către Comisia de recunoaștere sau către

MONITORUL OFICIAL AL ROMÂNIEI, PARTEA I, Nr. 873/25.X.2006
un alt organism desemnat din domeniu, stabilit de Comisia
de recunoaștere.
9.4. Decizia privind limitarea, suspendarea sau
retragerea desemnării determină actualizarea ordinului
ministrului economiei și comerțului care cuprinde lista
organismelor recunoscute care realizează evaluarea
conformității mijloacelor de măsurare, prevăzută la pct. 8.1.
9.5. În situația în care suspendarea, limitarea sau
retragerea desemnării privește un organism desemnat care
a fost notificat, Comisia de recunoaștere trebuie să
acționeze imediat în sensul informării statelor membre ale
Uniunii Europene și Comisiei Europene în legătură cu acest
act, respectând procedura aplicabilă a Uniunii Europene.
9.6. Limitarea, suspendarea ori retragerea desemnării și,
după caz, a notificării unui organism nu afectează
rapoartele de încercări sau certificatele de conformitate
emise de acesta anterior datei la care s-a luat decizia
privind limitarea, suspendarea ori retragerea desemnării sau
notificării, până se poate dovedi că acestea trebuie retrase.
9.7. Retragerea desemnării atrage anularea certificatului
de recunoaștere.
10. Decizia privind retragerea desemnării se poate
contesta de către organism la instanța judecătorească
competentă, în conformitate cu legislația în vigoare.
C. Supravegherea organismelor desemnate
11.1. Organismele desemnate trebuie să îndeplinească
în mod permanent cerințele și condițiile care au stat la
baza deciziei privind recunoașterea și desemnarea lor.
11.2. Organismele desemnate trebuie să facă cunoscute
Comisiei de recunoaștere orice modificare ce se
intenționează a fi adusă documentelor prevăzute la pct. 4
lit. a), c), d), e), g) și h), precum și orice altă măsură ce
se dorește a fi implementată și care ar putea afecta
îndeplinirea cerințelor și respectarea condițiilor în legătură
cu desemnarea, cu cel puțin 10 zile lucrătoare înainte de
punerea în aplicare a modificării. Organismele desemnate
vor comunica totodată și data pentru punerea în aplicare a
modificării. În situația în care modificările privesc
documentele prevăzute la pct. 4 lit. a), organismul
desemnat va transmite Comisiei de recunoaștere și copia
documentului actualizat.
11.3. Pentru măsurile care pot afecta îndeplinirea
cerințelor și respectarea condițiilor în legătură cu
recunoașterea și desemnarea, organismele desemnate
trebuie să solicite, în funcție de natura modificărilor,
organismului național de acreditare evaluarea impactului
acestor modificări asupra condițiilor de recunoaștere și
desemnare; în termen de 48 de ore de la finalizarea
evaluării, organismele desemnate vor transmite Comisiei de
recunoaștere raportul organismului național de acreditare
încheiat cu ocazia acestei evaluări.
12.1. Supravegherea organismelor desemnate se
realizează de Ministerul Economiei și Comerțului și de
reprezentanți ai organismului național de acreditare,
conform programului de supraveghere prevăzut la pct. 8.4
și în baza procedurii de supraveghere stabilite de
organismul național de acreditare și acceptate de Comisia
de recunoaștere.
12.2. În termen de 10 zile lucrătoare de la data
încheierii evaluării pentru supraveghere, organismul
desemnat va informa Comisia de recunoaștere cu privire la
rezultatul evaluării pentru supraveghere, prin transmiterea

17

raportului complet privind evaluarea, încheiat de echipa de
evaluare a organismului național de acreditare.
12.3. Organismele desemnate au obligația să informeze
Comisia de recunoaștere cu privire la limitarea,
suspendarea, retragerea, expirarea acreditării și reînnoirea
acesteia.
13.1. În cazul existenței oricărui dubiu privind
respectarea cerințelor care au stat la baza recunoașterii și
desemnării, organismul desemnat va transmite, la
solicitarea Comisiei de recunoaștere, toate informațiile
necesare pentru clarificarea situației apărute. Când este
cazul, la solicitarea Comisiei de recunoaștere, organismul
național de acreditare va realiza o evaluare neplanificată
pentru supraveghere a organismului desemnat în cauză.
Totodată Comisia de recunoaștere poate întreprinde orice
alte măsuri necesare clarificării dubiului.
13.2. Organismul național de acreditare va transmite
Comisiei de recunoaștere raportul și concluziile referitoare
la evaluarea neplanificată pentru supraveghere prevăzută la
pct. 13.1, în termen de două zile lucrătoare de la
finalizarea acesteia.
14.1. În situația în care în cadrul procesului de
supraveghere se constată neconformități în legătură cu
îndeplinirea cerințelor prezentelor norme metodologice,
organismul național de acreditare și organismul în cauză
stabilesc măsurile necesare și programul pentru eliminarea
neconformităților, care se supun avizării Comisiei de
recunoaștere.
14.2. Comisia de recunoaștere, în funcție de natura
neconformităților, poate decide ca pe o perioadă
determinată, până la eliminarea neconformităților prevăzute
la pct. 14.1, activitatea organismului să fie limitată ori
suspendată în domeniul în care este desemnat.
15. Organismele trebuie să permită necondiționat
reprezentanților Comisiei de recunoaștere accesul la
documente și participarea la activitățile care privesc
încercările și/sau evaluările ce se realizează de către
acestea în legătură cu obiectul desemnării și supravegherii,
conform prevederilor prezentelor norme metodologice.
16. Organismul desemnat va transmite Comisiei de
recunoaștere, în fiecare an, anterior datei de 1 martie, un
raport scris referitor la activitățile întreprinse în anul
calendaristic anterior. Raportul anual va conține informații
privind:
a) documentele emise, refuzate sau retrase, care sunt
în legătură cu sarcinile ce îi revin organismului;
b) reclamațiile înregistrate împotriva deciziilor
organismului, inclusiv informații privind modul de rezolvare
a acestora;
c) dificultățile întâmpinate de organism în realizarea
sarcinilor; măsurile proprii întreprinse și/sau pe care acesta
le propune pentru îmbunătățirea activității;
d) activitățile subcontractate, subcontractanții; măsurile
întreprinse și/sau pe care organismul le propune pentru
îmbunătățirea acestor activități;
e) participarea la activitățile de standardizare din
domeniul în care organismul a fost desemnat.
17. Organismele desemnate conform prevederilor
prezentelor norme metodologice fac obiectul notificării, cu
respectarea prevederilor Hotărârii Guvernului nr. 264/2006
și ale Legii nr. 608/2001, republicată.

18

MONITORUL OFICIAL AL ROMÂNIEI, PARTEA I, Nr. 873/25.X.2006
ANEXA Nr. 1
la normele metodologice

Modelul cererii de desemnare
Organismul ..........................................................

Nr. ........./data ..............1)

(denumirea completă, adresa, telefon/fax,
e-mail, cod unic de înregistrare,
nr. de ordine în registrul comerțului)

CERERE DE DESEMNARE

Organismul2)

....................................., având sediul în3) ......................................, reprezentat
prin directorul/președintele4) ......................................, în aplicarea prevederilor art. 4 alin. (1) din
Normele metodologice privind desemnarea laboratoarelor de încercări, precum și a organismelor de
certificare și de inspecție care realizează evaluarea conformității produselor din domeniile
reglementate prevăzute în Legea nr. 608/2001 privind evaluarea conformității produselor,
republicată, aprobate prin Hotărârea Guvernului nr. 487/2002, republicată, și ale art. 11 din
Hotărârea Guvernului nr. 264/2006 privind stabilirea condițiilor de introducere pe piață și de punere
în funcțiune a mijloacelor de măsurare, solicită Comisiei de recunoaștere a organismelor care
realizează evaluarea conformității mijloacelor de măsurare să fie evaluat în vederea desemnării, în
scopul de a realiza evaluarea conformității pentru grupa de produse5) ................................................,
prin6) .................................................. .
Anexăm la prezenta cerere următoarele documente7):
— ....................................................................................................................................................;
— ....................................................................................................................................................;
— .................................................................................................................................................. .
Directorul/președintele8) organismului,
...............................................
1)
2)
3)
4)
5)
6)
7)
8)

Numărul/data de înregistrare la Comisia de recunoaștere.
Denumirea completă a organismului.
Adresa completă, codul poștal.
Numele și prenumele.
Denumirea și codul produselor sau grupelor de produse ce fac obiectul evaluării.
Denumirea procedurii/procedurilor de evaluare a conformității produselor ce fac obiectul evaluării.
Documentele necesare conform prevederilor pct. 4 din normele metodologice.
Numele, prenumele, semnătura și ștampila laboratorului sau organismului.
ANEXA Nr. 2
la normele metodologice

Modelul certificatului de recunoaștere
MINISTERUL ECONOMIEI ȘI COMERȚULUI

Comisia de recunoaștere a organismelor
care realizează evaluarea conformității
mijloacelor de măsurare
CERTIFICAT DE RECUNOAȘTERE

Nr. .............../data emiterii .................
În aplicarea prevederilor art. 6 din Normele metodologice privind desemnarea laboratoarelor
de încercări, precum și a organismelor de certificare și de inspecție care realizează evaluarea
conformității produselor din domeniile reglementate prevăzute în Legea nr. 608/2001 privind
evaluarea conformității produselor, republicată, aprobate prin Hotărârea Guvernului nr. 487/2002,
republicată, și ca urmare a Cererii de desemnare nr. ......./...................., se emite prezentul certificat
de recunoaștere, prin care se atestă că organismul1) ................, cu sediul în2) .....................,
respectă cerințele minime prevăzute la art. 14 din Legea nr. 608/2001 privind evaluarea
conformității produselor, republicată, și are competența, capacitatea și aptitudinea de a realiza
sarcinile specifice privind testarea/evaluarea conformității produselor prin3) .................. pentru
produsele sau grupa de produse4) .................., conform prevederilor5) art./pct./anexei ............... din
Hotărârea Guvernului nr. 264/2006.
La data retragerii desemnării organismului prezentul certificat de recunoaștere se anulează.
Președintele6) Comisiei de recunoaștere,
..............................................
1)
2)
3)
4)
5)

Denumirea completă a laboratorului sau organismului.
Adresa completă, codul poștal.
Denumirea testărilor/procedurii de evaluare a conformității produselor.
Denumirea și codul produselor sau grupei de produse asociate activităților CAEN.
Articolul, numărul și denumirea completă a reglementării tehnice în baza prevederilor căreia se realizează
testarea/evaluarea conformității produselor sau grupei de produse.
6) Numele, prenumele, semnătura și ștampila autorității competente.

MONITORUL OFICIAL AL ROMÂNIEI, PARTEA I, Nr. 873/25.X.2006

19
ANEXA Nr. 2

REGULAMENT
de organizare și funcționare al Comisiei de recunoaștere a organismelor care realizează evaluarea conformității
mijloacelor de măsurare
1.1. Comisia de recunoaștere a organismelor care
realizează evaluarea conformității mijloacelor de măsurare,
denumită în continuare Comisia de recunoaștere, este
formată din 5 membri, dintre care unul are funcția de
președinte. Din Comisia de recunoaștere face parte în mod
obligatoriu administratorul de directivă, stabilit conform
ordinului ministrului economiei și comerțului pentru
aprobarea unor măsuri privind structurile pentru gestionarea
reglementărilor tehnice aferente domeniilor reglementate
prevăzute în anexa nr. 1 la Legea nr. 608/2001 privind
evaluarea conformității produselor, republicată.
1.2. Secretariatul Comisiei de recunoaștere este asigurat
de unul dintre membri.
2.1. Comisia de recunoaștere se reunește ori de câte
ori este necesar, la solicitarea președintelui, și ia decizii în
prezența a cel puțin 3 membri, dintre care unul este
președintele.
2.2. La lucrările Comisiei de recunoaștere pot participa
cu statut de invitat un reprezentant al organismului național
de acreditare și un reprezentant al Biroului Român de
Metrologie Legală — Direcția evaluare organisme și
autorizări.
3. Principalele atribuții ale Comisiei de recunoaștere
sunt:
a) analizează solicitările privind recunoașterea și
desemnarea, conform prevederilor pct. 5 din anexa nr. 1;
b) solicită organismului pentru evaluarea conformității
sau organismului național de acreditare informații
suplimentare considerate necesare pentru luarea deciziei
privind acordarea/neacordarea, limitarea, suspendarea sau
retragerea recunoașterii;
c) hotărăște în ceea ce privește emiterea certificatului
de recunoaștere sau respingerea solicitării privind
recunoașterea și desemnarea, în termen de 30 de zile de
la data depunerii cererii;
d) emite certificate de recunoaștere;
e) înregistrează organismul pentru care s-a emis
certificat de recunoaștere în Registrul organismelor
recunoscute;
f) elaborează și propune ministrului economiei și
comerțului ordinul pentru aprobarea Listei organismelor
recunoscute care realizează evaluarea conformității
mijloacelor de măsurare;
g) solicită organismului desemnat programul de
supraveghere stabilit de acesta împreună cu organismul
național de acreditare;
h) propune ministrului economiei și comerțului aprobarea
deciziilor sale privind suspendarea, limitarea sau retragerea
desemnării organismului recunoscut, precum și propunerea
privind modificarea în consecință a Listei organismelor
recunoscute care realizează evaluarea conformității
mijloacelor de măsurare;
i) asigură preluarea sau, după caz, transferarea către un
alt organism desemnat a documentelor și înregistrărilor în
legătură cu evaluările în curs de realizare sau realizate de
organismul căruia i s-a retras desemnarea;

j) solicită, în situația existenței oricărui dubiu privind
respectarea cerințelor care au stat la baza recunoașterii și
desemnării, informații pentru clarificarea situației apărute și,
dacă este cazul, dispune realizarea unei supravegheri
neplanificate;
k) participă, dacă este cazul, în baza deciziei
președintelui Comisiei de recunoaștere, la acțiunile de
evaluare și supraveghere efectuate de organismul național
de acreditare la organismul desemnat;
l) avizează programul întocmit de organismul desemnat
și organismul național de acreditare pentru eliminarea
neconformităților constatate în cadrul procesului de
evaluare;
m) primește și analizează rapoartele anuale întocmite de
organismul desemnat și face propuneri pentru îmbunătățirea
activității acestuia;
n) face propuneri și susține colaborarea dintre
organismele desemnate.
4.1. Conducerea Comisiei de recunoaștere este
asigurată de către directorul Direcției infrastructura calității
și mediu, în calitate de președinte.
4.2. Președintele Comisiei de recunoaștere are, în
principal, următoarele atribuții:
a) asigură conducerea Comisiei de recunoaștere;
b) solicită întrunirea Comisiei de recunoaștere, ori de
câte ori este necesar;
c) semnează, în numele Comisiei de recunoaștere,
certificatele de recunoaștere, hotărârile și orice alte
documente ale acesteia;
d) decide în ceea ce privește participarea membrilor
Comisiei de recunoaștere la acțiunile de evaluare sau
supraveghere a organismelor desemnate.
4.3. În situația în care președintele numit conform
prevederilor prezentului ordin nu poate asigura, din motive
obiective, prezența la reuniunea Comisiei de recunoaștere,
el trebuie să delege realizarea atribuțiilor sale, în totalitate
sau în parte, unui alt membru al Comisiei de recunoaștere,
în baza aprobării secretarului general al ministrului
economiei și comerțului.
5. Secretarul Comisiei de recunoaștere are următoarele
atribuții principale:
a) asigură gestionarea cererilor și documentelor în
legătură cu recunoașterea și desemnarea;
b) informează membrii Comisiei de recunoaștere cu
privire la cererile și documentele depuse de organismele
care solicită să fie recunoscute și desemnate, precum și în
legătură cu orice informație transmisă Comisiei de
recunoaștere cu privire la organismele recunoscute și
desemnate;
c) întocmește procesele-verbale în cadrul reuniunilor
Comisiei de recunoaștere;
d) întocmește proiectele de decizii, hotărâri sau alte
documente ale Comisiei de recunoaștere;
e) înaintează președintelui Comisiei de recunoaștere
proiectele de documente prevăzute la lit. d), în vederea
semnării de către acesta conform prevederilor pct. 4.2 lit. c).

20

MONITORUL OFICIAL AL ROMÂNIEI, PARTEA I, Nr. 873/25.X.2006
ANEXA Nr. 3

COMPONENȚA
Comisiei de recunoaștere a organismelor care realizează evaluarea conformității mijloacelor
de măsurare
Nr.
crt.

Numele și prenumele

Funcția în cadrul
Comisiei de recunoaștere

1.

Cristiana Ion

Președinte

2.

Gabriela Poleac

Secretar

3.

Anca Șandru

Membru

4.

Irina Ionescu

Membru

5.

Elena Perju

Funcția/Locul de muncă

Director
Direcția infrastructura
Consilier
Direcția infrastructura
Consilier
Direcția infrastructura
Consilier
Direcția infrastructura
Consilier
Direcția infrastructura

Membru

calității și mediu
calității și mediu
calității și mediu
calității și mediu
calității și mediu

MINISTERUL SĂNĂTĂȚII PUBLICE

ORDIN
privind modificarea și completarea Ordinului ministrului sănătății nr. 414/2006
pentru aprobarea reglementărilor contabile specifice domeniului sanitar
În temeiul Hotărârii Guvernului nr. 862/2006 privind organizarea și funcționarea Ministerului Sănătății Publice, cu
modificările ulterioare, al Ordinului ministrului finanțelor publice nr. 1.954/2005 pentru aprobarea Clasificației indicatorilor
privind finanțele publice, al Ordinului ministrului finanțelor publice nr. 1.917/2005 pentru aprobarea Normelor metodologice
privind organizarea și conducerea contabilității instituțiilor publice, Planul de conturi pentru instituțiile publice și instrucțiunile
de aplicare a acestuia, cu modificările și completările ulterioare,
văzând referatul de aprobare al Direcției generale buget și credite externe nr. E.N. 5.294/2006,
ministrul sănătății publice emite următorul ordin:
Art. I. — Anexa V la Ordinul ministrului sănătății
nr. 414/2006 pentru aprobarea reglementărilor contabile
specifice domeniului sanitar, publicat în Monitorul Oficial al
României, Partea I, nr. 455 și 455 bis din 25 mai 2006,
se completează cu următoarele puncte:
4. Monografia contabilă privind înregistrarea în
contabilitate a operațiunilor specifice derulate prin Unitatea
de Management a Proiectului Băncii Mondiale;
5. Monografia contabilă privind înregistrarea în
contabilitate a operațiunilor specifice derulate prin Unitatea
de Management a Proiectului Fondului Global;

6. Monografia contabilă privind înregistrarea în
contabilitate a operațiunilor derulate din credite externe cu
garanția statului,
prevăzute în anexa care face parte integrantă din prezentul
ordin.
Art. II. — Unitatea de Management a Proiectului Băncii
Mondiale, Unitatea de Management a Proiectului Fondului
Global și Compartimentul credite externe din cadrul Direcției
generale buget și credite externe vor duce la îndeplinire
prevederile prezentului ordin.
Art. III. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu

București, 12 octombrie 2006.
Nr. 1.254.

MONITORUL OFICIAL AL ROMÂNIEI, PARTEA I, Nr. 873/25.X.2006

21
ANEXĂ*)

4. Monografia contabilă privind înregistrarea în contabilitate a operațiunilor specifice derulate
prin Unitatea de Management a Proiectului Băncii Mondiale

*) Anexa este reprodusă în facsimil.

22

MONITORUL OFICIAL AL ROMÂNIEI, PARTEA I, Nr. 873/25.X.2006

MONITORUL OFICIAL AL ROMÂNIEI, PARTEA I, Nr. 873/25.X.2006

23

24

MONITORUL OFICIAL AL ROMÂNIEI, PARTEA I, Nr. 873/25.X.2006

MONITORUL OFICIAL AL ROMÂNIEI, PARTEA I, Nr. 873/25.X.2006

25

26

MONITORUL OFICIAL AL ROMÂNIEI, PARTEA I, Nr. 873/25.X.2006

5. Monografia contabilă privind înregistrarea în contabilitate a operațiunilor specifice derulate
prin Unitatea de Management a Proiectului Fondului Global

MONITORUL OFICIAL AL ROMÂNIEI, PARTEA I, Nr. 873/25.X.2006

27

28

MONITORUL OFICIAL AL ROMÂNIEI, PARTEA I, Nr. 873/25.X.2006

MONITORUL OFICIAL AL ROMÂNIEI, PARTEA I, Nr. 873/25.X.2006
6. Monografia contabilă privind înregistrarea în contabilitate a operațiunilor derulate
din credite externe cu garanția statului

29

30

MONITORUL OFICIAL AL ROMÂNIEI, PARTEA I, Nr. 873/25.X.2006

MONITORUL OFICIAL AL ROMÂNIEI, PARTEA I, Nr. 873/25.X.2006

31

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 873/25.X.2006 conține 32 de pagini.

Prețul: 2,25 lei

&JUYDGY|120495]
ISSN 1453—4495

