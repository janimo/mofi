PARTEA

Anul 174 (XVIII) — Nr. 129

I

Vineri, 10 februarie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

86.

— Hotărâre privind stabilirea cerințelor referitoare
la etichetarea și eficiența energetică pentru
introducerea pe piață a mașinilor de spălat vase
de uz casnic ............................................................

1–15

119.

— Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al municipiului Aiud și în administrarea Consiliului
Local al Municipiului Aiud, județul Alba ................

16

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea cerințelor referitoare la etichetarea și eficiența energetică
pentru introducerea pe piață a mașinilor de spălat vase de uz casnic
În temeiul art. 108 din Constituția României, republicată, și al art. 7 alin. (2) din Legea nr. 199/2000 privind
utilizarea eficientă a energiei, republicată, cu modificările și completările ulterioare,
Guvernul României adoptă prezenta hotărâre.
Art. 1. — (1) Prezenta hotărâre stabilește cerințele
referitoare la etichetarea și eficiența energetică pentru
introducerea pe piață a mașinilor de spălat vase de uz
casnic, alimentate exclusiv de la rețeaua de distribuție a
energiei electrice de joasă tensiune.

(2) Prezenta hotărâre se aplică mașinilor de spălat vase
de uz casnic, inclusiv pentru situația când acestea sunt
comercializate pentru alte utilizări decât cele casnice.
Art. 2. — Prevederile prezentei hotărâri nu se aplică
mașinilor de spălat vase de uz casnic care sunt alimentate
de la alte surse de energie.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 129/10.II.2006

Art. 3. — (1) În cazul mașinilor de spălat vase de uz
casnic care fac obiectul unui contract de furnizare la
distanță, încheiat în condițiile legii, adică acelea care sunt
oferite la vânzare, închiriere sau vânzare în rate printr-o
comunicare scrisă, cum ar fi catalog comandat prin poștă,
și care implică faptul că potențialul cumpărător nu poate
vedea fizic mașina de spălat vase de uz casnic distribuită,
oferta de comercializare trebuie să fie însoțită de informații
referitoare la caracteristicile tehnice ale mașinii de spălat
vase de uz casnic, prevăzute în anexa nr. 3.
(2) Informațiile prevăzute la alin. (1) sunt puse la
dispoziție potențialului cumpărător anterior achiziționării
mașinii de spălat vase de uz casnic.
Art. 4. — Pentru aplicarea prezentei hotărâri, termenii și
expresiile de mai jos semnifică după cum urmează:
a) furnizor — producătorul ori reprezentantul său
autorizat stabilit pe teritoriul României sau pe teritoriul unui
stat membru al Uniunii Europene ori persoana responsabilă
cu introducerea pe piață a mașinii de spălat vase de uz
casnic;
b) distribuitor — operator economic care vinde en détail
sau orice alt operator economic care vinde, închiriază,
vinde în rate ori expune mașini de spălat vase de uz
casnic, în vederea comercializării către utilizatorul final;
c) fișă — un tabel standard cu informații tehnice privind
mașina de spălat vase de uz casnic;
d) alte resurse esențiale — apă, chimicale sau orice alte
substanțe consumate de mașina de spălat vase de uz
casnic pentru funcționarea normală a acesteia;
e) informații suplimentare — alte informații privind
performanța mașinii de spălat vase de uz casnic, care se
referă sau care servesc la evaluarea consumului de
energie ori de alte resurse esențiale.
Art. 5. — (1) Se admite introducerea pe piață numai a
mașinilor de spălat vase de uz casnic care îndeplinesc
cumulativ următoarele condiții:
a) au aplicată într-un loc vizibil, în exterior, pe partea
frontală sau de sus a mașinii de spălat vase de uz casnic,
o etichetă care cuprinde informații referitoare la consumul
de energie electrică, alte forme de energie și alte resurse
esențiale, precum și informații suplimentare conform
prevederilor anexei nr. 1;
b) sunt însoțite de o fișă ale cărei conținut și format
sunt prevăzute în anexa nr. 2.
(2) Informațiile prevăzute de prezenta hotărâre sunt
stabilite prin măsurători efectuate în conformitate cu
standardele europene armonizate ale căror numere de
referință au fost publicate în Jurnalul Oficial al Uniunii
Europene, adoptate ca standarde române sau ca standarde
naționale ale statelor membre ale Uniunii Europene și
pentru care numerele de referință sunt publicate.
(3) Lista standardelor române care adoptă standardele
europene armonizate se aprobă și se actualizează periodic

prin ordin al ministrului economiei și comerțului și se
publică în Monitorul Oficial al României, Partea I.
(4) Informațiile referitoare la nivelul de zgomot,
prevăzute de prezenta hotărâre, sunt făcute publice în
conformitate cu prevederile art. 3 din Hotărârea Guvernului
nr. 482/2004 privind stabilirea condițiilor de introducere pe
piață a aparatelor electrocasnice în funcție de nivelul
zgomotului transmis prin aer. Nivelul de zgomot este
măsurat în conformitate cu prevederile Hotărârii Guvernului
nr. 482/2004.
(5) Clasa de eficiență energetică a unei mașini de
spălat vase de uz casnic, clasa de eficiență a spălării și
clasa de eficiență a uscării se determină conform
prevederilor anexei nr. 4.
(6) Prevederile alin. (1) nu se aplică plăcuțelor
indicatoare sau echivalentelor acestora, fixate pe mașina
de spălat vase de uz casnic pentru scopuri de securitate a
utilizatorului.
(7) Echivalențele în limbile comunitare pentru termenii
utilizați pe etichetă și în fișă sunt prevăzute în anexa nr. 5.
Art. 6. — Sunt exceptate de la prevederile art. 5
alin. (1):
a) mașinile de spălat vase de uz casnic a căror
producție a încetat înainte de data intrării în vigoare a
prezentei hotărâri;
b) mașinile de spălat vase de uz casnic second-hand.
Art. 7. — (1) Furnizorul răspunde pentru furnizarea
etichetei și a fișei și pentru corectitudinea informațiilor
înscrise în acestea.
(2) Consimțământul furnizorului pentru publicarea
informațiilor înscrise pe etichetă sau în fișă este prezumat.
(3) Obligația de aplicare a etichetei revine
distribuitorului. Furnizorul are obligația să transmită gratuit
distribuitorului etichetele necesare. În acest sens, alegerea
sistemului de livrare a etichetelor rămâne la latitudinea
furnizorului. Totuși, în cazul în care distribuitorul solicită
transmiterea etichetelor, furnizorii trebuie să asigure livrarea
imediată a acestora.
(4) Informațiile înscrise pe etichetă sunt redate în limba
română, fără a exclude posibilitatea furnizării lor și într-o
limbă de circulație internațională.
(5) Se interzice aplicarea de alte etichete, mărci,
simboluri, inscripții referitoare la consumul de energie, care
nu corespund cerințelor prezentei hotărâri, dacă există
posibilitatea inducerii în eroare sau a confuziei, cu excepția
etichetelor ecologice comunitare ori naționale.
Art. 8. — (1) Furnizorul întocmește documentația
tehnică ce atestă conformitatea mașinilor de spălat vase de
uz casnic cu cerințele prezentei hotărâri și care permite
evaluarea exactității informațiilor de pe etichetă și din fișă.
(2) Documentația prevăzută la alin. (1) conține:
a) denumirea și sediul furnizorului;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 129/10.II.2006
b) descrierea generală a mașinii de spălat vase de uz
casnic, care să permită identificarea fără echivoc a
acesteia;
c) informații, inclusiv desene relevante, privind
principalele caracteristici de proiectare ale modelului, în
special cele care afectează, în mod esențial, consumul de
energie;
d) rapoarte privind testele de măsurare a
performanțelor, efectuate în conformitate cu procedurile de
încercare cuprinse în standardele prevăzute la art. 5
alin. (2);
e) instrucțiuni de utilizare.
(3) Furnizorul păstrează documentația prevăzută la
alin. (1) timp de 5 ani de la data fabricării ultimei mașini
de spălat vase de uz casnic din seria respectivă de
fabricație.
(4) Furnizorul prezintă spre examinare organelor de
control abilitate documentația prevăzută la alin. (1).
Art. 9. — Nu poate fi interzisă sau restrânsă
introducerea pe piață a mașinilor de spălat vase de uz
casnic care sunt conforme cu prevederile prezentei
hotărâri.
Art. 10. — (1) Organele de control abilitate consideră
că etichetele și fișele sunt conforme cu prevederile
prezentei hotărâri în lipsa elementelor care demonstrează
contrariul.
(2) Organele de control abilitate pot solicita furnizorilor
să pună la dispoziție documentele cu privire la exactitatea
informațiilor cuprinse în etichetă sau în fișă numai dacă au
motive să creadă că acestea sunt incorecte.
Art. 11. — (1) Constituie contravenții următoarele fapte:
a) nerespectarea prevederilor art. 5 alin. (1) și ale
art. 7 alin. (1);
b) nerespectarea prevederilor art. 5 alin. (2);
c) nerespectarea prevederilor art. 7 alin. (3) și (5);
d) nerespectarea prevederilor art. 8.
(2) Contravențiile prevăzute la alin. (1) se sancționează
după cum urmează:

3

a) cu amendă de la 200 lei (RON) la 2.000 lei (RON),
cele prevăzute la lit. a);
b) cu amendă de la 300 lei (RON) la 1.000 lei (RON),
cele prevăzute la lit. b);
c) cu amendă de la 500 lei (RON) la 3.000 lei (RON),
cele prevăzute la lit. c);
d) cu amendă de la 800 lei (RON) la 1.500 lei (RON),
cele prevăzute la lit. d).
(3) Constatarea contravențiilor și aplicarea sancțiunilor
se fac de către personalul anume împuternicit din cadrul
Agenției Române pentru Conservarea Energiei.
Art. 12. — Dispozițiile referitoare la contravenții,
prevăzute la art. 11, se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 13. — Anexele nr. 1—5 fac parte integrantă din
prezenta hotărâre.
Art. 14. — Prezenta hotărâre intră în vigoare la 30 de
zile de la data publicării ei în Monitorul Oficial al României,
Partea I.
Art. 15. — Pe data intrării în vigoare a prezentei
hotărâri, Hotărârea Guvernului nr. 27/2002 privind stabilirea
cerințelor referitoare la etichetarea și eficiența energetică
pentru introducerea pe piață a mașinilor de spălat vase de
uz casnic, publicată în Monitorul Oficial al României,
Partea I, nr. 68 din 30 ianuarie 2002, se abrogă.
Art. 16. — Prezenta hotărâre transpune Directiva
Comisiei Europene 1997/17/CE pentru implementarea
Directivei Consiliului European 1992/75/CEE cu privire la
etichetarea energetică a mașinilor de spălat vase de uz
casnic, publicată în Jurnalul Oficial al Comunităților
Europene (JOCE) nr. L 118 din 7 mai 1997 (pag. 0001—
0025).

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul integrării europene,
Anca Daniela Boagiu

București, 19 ianuarie 2006.
Nr. 86.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 129/10.II.2006
ANEXA Nr. 1*)

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 129/10.II.2006

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 129/10.II.2006

Culori utilizate: CMZK — cian, magenta, galben, negru.
De exemplu: 07XO:0% cian, 70% magenta, 100%
galben, 0% negru
Săgeți:
— A: X0X0
— B: 70X0
— C: 30X0

— D: 00X0
— E: 03X0
— F: 07X0
— G: 0XX0
Culoarea conturului: X070
Textul se tipărește integral în negru. Fondul este alb.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 129/10.II.2006

7
ANEXA Nr. 2

FIȘĂ

Fișa trebuie să conțină informațiile prevăzute mai jos,
care pot fi prezentate sub forma unui tabel, care include o
anumită serie de modele furnizate de același furnizor.
Informațiile sunt redate în ordinea menționată mai jos, doar
dacă acestea nu sunt incluse într-o descriere mai generală
a mașinii de spălat vase de uz casnic:
1. Denumirea sau marca comercială a furnizorului
2. Elementul de identificare a modelului de fabricație al
furnizorului
3. Clasa de eficiență energetică a modelului, definită
conform anexei nr. 4, exprimată sub forma îClasa de
eficiență energetică..., pe o scară de la A (mai eficient) la
G (mai puțin eficient)“. Când această informație figurează
într-un tabel, ea poate fi exprimată sub o altă formă, cu
condiția să rezulte cu claritate că scara este de la A (mai
eficient) până la G (mai puțin eficient).
4. Când informațiile sunt prezentate sub formă de tabel,
iar unele mașini de spălat vase de uz casnic, care
figurează în acest tabel, au primit o etichetă ecologică
comunitară, în conformitate cu prevederile Regulamentului
Consiliului Uniunii Europene 880/92 privind stabilirea
schemei de acordare a etichetei ecologice comunitare,
această informație poate să figureze aici. În acest caz,
capul de tabel va indica îEtichetă ecologică comunitară“ și
în tabel va fi introdusă o copie a etichetei ecologice.
Această prevedere nu aduce prejudicii exigențelor
prevăzute de sistemul comunitar de atribuire a etichetei
ecologice comunitare.
5. Numele, codul sau indicativul stabilit de producător
pentru ciclul standard la care se referă informațiile din
etichetă și fișă
6. Consumul de energie în kWh/ciclu, folosind ciclul
standard determinat în conformitate cu procedurile de
încercare cuprinse în standardele prevăzute la art. 5
alin. (2) din hotărâre și definit ca îConsum de energie
XZY kWh pe ciclu de încercare standardizat, folosind
alimentarea cu apă rece. Consumul real de energie va
depinde de condițiile de utilizare a aparatului“.

7. Clasa de eficiență a spălării, determinată conform
prevederilor anexei nr. 4, exprimată sub forma îClasa de
eficiență a spălării..., pe o scară de la A (mai ridicată) la G
(mai scăzută)“. Aceasta poate fi exprimată sub o altă
formă, cu condiția să rezulte cu claritate că scara este de
la A (mai ridicată) până la G (mai scăzută).
8. Clasa de eficiență a uscării, determinată conform
prevederilor anexei nr. 4, exprimată sub forma îClasa de
eficiență a uscării..., pe o scară de la A (mai ridicată) la G
(mai scăzută)“. Aceasta poate fi exprimată sub o altă
formă, cu condiția să rezulte cu claritate că scara este de
la A (mai ridicată) până la G (mai scăzută).
9. Capacitatea mașinii de spălat vase de uz casnic,
exprimată în numărul standard de tacâmuri, așa cum este
definită la pct. VIII din anexa nr. 1
10. Consumul de apă în l/ciclu, folosind ciclul standard,
așa cum este definit la pct. IX din anexa nr. 1
11. Durata programului pentru un ciclu standard, determinat
în conformitate cu procedurile de încercare cuprinse în
standardele prevăzute la art. 5 alin. (2) din hotărâre
12. Furnizorii pot include informațiile menționate la
pct. 5—11 și pentru alte tipuri de cicluri.
13. Consumul anual estimat de energie și apă este egal
cu de 220 de ori consumurile exprimate la pct. 6 (energie)
și la pct. 10 (apă) și este exprimat sub forma îconsum
anual estimat (220 cicluri)“.
14. Atunci când este aplicabil, nivelul de zgomot
măsurat în timpul funcționării în condiții standard,
determinat conform prevederilor Hotărârii Guvernului
nr. 482/2004 privind stabilirea condițiilor de introducere pe
piață a aparatelor electrocasnice în funcție de nivelul
zgomotului transmis prin aer
Informațiile de pe etichetă sunt prezentate sub forma
unei reprezentări color sau alb-negru a etichetei.
NOTĂ: Echivalențele în alte limbi pentru termenii
prezentați mai sus sunt redate în anexa nr. 5.

ANEXA Nr. 3
INFORMAȚII

cuprinse în cadrul contractului de furnizare la distanță
Cataloagele comandate prin poștă sau alte mijloace de
comunicare scrisă, prevăzute la art. 3 din hotărâre, cuprind
următoarele informații, furnizate în ordinea indicată mai jos:
1. clasa de eficiență energetică (pct. 3 din anexa nr. 2);
2. numele ciclului standard (pct. 5 din anexa nr. 2);
3. consumul de energie (pct. 6 din anexa nr. 2);
4. clasa de eficiență a spălării (pct. 7 din anexa nr. 2);
5. clasa de eficiență a uscării (pct. 8 din anexa nr. 2);
6. capacitatea (pct. VIII din anexa nr. 1);
7. consumul de apă (pct. IX din anexa nr. 2);

8. consumul anual estimat (220 cicluri) (pct. 13 din
anexa nr. 2);
9. nivelul de zgomot, atunci când este aplicabil (pct. X
din anexa nr. 2).
Dacă se furnizează și alte informații cuprinse în fișă,
acestea se prezintă sub forma definită în anexa nr. 3 și se
includ în informațiile prezentate mai sus, în ordinea
prevăzută în fișă.
NOTĂ: Echivalențele în alte limbi pentru termenii
prezentați mai sus sunt redate în anexa nr. 5.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 129/10.II.2006
ANEXA Nr. 4*)

*) Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 129/10.II.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 129/10.II.2006
ANEXA Nr. 5*)

*) Anexa nr. 5 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 129/10.II.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 129/10.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 129/10.II.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 129/10.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 129/10.II.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 129/10.II.2006
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului
și din administrarea Ministerului Apărării Naționale în domeniul public al municipiului Aiud
și în administrarea Consiliului Local al Municipiului Aiud, județul Alba
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării
Naționale în domeniul public al municipiului Aiud și în

administrarea Consiliului Local al Municipiului Aiud,
județul Alba.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 26 ianuarie 2006.
Nr. 119.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al municipiului Aiud și în administrarea Consiliului Local al Municipiului Aiud, județul Alba

Locul unde este
situat imobilul
care se transmite

Persoana juridică
de la care se
transmite imobilul

Persoana juridică
la care se
transmite imobilul

Municipiul Aiud,
județul Alba

Statul român,
Ministerul Apărării
Naționale

Municipiul Aiud,
Consiliul Local al
Municipiului Aiud,
județul Alba

Codul de clasificare
din inventarul
bunurilor aflate în
administrarea Ministerului
Apărării Naționale
care alcătuiesc domeniul
public al statului

— cod 8.29.09
— nr. M.F. 103.948

Caracteristicile tehnice
ale imobilului

—
—
—
—

imobil 2361
suprafața construită = 555 m2
suprafața desfășurată = 555 m2
suprafața totală a terenului, inclusiv
construcțiile = 26.025 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 129/10.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113053]
ISSN 1453—4495

PDF compression, OCR, web-optimization with CVISION's PdfCompressor

