PARTEA

Anul 174 (XVIII) — Nr. 453

I

LEGI, DECRETE, HOTĂRÂRI ȘI ALTE ACTE

Joi, 25 mai 2006

SUMAR

Nr.

Pagina

LEGI ȘI DECRETE
— Lege pentru modificarea art. 10 din Legea
nr. 752/2001 privind organizarea și funcționarea
Academiei Române .................................................
741. — Decret privind promulgarea Legii pentru
modificarea art. 10 din Legea nr. 752/2001 privind
organizarea și funcționarea Academiei Române ......

Nr.
740.

194.

´
195. — Lege-cadru a descentralizării ............................
742. — Decret pentru promulgarea Legii-cadru a
descentralizării ..........................................................
´
— Lege privind aprobarea Ordonanței de urgență
a Guvernului nr. 5/2006 pentru modificarea și
completarea Ordonanței Guvernului nr. 15/1998
privind înființarea, organizarea și funcționarea
Institutului European din România .........................
743. — Decret pentru promulgarea Legii privind
aprobarea Ordonanței de urgență a Guvernului
nr. 5/2006 pentru modificarea și completarea
Ordonanței Guvernului nr. 15/1998 privind
înființarea, organizarea și funcționarea Institutului
European din România ...........................................

406.

13

Memorandum de înțelegere între Ministerul Mediului și
Gospodăririi Apelor din România și Centrul pentru
Dezvoltare și Cercetare Inginerească, Corpul
Inginerilor din Armata Statelor Unite ale Americii,
privind cooperarea tehnică în domeniile gospodăririi
resurselor de apă, ingineriei râurilor, gospodăririi și
restaurării zonelor umede, prevenirii inundațiilor,
managementului zonei costiere, evaluării și
remedierii mediului și pregătirii în caz de dezastre

14–15

3–7
7

196.

´
197. — Lege privind aprobarea Ordonanței de urgență
a Guvernului nr. 3/2006 pentru modificarea Legii
audiovizualului nr. 504/2002 ...................................
744. — Decret pentru promulgarea Legii privind aprobarea
Ordonanței de urgență a Guvernului nr. 3/2006
pentru
modificarea
Legii
audiovizualului
nr. 504/2002 .............................................................
´
— Lege privind constituirea și utilizarea Fondului
de garantare pentru plata creanțelor salariale .......
747. — Decret pentru promulgarea Legii privind
constituirea și utilizarea Fondului de garantare
pentru plata creanțelor salariale .............................

ACTE ALE OFICIULUI ROMÂN
PENTRU DREPTURILE DE AUTOR
8

9

200.

´

13

— Ordin al ministrului mediului și gospodăririi
apelor privind publicarea în Monitorul Oficial al
României, Partea I, a Memorandumului de
înțelegere dintre Ministerul Mediului și Gospodăririi
Apelor din România și Centrul pentru Dezvoltare
și Cercetare Inginerească, Corpul Inginerilor din
Armata Statelor Unite ale Americii, privind
cooperarea tehnică în domeniile gospodăririi
resurselor de apă, ingineriei râurilor, gospodăririi și
restaurării zonelor umede, prevenirii inundațiilor,
managementului zonei costiere, evaluării și
remedierii mediului și pregătirii în caz de dezastre,
semnat la București la 13 ianuarie 2006 ...............

2

8

— Decret privind rechemarea unui ambasador......
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

7

Pagina

9–12

12

115.

— Decizie privind desemnarea organismului de
gestiune colectivă Centrul Român pentru
Administrarea Drepturilor Artiștilor Interpreți
(CREDIDAM) drept colector al remunerațiilor
cuvenite artiștilor interpreți sau executanți pentru
radiodifuzarea fonogramelor publicate în scop
comercial sau a reproducerilor acestora de către
organismele de radiodifuziune și a organismului de
gestiune colectivă Uniunea Producătorilor de
Fonograme din România (UPFR) drept colector al
remunerațiilor cuvenite producătorilor de fonograme
pentru radiodifuzarea fonogramelor publicate în
scop comercial sau a reproducerilor acestora de
către organismele de radiodifuziune .........................

16

2

MONITORUL OFICIAL AL ROMÂNIEI, PARTEA I, Nr. 453/25.V.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea art. 10 din Legea nr. 752/2001
privind organizarea și funcționarea Academiei Române
Parlamentul României adoptă prezenta lege.
Național de Statistică pentru anul anterior celui în care se
face plata drepturilor.
(6) Fondurile necesare pentru plata drepturilor prevăzute
la alin. (1)—(3) se alocă de la bugetul de stat și se
plătesc beneficiarilor lunar, prin bugetul Academiei Române.
(7) Membrii titulari ai Academiei Române care devin
membri de onoare în condițiile prevăzute la art. 7 alin. (2)
își păstrează titlul de academician și beneficiază de
indemnizația corespunzătoare membrilor titulari.
(8) Soțul supraviețuitor, precum și copiii minori, urmași
ai membrilor titulari, corespondenți și de onoare din țară ai
Academiei Române beneficiază lunar de un sprijin material,
conform Legii nr. 86/1998 privind acordarea unui sprijin
material pentru soțul supraviețuitor și pentru urmașii
membrilor Academiei Române.
(9) Membrii Academiei Române primesc drepturile
prevăzute de dispozițiile legale aplicabile demnitarilor și
personalului încadrat pe funcții similare acestora pentru
deplasări în interesul serviciului, în străinătate sau în țară.
(10) Membrii Academie Române beneficiază de transport
intern gratuit pe calea ferată cu orice tip de tren, clasa I.
Costul integral al biletelor se suportă din bugetul Academiei
Române.“

Articol unic. — Articolul 10 din Legea nr. 752/2001
privind organizarea și funcționarea Academiei Române,
publicată în Monitorul Oficial al României, Partea I, nr. 843
din 28 decembrie 2001, cu completările ulterioare, se
modifică după cum urmează:
îArt. 10. — (1) Membrii Academiei Române primesc o
indemnizație lunară brută după cum urmează:
a) membrii titulari: 3.000 lei (RON);
b) membrii corespondenți și membrii de onoare cu
domiciliul în țară: 2.500 lei (RON).
(2) Prin hotărâre a Prezidiului Academiei Române pot fi
acordate indemnizațiile prevăzute la alin. (1) lit. b) și unor
membri de onoare ai Academiei Române care au domiciliul
în altă țară.
(3) Președinților secțiilor științifice și filialelor Academiei
Române li se poate majora cu până la 20% indemnizația
prevăzută la alin. (1), prin hotărâre a Prezidiului Academiei
Române.
(4) Indemnizațiile prevăzute la alin. (1) și (3) se iau în
calculul pensiei de stat. Asupra indemnizațiilor prevăzute la
alin. (1) și (3) se datorează contribuția de asigurări sociale
de stat.
(5) Indemnizațiile prevăzute la alin. (1)—(3) se
indexează anual cu rata inflației, comunicată de Institutul

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 22 mai 2006.
Nr. 194.
PREȘEDINTELE ROMÂNIEI

DECRET
privind promulgarea Legii pentru modificarea art. 10
din Legea nr. 752/2001 privind organizarea și funcționarea
Academiei Române
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea art. 10 din
Legea nr. 752/2001 privind organizarea și funcționarea Academiei Române și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 18 mai 2006.
Nr. 741.
´

MONITORUL OFICIAL AL ROMÂNIEI, PARTEA I, Nr. 453/25.V.2006

3

PARLAMENTUL ROMÂNIEI
CAMERA DEPUTAȚILOR

SENATUL

LEGEA-CADRU
a descentralizării
Parlamentul României adoptă prezenta lege.
CAPITOLUL I
Definiții și principii generale
Art. 1. — Prezenta lege stabilește principiile, regulile și
cadrul instituțional care reglementează procesul de
descentralizare administrativă și financiară.
Art. 2. — În înțelesul prezentei legi, termenii și
expresiile de mai jos au următoarele accepțiuni:
a) arie geografică a beneficiarilor — aria geografică de
domiciliu a majorității beneficiarilor unui serviciu public
descentralizat într-o perioadă de timp dată;
b) capacitate administrativă — ansamblul resurselor
materiale, instituționale și umane de care dispune o unitate
administrativ-teritorială, precum și acțiunile pe care le
desfășoară aceasta pentru exercitarea competențelor
stabilite prin lege. Capacitatea administrativă se evaluează
și se stabilește în condițiile legii;
c) competență — ansamblul atribuțiilor stabilite de
Constituție și de legile care conferă autorităților
administrative drepturi și obligații de a duce în nume
propriu, în realizarea puterii publice și sub propria
responsabilitate, o activitate de natură administrativă;
d) competențe delegate — competențele atribuite prin
lege autorităților administrației publice locale, împreună cu
resursele financiare corespunzătoare, de către autoritățile
publice centrale, pentru a le exercita în numele și în
limitele stabilite de către acestea;
e) competențe exclusive — competențele atribuite prin
lege autorităților administrației publice locale de realizarea
cărora acestea sunt responsabile. Autoritățile administrației
publice locale au dreptul de decizie și dispun de resursele
și mijloacele necesare îndeplinirii competențelor, cu
respectarea normelor, criteriilor și standardelor stabilite de
lege;
f) competențe partajate — competențele exercitate de
către autoritățile administrației publice locale, împreună cu
alte niveluri ale administrației publice (județean sau central),
cu o separare clară a finanțării și a puterii de decizie
pentru fiecare responsabil în parte;
g) cotă defalcată din unele venituri ale bugetului de stat —
procentul stabilit din unele venituri ale bugetului de stat
care se alocă bugetelor locale;
h) criteriu al ariei geografice a beneficiarilor în
descentralizarea competențelor — criteriul potrivit căruia
descentralizarea competențelor privind furnizarea unui
serviciu public se face către acel nivel al administrației
publice locale care corespunde cel mai bine ariei
geografice a beneficiarilor;
i) criteriu al economiilor de scară în descentralizarea
competențelor — criteriul potrivit căruia transferul
competențelor privind furnizarea unui serviciu public se face
către acel nivel al administrației publice locale care poate
obține economii de scară;

j) deconcentrare — redistribuirea de competențe
administrative și financiare de către ministere și celelalte
organe de specialitate ale administrației publice centrale
către propriile structuri de specialitate din teritoriu;
k) delegare — exercitarea de către autoritățile
administrației publice locale sau de către alte instituții
publice a unor competențe în numele unei autorități a
administrației publice centrale, în limitele stabilite de către
aceasta;
l) descentralizare — transferul de competență
administrativă și financiară de la nivelul administrației
publice centrale la nivelul administrației publice locale sau
către sectorul privat;
m) echilibrare orizontală a bugetelor locale — transferul
de resurse financiare din unele venituri ale bugetului de
stat către bugetele locale pentru acoperirea diferențelor de
capacitate financiară dintre unitățile administrativ-teritoriale;
n) echilibrare verticală a bugetelor locale — transferul de
resurse financiare din unele venituri ale bugetului de stat
către bugetele locale pentru completarea sau asigurarea în
totalitate, după caz, a necesarului de finanțare pentru
furnizarea serviciilor publice și de utilitate publică
descentralizate;
o) economie de scară — reducerea costului unitar al
unui serviciu public pe măsura creșterii volumului producției
acestuia și, implicit, al numărului de beneficiari;
p) standarde de calitate — indicatorii de calitate care
trebuie realizați de autoritățile administrației publice locale
în furnizarea unui serviciu public și de utilitate publică;
q) standarde de cost — costurile normative utilizate
pentru determinarea cuantumului resurselor alocate
bugetelor locale în vederea furnizării unui serviciu public și
de utilitate publică la un anumit nivel de calitate;
r) sume defalcate din unele venituri ale bugetului de stat —
sumele alocate unităților administrativ-teritoriale din unele
venituri ale bugetului de stat. În funcție de autonomia
exercitată de autoritățile administrației publice locale în
utilizarea lor, acestea se împart în sume defalcate pentru
echilibrarea bugetelor locale, respectiv sume defalcate cu
destinație specială;
s) transparență a actului decizional — asigurarea
accesului deplin al cetățenilor și al altor factori interesați la
informațiile privind procesul de elaborare și implementare a
deciziilor autorităților administrației publice, inclusiv în ceea
ce privește procesul de colectare a veniturilor și execuția
conturilor autorităților administrației publice locale la toate
nivelurile.
Art. 3. — Principiile pe baza cărora se desfășoară
procesul de descentralizare sunt următoarele:
a) principiul subsidiarității, care constă în exercitarea
competențelor de către autoritatea administrației publice
locale situată la nivelul administrativ cel mai apropiat de
cetățean și care dispune de capacitate administrativă
necesară;

4

MONITORUL OFICIAL AL ROMÂNIEI, PARTEA I, Nr. 453/25.V.2006

b) principiul asigurării resurselor corespunzătoare
competențelor transferate;
c) principiul responsabilității autorităților administrației
publice locale în raport cu competențele ce le revin, care
impune obligativitatea realizării standardelor de calitate în
furnizarea serviciilor publice și de utilitate publică;
d) principiul asigurării unui proces de descentralizare
stabil, predictibil, bazat pe criterii și reguli obiective, care
să nu constrângă activitatea autorităților administrației
publice locale sau să limiteze autonomia locală financiară;
e) principiul echității, care implică asigurarea accesului
tuturor cetățenilor la serviciile publice și de utilitate publică;
f) principiul constrângerii bugetare, care interzice
utilizarea de către autoritățile administrației publice centrale
a transferurilor speciale sau a subvențiilor pentru
acoperirea deficitelor finale ale bugetelor locale.
CAPITOLUL II
Regulile procesului de descentralizare
SECȚIUNEA 1
Reguli generale

Art. 4. — Guvernul, ministerele și celelalte organe de
specialitate ale administrației publice centrale transferă
competențe pe care le exercită în prezent autorităților
administrației publice locale de la nivelul județelor,
comunelor sau orașelor, după caz, respectând principiul
subsidiarității și următoarele criterii:
a) economiile de scară;
b) aria geografică a beneficiarilor.
Art. 5. — (1) Transferul competențelor este fundamentat
pe analize de impact și realizat pe baza unor metodologii
specifice și a unor sisteme de indicatori de monitorizare,
elaborate de către ministere și celelalte organe de
specialitate ale administrației publice centrale, în colaborare
cu Ministerul Administrației și Internelor și structurile
asociative ale autorităților administrației publice locale.
(2) Ministerele și celelalte organe de specialitate ale
administrației publice centrale, în colaborare cu Ministerul
Administrației și Internelor și structurile asociative ale
autorităților administrației publice locale, organizează fazepilot în vederea testării și evaluării impactului soluțiilor
propuse pentru descentralizarea competențelor pe care le
exercită în prezent.
Art. 6. — (1) Transferul de competențe se face
concomitent cu asigurarea resurselor necesare exercitării
acestora. Exercitarea competențelor se face numai după
transmiterea resurselor financiare necesare.
(2) Finanțarea competențelor delegate este asigurată în
totalitate de către administrația publică centrală.
Art. 7. — În furnizarea serviciilor publice descentralizate,
autoritățile administrației publice locale sunt obligate să
îndeplinească standardele de calitate, în condițiile legii.
Art. 8. — Etapele transferului de competențe sunt
următoarele:
a) Guvernul, ministerele și celelalte organe de
specialitate ale administrației publice centrale elaborează
strategiile privind transferul competențelor către autoritățile
administrației publice locale și proiectele de acte normative
pentru punerea în aplicare a acestora;
b) Guvernul, ministerele și celelalte organe de
specialitate ale administrației publice centrale identifică
resursele necesare și costurile integrale aferente

competențelor care sunt transferate, precum și sursele
bugetare pe baza cărora sunt finanțate. Resursele astfel
identificate sunt transferate autorităților administrației publice
locale, în condițiile legii;
c) Guvernul, ministerele și celelalte organe de
specialitate ale administrației publice centrale asigură, în
colaborare cu structurile asociative ale autorităților
administrației publice locale, corelarea pe termen lung între
responsabilitățile transferate și resursele aferente, astfel
încât să acopere variațiile de cost în furnizarea serviciilor
publice și de utilitate publică descentralizate.
SECȚIUNEA a 2-a
Standardele de cost și de calitate în furnizarea serviciilor
publice și de utilitate publică descentralizate

Art. 9. — (1) Guvernul, ministerele și celelalte organe
de specialitate ale administrației publice centrale stabilesc
standarde de cost pentru finanțarea unor servicii publice și
de utilitate publică descentralizate și standarde de calitate
aferente asigurării furnizării acestora de către autoritățile
administrației publice locale.
(2) Ministerele și celelalte organe de specialitate ale
administrației publice centrale au obligația să actualizeze
periodic standardele de cost și de calitate pentru serviciile
publice și de utilitate publică descentralizate, prevăzute la
alin. (1). Actualizarea standardelor de cost și de calitate se
face în colaborare cu Ministerul Administrației și Internelor
și structurile asociative ale autorităților administrației publice
locale.
(3) Standardele de cost și de calitate se aprobă prin
hotărâre a Guvernului, la propunerea ministerelor sau a
celorlalte organe de specialitate ale administrației publice
centrale și cu avizul Ministerului Administrației și Internelor.
Hotărârile Guvernului privind actualizarea periodică a
standardelor de cost și de calitate stau la baza determinării
și alocării sumelor defalcate din unele venituri ale bugetului
de stat.
(4) Autoritățile administrației publice locale sunt
responsabile pentru îndeplinirea standardelor de calitate și
de cost în furnizarea serviciilor publice și de utilitate
publică descentralizate.
SECȚIUNEA a 3-a
Capacitatea administrativă

Art. 10. — (1) În cadrul proceselor de transfer al
competențelor către autoritățile administrației publice locale
de la nivelul comunelor și orașelor, ministerele sau
organele de specialitate ale administrației publice centrale
pot clasifica unitățile administrativ-teritoriale în două
categorii, în funcție de capacitatea administrativă a
acestora:
a) categoria I, din care fac parte unitățile administrativteritoriale care au capacitatea administrativă necesară
realizării competențelor transferate. Autoritățile administrației
publice locale din cadrul acestor unități administrativteritoriale pot exercita pe deplin și imediat competențele
transferate, în condiții de eficiență;
b) categoria a II-a, din care fac parte unitățile
administrativ-teritoriale care nu au capacitatea administrativă
necesară realizării competențelor transferate. Autoritățile
administrației publice locale din cadrul acestor unități
administrativ-teritoriale nu pot exercita competențele
transferate în condiții de eficiență.

MONITORUL OFICIAL AL ROMÂNIEI, PARTEA I, Nr. 453/25.V.2006
(2) Autoritățile administrației publice locale din unitățile
administrativ-teritoriale care fac parte din categoria a II-a
sunt excluse de la transferul competențelor până în
momentul realizării capacității administrative necesare
exercitării lor, în condițiile legii.
(3) Evaluarea capacității administrative a unității
administrativ-teritoriale se face conform normelor
metodologice de aplicare a prezentei legi.
Art. 11. — În condițiile prevăzute la art. 10 alin. (1),
ministerele, respectiv celelalte organe de specialitate ale
administrației publice centrale, după caz, împreună cu
Ministerul Administrației și Internelor și structurile asociative
ale autorităților administrației publice locale, stabilesc, în
cadrul legislației sectoriale aferente, criteriile de evaluare a
capacității administrative, încadrarea unităților administrativteritoriale în cele două categorii, precum și condițiile în
care se realizează transferul de competențe.
Art. 12. — (1) În situațiile în care ministerele, respectiv
organele de specialitate ale administrației publice centrale,
după caz, împreună cu Ministerul Administrației și
Internelor, constată lipsa capacității administrative a unei
unități administrativ-teritoriale pentru exercitarea în condiții
de eficiență a competențelor transferate, competențele
respective se transferă autorităților administrației publice
locale de la nivelul județului pe a cărui rază se află
unitatea administrativ-teritorială în cauză, în condițiile art. 8.
(2) Transferul competențelor prevăzute la alin. (1) către
autoritățile administrației publice locale de la nivelul
județului se realizează pe perioadă determinată, până în
momentul realizării capacității administrative necesare a
unității administrativ-teritoriale în cauză.
(3) Constatarea realizării capacității administrative a
unităților administrativ-teritoriale prevăzute la alin. (2) se
face de către ministerele, respectiv organele de specialitate
ale administrației publice centrale, după caz, împreună cu
Ministerul Administrației și Internelor.
Art. 13. — În vederea exercitării competențelor în
condiții de eficiență, unitățile administrativ-teritoriale se pot
organiza în asociații de dezvoltare intercomunitară, în
condițiile Legii administrației publice locale nr. 215/2001, cu
modificările și completările ulterioare.
CAPITOLUL III
Cadrul instituțional al procesului de descentralizare
Art. 14. — Ministerul Administrației și Internelor
avizează, potrivit legii, inițiativele și proiectele de acte
normative privind descentralizarea administrativă și
financiară, elaborate de ministere, respectiv de celelalte organe
de specialitate ale administrației publice centrale.
Art. 15. — (1) Ministerul Administrației și Internelor
sprijină fundamentarea și implementarea politicii de
descentralizare a Guvernului prin:
a) elaborarea strategiei și a politicilor generale de
descentralizare;
b) coordonarea tehnică și monitorizarea procesului de
descentralizare;
c) elaborarea politicii de descentralizare financiară și
fiscală, în colaborare cu Ministerul Finanțelor Publice;
d) furnizarea de expertiză și asistență tehnică de
specialitate ministerelor și celorlalte organe de specialitate

5

ale administrației publice centrale, în vederea elaborării și
implementării strategiilor de descentralizare sectorială;
e) colectarea și gestionarea, în colaborare cu Ministerul
Finanțelor Publice, cu ministerele și celelalte organe de
specialitate ale administrației publice centrale, cu autoritățile
administrației publice locale, precum și cu alte autorități și
instituții publice, a datelor statistice necesare fundamentării
și estimării impactului politicilor de descentralizare;
f) elaborarea, analizarea și actualizarea, în colaborare cu
ministerele, celelalte organe de specialitate ale administrației
publice centrale și structurile asociative ale autorităților
administrației publice locale, a standardelor de cost și de
calitate corespunzătoare anumitor servicii publice și de
utilitate publică descentralizate;
g) monitorizarea îndeplinirii de către autoritățile
administrației publice locale a standardelor de calitate în
furnizarea serviciilor publice și de utilitate publică
descentralizate.
Art. 16. — (1) Ministerul Administrației și Internelor
gestionează programe naționale de dezvoltare adresate
unităților administrativ-teritoriale, în vederea stimulării
asocierii acestora, în condițiile Legii nr. 215/2001, cu
modificările și completările ulterioare, precum și a creșterii
capacității administrative a acestora.
(2) Programele naționale de dezvoltare sunt finanțate
anual din bugetul de stat, prin bugetul Ministerului
Administrației și Internelor.
Art. 17. — Comitetul pentru finanțe publice locale,
constituit în condițiile legii finanțelor publice locale, structură
de tip partenerial, fără personalitate juridică, are rol
consultativ în elaborarea și implementarea politicilor de
descentralizare financiară și fiscală.
Art. 18. — (1) Pentru coordonarea generală a
procesului de descentralizare se înființează Comitetul tehnic
interministerial pentru descentralizare, condus de ministrul
administrației și internelor, în calitate de coordonator al
reformei administrației publice.
(2) La nivelul ministerelor și al celorlalte organe de
specialitate ale administrației publice centrale se constituie
grupuri de lucru pentru descentralizarea competențelor.
(3) Modul de organizare, funcționare și atribuțiile
structurilor tehnice prevăzute la alin. (1) și (2) se stabilesc
prin normele metodologice de aplicare a prezentei legi.
(4) Ministerul Administrației și Internelor și Ministerul
Finanțelor Publice, prin structurile de specialitate, asigură
împreună secretariatul tehnic al Comitetului tehnic
interministerial pentru descentralizare și al Comitetului
pentru finanțe publice locale.
CAPITOLUL IV
Competențele autorităților administrației publice locale
Art. 19. — În vederea asigurării serviciilor publice de
interes local, autoritățile administrației publice locale
exercită, în condițiile legii, competențe exclusive,
competențe partajate și competențe delegate.
SECȚIUNEA 1
Competențe exclusive

Art. 20. — Autoritățile administrației publice locale, în
exercitarea competențelor exclusive, au dreptul de decizie
și dispun de resursele și mijloacele necesare realizării
acestora, cu respectarea normelor legale în vigoare.

6

MONITORUL OFICIAL AL ROMÂNIEI, PARTEA I, Nr. 453/25.V.2006

Art. 21. — Autoritățile administrației publice locale de la
nivelul comunelor și orașelor exercită competențe exclusive
privind:
a) administrarea domeniului public și privat al comunei
sau orașului;
b) administrarea infrastructurii de transport rutier de
interes local;
c) administrarea instituțiilor de cultură de interes local;
d) administrarea unităților sanitare publice de interes
local;
e) amenajarea teritoriului și urbanism;
f) alimentarea cu apă;
g) canalizarea și epurarea apelor uzate și pluviale;
h) iluminatul public;
i) salubrizarea;
j) serviciile de asistență socială cu caracter primar
pentru protecția copilului și pentru persoane vârstnice;
k) serviciile de asistență socială cu caracter primar și
specializate pentru victimele violenței în familie;
l) transportul public local de călători;
m) alte competențe stabilite potrivit legii.
Art. 22. — Autoritățile administrației publice locale de la
nivelul județului exercită competențe exclusive privind:
a) administrarea aeroporturilor de interes local;
b) administrarea domeniului public și privat al județului;
c) administrarea instituțiilor de cultură de interes
județean;
d) administrarea unităților sanitare publice de interes
județean;
e) serviciile de asistență socială cu caracter primar și
specializate pentru victimele violenței în familie;
f) serviciile de asistență socială specializate pentru
persoanele vârstnice;
g) alte competențe stabilite potrivit legii.
SECȚIUNEA a 2-a
Competențe partajate

Art. 23. — (1) În exercitarea competențelor partajate,
autoritățile administrației publice locale de la nivelul
comunelor și orașelor colaborează cu autoritățile
administrației publice de la nivel central sau județean, după
caz, în condițiile stabilite prin lege.
(2) În exercitarea competențelor partajate, autoritățile
administrației publice locale de la nivelul județului
colaborează cu autoritățile administrației publice de la nivel
central, în condițiile stabilite prin lege.
Art. 24. — Autoritățile administrației publice locale de la
nivelul comunelor și orașelor exercită competențe partajate
cu autoritățile administrației publice centrale privind:
a) alimentarea cu energie termică produsă în sistem
centralizat;
b) construirea de locuințe sociale și pentru tineret;
c) învățământul preuniversitar de stat, cu excepția
învățământului special;
d) ordinea și siguranța publică;
e) acordarea unor ajutoare sociale persoanelor aflate în
dificultate;
f) prevenirea și gestionarea situațiilor de urgență la nivel
local;
g) serviciile de asistență medico-socială adresate
persoanelor cu probleme sociale;
h) serviciile de asistență socială cu caracter primar
pentru persoane cu dizabilități;
i) serviciile publice comunitare pentru evidența
persoanelor;

j) administrarea infrastructurii de transport rutier de
interes local la nivelul comunelor;
k) alte competențe stabilite potrivit legii.
Art. 25. — Autoritățile administrației publice de la nivelul
comunelor și orașelor exercită competențe partajate cu
autoritățile administrației publice de la nivelul județelor, în
cazul furnizării unor servicii de utilități publice prin
intermediul operatorilor regionali.
Art. 26. — Autoritățile administrației publice de la nivelul
județelor exercită competențe partajate cu autoritățile de la
nivelul administrației publice centrale privind:
a) administrarea infrastructurii de transport rutier de
interes județean;
b) învățământul special;
c) serviciile de asistență medico-socială adresate
persoanelor cu probleme sociale;
d) serviciile de asistență socială cu caracter primar și
specializate pentru protecția copilului;
e) serviciile de asistență socială specializate pentru
persoane cu dizabilități;
f) serviciile publice comunitare pentru evidența
persoanelor;
g) alte competențe stabilite potrivit legii.
SECȚIUNEA a 3-a
Competențe delegate

Art. 27. — Autoritățile administrației publice locale
exercită competențe delegate de către autoritățile
administrației publice centrale privind plata unor alocații și a
unor indemnizații pentru copii și adulți cu dizabilități.
Art. 28. — Autoritățile administrației publice locale
exercită și alte competențe, potrivit legii.
CAPITOLUL V
Finanțarea autorităților administrației publice locale
Art. 29. — Bugetele locale ale autorităților administrației
publice locale au în componență o secțiune de funcționare
și una de dezvoltare, în condițiile legii.
Art. 30. — (1) În vederea asigurării echilibrării verticale
și orizontale a bugetelor locale, unităților administrativteritoriale, din unele venituri ale bugetului de stat, le sunt
alocate sume defalcate cu destinație specială, respectiv
cote și sume defalcate pentru echilibrarea bugetelor locale.
(2) Structura și criteriile de alocare a cotelor și sumelor
defalcate pentru echilibrarea bugetelor locale se stabilesc
prin legea finanțelor publice locale.
(3) Cuantumul sumelor defalcate pentru echilibrarea
bugetelor locale este stabilit prin legea bugetului de stat.
(4) Cuantumul, structura și criteriile de alocare a
sumelor defalcate cu destinație specială sunt stabilite în
condițiile legii bugetului de stat.
Art. 31. — Ministerul Finanțelor Publice și serviciile
publice deconcentrate ale acestuia asigură accesul
necondiționat al autorităților administrației publice locale și
centrale, precum și al altor factori interesați la informațiile
privind procesele de alocare a resurselor bugetare
prevăzute la art. 30 alin. (2).
CAPITOLUL VI
Dispoziții tranzitorii și finale
Art. 32. — În termen de 120 de zile de la intrarea în
vigoare a prezentei legi, Ministerul Administrației și

7

MONITORUL OFICIAL AL ROMÂNIEI, PARTEA I, Nr. 453/25.V.2006
Internelor, împreună cu ministerele și celelalte organe de
specialitate ale administrației publice centrale, propune
Guvernului termene limită pentru elaborarea strategiei
generale de descentralizare, a strategiilor sectoriale de
descentralizare și a standardelor de cost și calitate în
furnizarea serviciilor publice și de utilitate publică
descentralizate.
Art. 33. — Ministerul Administrației și Internelor prezintă
anual Guvernului spre informare un raport privind stadiul
derulării procesului de descentralizare.

Art. 34. — În termen de 180 de zile de la intrarea în
vigoare a prezentei legi, Ministerul Administrației și
Internelor elaborează normele metodologice de aplicare a
acesteia, care se aprobă prin hotărâre a Guvernului.
Art. 35. — La data intrării în vigoare a prezentei legi,
se abrogă Legea-cadru privind descentralizarea
nr. 339/2004, publicată în Monitorul Oficial al României,
Partea I, nr. 668 din 26 iulie 2004, precum și orice alte
dispoziții contrare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

RADU MIRCEA BERCEANU

București, 22 mai 2006.
Nr. 195.
PREȘEDINTELE ROMÂNIEI

DECRET
pentru promulgarea Legii-cadru a descentralizării
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea-cadru a descentralizării și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 18 mai 2006.
Nr. 742.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 5/2006
pentru modificarea și completarea Ordonanței Guvernului nr. 15/1998
privind înființarea, organizarea și funcționarea Institutului European din România
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 5 din 9 februarie 2006 pentru modificarea și
completarea Ordonanței Guvernului nr. 15/1998 privind

înființarea, organizarea și funcționarea Institutului European
din România, publicată în Monitorul Oficial al României,
Partea I, nr. 150 din 16 februarie 2006.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 22 mai 2006.
Nr. 196.

8

MONITORUL OFICIAL AL ROMÂNIEI, PARTEA I, Nr. 453/25.V.2006
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 5/2006 pentru modificarea
și completarea Ordonanței Guvernului nr. 15/1998
privind înființarea, organizarea și funcționarea
Institutului European din România
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 5/2006 pentru modificarea și completarea
Ordonanței Guvernului nr. 15/1998 privind înființarea, organizarea și
funcționarea Institutului European din România și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 18 mai 2006.
Nr. 743.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 3/2006 pentru modificarea Legii audiovizualului
nr. 504/2002
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 3
din 9 februarie 2006 pentru modificarea Legii audiovizualului nr. 504/2002,
publicată în Monitorul Oficial al României, Partea I, nr. 133 din 13 februarie
2006, cu următoarea completare:
— La articolul I, după punctul 1 se introduce un nou punct, punctul 11,
cu următorul cuprins:
î1 1. La articolul 95, partea introductivă a alineatului (1) va avea
următorul cuprins:
«Art. 95. — (1) În cazul săvârșirii repetate a uneia dintre faptele
prevăzute la art. 90 alin. (1) și la art. 91 alin. (1), Consiliul poate decide
aplicarea uneia dintre următoarele sancțiuni:»“.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

RADU MIRCEA BERCEANU

București, 22 mai 2006.
Nr. 197.

9

MONITORUL OFICIAL AL ROMÂNIEI, PARTEA I, Nr. 453/25.V.2006
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 3/2006 pentru modificarea
Legii audiovizualului nr. 504/2002
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 3/2006 pentru modificarea Legii audiovizualului
nr. 504/2002 și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 18 mai 2006.
Nr. 744.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind constituirea și utilizarea Fondului de garantare pentru plata creanțelor salariale
Parlamentul României adoptă prezenta lege.
CAPITOLUL I
Dispoziții generale
Art. 1. — Prevederile prezentei legi reglementează
condițiile privind constituirea, gestionarea, utilizarea și
controlul Fondului de garantare pentru plata creanțelor
salariale, denumit în continuare Fondul de garantare.
Art. 2. — Din Fondul de garantare se asigură plata
creanțelor salariale ce rezultă din contractele individuale de
muncă și din contractele colective de muncă încheiate de
salariați cu angajatorii împotriva cărora au fost pronunțate
hotărâri judecătorești definitive de deschidere a procedurii
insolvenței și față de care a fost dispusă măsura ridicării
totale sau parțiale a dreptului de administrare, denumiți în
continuare angajatori în stare de insolvență.
Art. 3. — Constituirea, gstionarea și utilizarea Fondului
de garantare are la bază următoarele principii:
a) principiul contributivității, conform căruia Fondul de
garantare se constituie pe baza contribuțiilor datorate de
angajatori;
b) principiul obligativității, potrivit căruia angajatorii au,
conform legii, obligația de a participa la constituirea
Fondului de garantare;
c) principiul repartiției, pe baza căruia fondul realizat se
redistribuie pentru plata drepturilor salariale datorate de
angajatorii în stare de insolvență;

d) universalitatea obligației de plată a creanțelor
salariale, indiferent de îndeplinirea sau neîndeplinirea
obligației de contribuție a angajatorilor;
e) Fondul de garantare este independent de resursele
gestionate de instituția de administrare;
f) Fondul de garantare nu poate face obiectul măsurilor
asigurătorii sau al executării silite.
Art. 4. — În sensul prevederilor prezentei legi, termenii
și expresiile de mai jos au următoarele semnificații:
a) angajator — persoana fizică sau persoana juridică ce
poate să angajeze forță de muncă pe bază de contract
individual de muncă, în condițiile prvăzute de Legea
nr. 53/2003 — Codul muncii, cu modificările și completările
ulterioare;
b) angajator transnațional — angajatorul persoană fizică
sau juridică ce desfășoară activități pe teritoriul României și
cel puțin pe al unui alt stat membru al Uniunii Europene
sau al Spațiului Economic European;
c) salariat — persoana fizică ce prestează muncă
pentru și sub autoritatea unui angajator, în temeiul unui
contract individual de muncă încheiat pentru normă întreagă
sau cu timp parțial ori al unui contract de muncă la
domiciliu, contract de muncă temporară sau de ucenicie la
locul de muncă, indiferent de durata acestora;

10

MONITORUL OFICIAL AL ROMÂNIEI, PARTEA I, Nr. 453/25.V.2006

d) creanțe salariale — drepturile salariale și alte drepturi
bănești datorate și neplătite salariatului, care au fost
stabilite în contractul individual de muncă și/sau în
contractul colectiv de muncă.
CAPITOLUL II
Constituirea Fondului de garantare
Art. 5. — (1) Resursele financiare ale Fondului de
garantare se constituie din:
a) contribuția angajatorilor;
b) venituri reprezentând dobânzi, majorări de întârziere
pentru neachitarea în termenul de plată a contribuției la
Fondul de garantare, precum și din alte sume provenite
din surse admise de lege;
c) sume provenite din recuperarea debitelor create în
condițiile prezentei legi, altele decât cele provenind din
contribuțiile la Fondul de garantare.
(2) Resursele financiare constituite potrivit prevederilor
alin. (1) se prevăd distinct la partea de venituri a bugetului
asigurărilor pentru șomaj.
(3) Resursele financiare constituite potrivit alin. (1) sunt
destinate în exclusivitate pentru finanțarea categoriilor de
creanțe salariale prevăzute de prezenta lege, precum și
pentru finanțarea cheltuielilor de gestionare a Fondului de
garantare.
(4) Cheltuielile pentru finanțarea categoriilor de creanțe
salariale prevăzute de prezenta lege, precum și pentru
finanțarea cheltuielilor de gestionare a Fondului de
garantare se prevăd distinct la partea de cheltuieli a
bugetului asigurărilor pentru șomaj.
(5) În cazul în care veniturile Fondului de garantare
depășesc cheltuielile efectuate potrivit prevederilor prezentei
legi, excedentele anuale rezultate se reportează în anul
următor și se pot utiliza pentru finanțarea cheltuielilor
prevăzute la art. 13 alin. (1).
(6) Eventualele deficite înregistrate în situația în care
veniturile sunt depășite de cheltuielile Fondului de
garantare se acoperă din disponibilitățile înregistrate în anii
precedenți.
Art. 6. — (1) Execuția de casă a sumelor aferente
Fondului de garantare se realizează prin Trezoreria
Statului.
(2) Disponibilitățile financiare ale Fondului de garantare
se păstrează la Trezoreria Statului și sunt purtătoare de
dobânzi.
Art. 7. — (1) Angajatorii au obligația de a plăti lunar o
contribuție la Fondul de garantare, în cotă de 0,25%,
aplicată asupra fondului total de salarii brute lunare
realizate de salariați.
(2) La data intrării în vigoare a prevederilor prezentei
legi cota contribuției datorate la bugetul asigurărilor pentru
șomaj de angajatorii prevăzuți la alin. (1), stabilită potrivit
legislației în vigoare, se diminuează cu 0,25 puncte
procentuale.
Art. 8. — (1) Angajatorii au obligația de a declara lunar
contribuția la Fondul de garantare la organul fiscal
competent, până la data de 25 a lunii următoare celei
pentru care se datorează drepturile salariale.
(2) Termenul de declarare a contribuției la Fondul de
garantare constituie și termen de plată.

(3) Modelul și conținutul declarației privind obligațiile de
plată la Fondul de garantare se aprobă prin ordin al
ministrului finanțelor publice.
(4) Pentru neplata contribuției datorate la termenul
prevăzut la alin. (1) și (2) se aplică majorări de întârziere,
în condițiile prevăzute de Ordonanța
Guvernului
nr. 92/2003 privind Codul de procedură fiscală, republicată,
cu modificările și completările ulterioare.
Art. 9. — (1) Activitatea privind înregistrarea fiscală,
declararea, stabilirea, verificarea, colectarea și soluționarea
contestațiilor pentru contribuția la Fondul de garantare se
realizează de Ministerul Finanțelor Publice prin Agenția
Națională de Administrare Fiscală și unitățile sale
subordonate, potrivit legii.
(2) Contribuția la Fondul de garantare se administrează
potrivit dispozițiilor Ordonanței Guvernului nr. 92/2003,
republicată, cu modificările și completările ulterioare.
(3) Organele fiscale prevăzute la alin. (1) vor proceda
la actualizarea din oficiu a informațiilor conținute în vectorul
fiscal din registrul contribuabilului, cu obligația referitoare la
contribuția la Fondul de garantare.
(4) Sumele realizate din activitatea de colectare
prevăzută la alin. (1) se varsă la Fondul de garantare.
CAPITOLUL III
Gestionarea Fondului de garantare
Art. 10. — Gestionarea Fondului de garantare se face
de Agenția Națională pentru Ocuparea Forței de Muncă,
prin agențiile pentru ocuparea forței de muncă județene și
a municipiului București, denumite în continuare agenții
teritoriale.
Art. 11. — În gestionarea Fondului de garantare
agențiile teritoriale au următoarele atribuții:
a) primesc, examinează și soluționează cererile privind
plata creanțelor salariale ce rezultă din contractele
individuale de muncă și/sau contractele colective de muncă;
b) stabilesc cuantumul creanțelor salariale cuvenite
salariaților și efectuează plata acestora;
c) recuperează debitele create în condițiile prezentei
legi, altele decât cele provenind din contribuțiile la Fondul
de garantare;
d) reprezintă interesele Fondului de garantare în relațiile
cu instituțiile administrației publice centrale și locale,
instanțele judecătorești, societăți sau organizații;
e) efectuează schimbul de informații cu instituțiile
competente din statele membre ale Uniunii Europene sau
ale Spațiului Economic European.
Art. 12. — Cheltuielile de gestionare se suportă din
resursele Fondului de garantare, în limita a 5% din venituri,
în condițiile stabilite prin normele metodologice de aplicare
a prezentei legi.
CAPITOLUL IV
Utilizarea Fondului de garantare
Art. 13. — (1) Din resursele Fondului de garantare se
suportă, în limitele și în condițiile prevăzute în prezentul
capitol, următoarele categorii de creanțe salariale:
a) salariile restante;

MONITORUL OFICIAL AL ROMÂNIEI, PARTEA I, Nr. 453/25.V.2006
b) compensațiile bănești restante, datorate de angajatori
pentru concediul de odihnă neefectuat de salariați, dar
numai pentru maximum un an de muncă;
c) plățile compensatorii restante, în cuantumul stabilit în
contractul colectiv de muncă și/sau în contractul individual
de muncă, în cazul încetării raporturilor de muncă;
d) compensațiile restante pe care angajatorii au obligația
de a le plăti, potrivit contractului colectiv de muncă și/sau
contractului individual de muncă, în cazul accidentelor de
muncă sau al bolilor profesionale;
e) indemnizațiile restante, pe care angajatorii au
obligația, potrivit legii, de a le plăti pe durata întreruperii
temporare a activității.
(2) Din Fondul de garantare nu se suportă contribuțiile
sociale datorate de angajatorii în stare de insolvență.
Art. 14. — (1) Suma totală a creanțelor salariale
suportate din Fondul de garantare nu poate depăși
cuantumul a 3 salarii medii brute pe economie pentru
fiecare salariat.
(2) Salariul avut în vedere la alin. (1) este salariul
mediu brut pe economie comunicat de Institutul Național de
Statistică în luna în care s-a deschis procedura insolvenței.
Art. 15. — (1) Creanțele salariale prevăzute la art. 13
alin. (1) lit. a), c), d) și e) se suportă pentru o perioadă de
3 luni calendaristice.
(2) Perioada prevăzută la alin. (1) este perioada
anterioară datei la care se solicită acordarea drepturilor și
precedă sau succedă datei deschiderii procedurii
insolvenței.
(3) O altă solicitare privind plata creanțelor salariale
poate fi făcută numai dacă perioada prevăzută la alin. (2)
este mai mică de 3 luni.
Art. 16. — Creanțele izvorâte din raporturi de muncă,
plătite în cazul falimentului, potrivit legislației în vigoare, se
diminuează cu sumele achitate din Fondul de garantare.
Art. 17. — În situația în care se pronunță închiderea
procedurii de insolvență, ca urmare a redresării
angajatorilor, aceștia sunt obligați să restituie sumele
suportate din Fondul de garantare, în termen de 6 luni de
la pronunțarea hotărârii de închidere a procedurii.
Art. 18. — Hotărârea de închidere a procedurii va fi
notificată de îndată de judecătorul-sindic agenției teritoriale
de ocupare a forței de muncă în a cărei rază se află
sediul, domiciliul sau reședința angajatorului.
Art. 19. — (1) Stabilirea cuantumului creanțelor salariale
cuvenite salariaților și efectuarea plății acestora se
realizează de agențiile teritoriale, la cererea scrisă a
administratorului sau lichidatorului angajatorului în stare de
insolvență.
(2) Agenția teritorială poate proceda la stabilirea
cuantumului creanțelor salariale cuvenite salariaților și la
efectuarea plății acestora și în baza cererii formulate de
către salariații angajatorului în stare de insolvență sau de
organizațiile legal constituite ce reprezintă interesele
acestora.
(3) Cererile prevăzute la alin. (1) și (2) vor fi însoțite de
documente care să ateste că împotriva angajatorului a fost
pronunțată o hotărâre judecătorească definitivă de
deschidere a procedurii insolvenței și a fost dispusă
măsura ridicării totale sau parțiale a dreptului de
administrare.

11

(4) Înainte de a se adresa agenției teritoriale, salariații
sau organizațiile legal constituite ce reprezintă interesele
acestora trebuie să notifice în scris administratorul sau
lichidatorul angajatorului în stare de insolvență, în vederea
efectuării demersurilor necesare pentru plata creanțelor
salariale potrivit alin. (1). O copie a notificării se va atașa
la cererea adresată agenției teritoriale, potrivit alin. (2).
Art. 20. — (1) În cazul angajatorului transnațional în
stare de insolvență, stabilirea cuantumului creanțelor
salariale cuvenite salariaților care prestează în mod obișnuit
muncă pe teritoriul României și efectuarea plății acestora
se realizează de agenția teritorială în a cărei rază își
desfășoară activitatea salariații.
(2) La stabilirea stării de insolvență se ia în considerare
hotărârea pronunțată de autoritatea competentă dintr-un
stat membru al Uniunii Europene sau al Spațiului Economic
European, prin care se deschide procedura sau, după caz,
prin care se constată că nu există bunuri în averea
debitorului sau că sunt insuficiente pentru a justifica
deschiderea procedurii insolvenței și se pronunță radierea
acestuia din registrul în care este înmatriculat.
Art. 21. — (1) În situația în care, în urma examinării
documentelor prevăzute la art. 19 alin. (1) și (3), se
constată îndeplinirea condițiilor prevăzute la art. 2, agenția
teritorială emite dispoziția privind stabilirea cuantumului
creanțelor salariale suportate din Fondul de garantare
pentru salariații angajatorului în stare de insolvență.
(2) Dispoziția prevăzută la alin. (1) se comunică
administratorului sau lichidatorului angajatorului în stare de
insolvență și constituie titlu de creanță, care devine titlu
executoriu la data la care expiră termenul de plată, în
situația prevăzută la art. 17.
(3) În cazul în care se constată că angajatorul nu
îndeplinește condițiile prevăzute la art. 2, cererea prevăzută
la art. 19 alin. (1) se respinge, prin dispoziția motivată a
agenției teritoriale, care se comunică persoanelor prevăzute
la art. 19.
Art. 22. — (1) În cazul în care angajatorii aflați în
situația prevăzută la art. 17 nu restituie de bunăvoie
sumele suportate din Fondul de garantare, agențiile
teritoriale vor proceda la acțiuni de executare silită.
(2) Debitele create prin nerespectarea de către
angajatorii prevăzuți la art. 17 a obligației de restituire a
sumelor suportate din Fondul de garantare se recuperează
de la aceștia în temeiul dispoziției prevăzute la art. 21
alin. (1).
(3) Activitatea de îndeplinire a măsurilor asigurătorii,
precum și de efectuare a executării silite a debitelor
prevăzute la alin. (2) se realizează potrivit prevederilor
Ordonanței Guvernului nr. 92/2003, republicată, cu
modificările și completările ulterioare, de către personalul
de specialitate din cadrul agențiilor pentru ocuparea forței
de muncă, desemnat prin dispoziții ale directorilor executivi.
CAPITOLUL V
Sancțiuni
Art. 23. — (1) Constituie contravenții următoarele fapte:
a) necomunicarea datelor și informațiilor solicitate în
scris de agențiile teritoriale, pentru îndeplinirea atribuțiilor
prevăzute de prezenta lege;

12

MONITORUL OFICIAL AL ROMÂNIEI, PARTEA I, Nr. 453/25.V.2006
CAPITOLUL VI

b) comunicarea de date și informații incomplete sau
eronate.
(2) Prevederile alin. (1) se completează cu dispozițiile
Ordonanței Guvernului nr. 92/2003, republicată, cu
modificările și completările ulterioare.
Art. 24. — Contravențiile prevăzute la art. 23 alin. (1)
se sancționează după cum urmează:
a) cu amendă de la 1.000 lei (RON) la 3.000 lei
(RON), cea prevăzută la lit. a);
b) cu amendă de la 5.000 lei (RON) la 10.000 lei
(RON), cea prevăzută la lit. b).
Art. 25. — Constatarea contravențiilor și aplicarea
sancțiunilor prevăzute la art. 23 alin. (1) și, respectiv, la
art. 24 se realizează de organele de control ale agențiilor
teritoriale.
Art. 26. — Dispozițiile referitoare la stabilirea și
sancționarea contravențiilor se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 27. — Sumele încasate din amenzile contravenționale aplicate conform prezentei legi se fac venit la
bugetul de stat.
Art. 28. — Litigiile privind aplicarea prevederilor
prezentei legi se soluționează de instanțele judecătorești
competente, potrivit legii.

Dispoziții finale
Art. 29. — (1) Dispozițiile prezentei legi intră în vigoare
la data de 1 ianuarie 2007.
(2) Beneficiază de prevederile prezentei legi salariații
angajatorilor pentru care starea de insolvență intervine
după data de 1 ianuarie 2007.
(3) Sumele necesare pentru plata creanțelor salariale
prevăzute la art. 13, precum și cheltuielile de gestionare a
Fondului de garantare se suportă pentru anul 2007 din
subvenția acordată de la bugetul de stat către bugetul
asigurărilor pentru șomaj.
Art. 30. — În termen de 90 de zile de la publicarea
prezentei legi în Monitorul Oficial al României, Partea I,
Guvernul va aproba normele metodologice de aplicare a
acesteia.
´
Prezenta lege transpune Directiva Consiliului
nr. 80/987/CEE privind apropierea legislațiilor statelor membre
referitoare la protecția salariaților în cazul insolvabilității
angajatorului, publicată în Jurnalul Oficial al Comunităților
Europene (JOCE) nr. L283 din 28 octombrie 1980, cu
modificările aduse prin Directiva Parlamentului European și a
Consiliului nr. 2002/74/CE, publicată în Jurnalul Oficial nr. L270
din 8 octombrie 2002.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 22 mai 2006.
Nr. 200.
PREȘEDINTELE ROMÂNIEI

DECRET
pentru promulgarea Legii privind constituirea și utilizarea
Fondului de garantare pentru plata creanțelor salariale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind constituirea și utilizarea
Fondului de garantare pentru plata creanțelor salariale și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 18 mai 2006.
Nr. 747.
´

MONITORUL OFICIAL AL ROMÂNIEI, PARTEA I, Nr. 453/25.V.2006

13

PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Art. 1. — Domnul Vasile Dan se recheamă din calitatea de
ambasador extraordinar și plenipotențiar al României în Republica Costa
Rica, Republica Guatemala, Republica Honduras, Republica El Salvador și
Republica Nicaragua.
Art. 2. — Domnul Vasile Dan își va încheia misiunea în termen de
cel mult 90 de zile de la publicarea prezentului decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 18 mai 2006.
Nr. 740.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
privind publicarea în Monitorul Oficial al României, Partea I, a Memorandumului de înțelegere
dintre Ministerul Mediului și Gospodăririi Apelor din România și Centrul pentru Dezvoltare
și Cercetare Inginerească, Corpul Inginerilor din Armata Statelor Unite ale Americii,
privind cooperarea tehnică în domeniile gospodăririi resurselor de apă, ingineriei râurilor,
gospodăririi și restaurării zonelor umede, prevenirii inundațiilor, managementului zonei costiere,
evaluării și remedierii mediului și pregătirii în caz de dezastre, semnat la București
la 13 ianuarie 2006
În temeiul art. 108 din Constituția României, republicată, și al art. 28 din Legea nr. 590/2003 privind tratatele,
ministrul mediului și gospodăririi apelor emite următorul ordin:
Articol unic. — Se aprobă publicarea în Monitorul Oficial
al României, Partea I, a Memorandumului de înțelegere
dintre Ministerul Mediului și Gospodăririi Apelor din
România și Centrul pentru Dezvoltare și Cercetare
Inginerească, Corpul Inginerilor din Armata Statelor Unite
ale Americii, privind cooperarea tehnică în domeniile

gospodăririi resurselor de apă, ingineriei râurilor,
gospodăririi și restaurării zonelor umede, prevenirii
inundațiilor, managementului zonei costiere, evaluării și
remedierii mediului și pregătirii în caz de dezastre, semnat
la București la data de 13 ianuarie 2006.

Ministrul mediului și gospodăririi apelor,
Sulfina Barbu
București, 28 aprilie 2006.
Nr. 406.

14

MONITORUL OFICIAL AL ROMÂNIEI, PARTEA I, Nr. 453/25.V.2006

M E M O R A N D U M D E Î N Ț E L E G E R E*)
între Ministerul Mediului și Gospodăririi Apelor din România și Centrul pentru Dezvoltare și Cercetare Inginerească,
Corpul Inginerilor din Armata Statelor Unite ale Americii, privind cooperarea tehnică în domeniile gospodăririi
resurselor de apă, ingineriei râurilor, gospodăririi și restaurării zonelor umede, prevenirii inundațiilor,
managementului zonei costiere, evaluării și remedierii mediului și pregătirii în caz de dezastre
Ministerul Mediului și Gospodăririi Apelor (MMGA) din România și Centrul pentru Dezvoltare și Cercetare
Inginerească (ERDC), Corpul Inginerilor din Armata Statelor Unite ale Americii (USACE), denumite în continuare părți,
recunoscând importanța cooperării științifice și tehnice în domeniile gospodăririi resurselor de apă, ingineriei
râurilor, gospodăririi și restaurării zonelor umede, prevenirii inundațiilor, managementului zonei costiere, evaluării și
remedierii mediului și pregătirii în caz de dezastre,
înțelegând importanța promovării unor relații de lucru mai strânse pentru abordarea problemelor de interes comun
privind mediul și resursele de apă; și
recunoscând că o astfel de cooperare aduce beneficii reciproce ambelor țări,
au ajuns la următoarea înțelegere:
ARTICOLUL I
Scopul memorandumului de înțelegere

Prezentul memorandum de înțelegere este încheiat în
conformitate cu Acordul dintre Guvernul Statelor Unite ale
Americii și Guvernul României pentru cooperarea în
domeniile științei și tehnologiei, semnat la Washington la
data de 15 iulie 1998, extins (Acordul), este supus acestuia
și guvernat de către acesta.
Scopul prezentului memorandum de înțelegere este de
a facilita cooperarea și coordonarea activităților și
programelor din domeniile: gospodărirea resurselor de apă,
ingineria râurilor, gospodărirea și restaurarea zonelor
umede, prevenirea inundațiilor, managementul zonei
costiere, evaluarea și remedierea mediului și pregătirea în
caz de dezastre.
Scopul general al cooperării este de a permite schimbul
de resurse științifice, personal și cunoștințe tehnice pentru
a sprijini îmbunătățirea sau dezvoltarea gospodăririi
resurselor de apă, ingineriei râurilor, gospodăririi și
restaurării zonelor umede, prevenirii inundațiilor,
managementului zonei costiere, evaluării și remedierii
mediului și pregătirii în caz de dezastre pentru ambele
părți.
ARTICOLUL II
Scopul activităților de cooperare

Activitățile de cooperare sunt proiecte specifice asumate
de MMGA și ERDC.
Activitățile pot include următoarele domenii, fără a se
limita la acestea:
1. activități în sprijinul îmbunătățirii modelelor și
instrumentelor suport privind decizia pentru gospodărirea
mediului, resurselor de apă și zonei costiere;
2. activități în sprijinul implementării metodologiilor pentru
prevenirea și evaluarea eroziunii costiere, precum și pentru
reabilitarea plajelor;
3. activități în sprijinul prevenirii poluării și degradării
mediului în zonele costiere, râuri și deltele acestora și
lacuri;
4. activități în sprijinul eforturilor de a evalua și gestiona
impactul activităților de transport și navigație pe râuri și în
mediile riverane acestora;
5. activități în sprijinul îmbunătățirii metodelor și
abordărilor pentru pregătirea în caz de dezastre naturale,
inclusiv cele legate de inundații;
*) Traducere.

6. activități în sprijinul îmbunătățirii metodelor și
abordărilor privind siguranța barajelor, inclusiv mijloace
pentru controlul apei și managementul inundațiilor și
planificării intervenției în caz de accidente la baraje;
7. activități care aprofundează înțelegerea științifică a
proceselor din cadrul zonelor umede, în special cele
referitoare la restaurarea și managementul acestora;
8. studii în sprijinul colectării și distribuirii de date,
compilării și procesării acestora;
9. studii în sprijinul cercetărilor privind gospodărirea
resurselor de apă, ingineria râurilor, gospodărirea și
restaurarea zonelor umede, prevenirea inundațiilor,
managementul zonei costiere, evaluarea și remedierea
mediului și pregătirea în caz de dezastre;
10. activități care permit o colaborare și un schimb
reciproc de persoane cu capacități deosebite tehnice și
științifice, în scopul îmbunătățirii obiectivelor proiectelor
reciproce;
11. activități legate de conducerea întâlnirilor,
seminariilor și conferințelor realizate pentru schimbul
reciproc de cunoștințe științifice și tehnice și de idei;
12. activități în sprijinul dezvoltării și aplicării abordărilor
și instrumentelor suport în luarea deciziilor pentru evaluarea
și managementul materialului dragat și în sprijinul realizării
de studii pentru remedierea sedimentelor contaminate și
restaurarea ecosistemului; și
13. activități în sprijinul unuia sau mai multor obiective
internaționale așa cum au fost acestea identificate în cadrul
întâlnirilor internaționale la care MMGA și ERDC participă.
ARTICOLUL III
Responsabilitățile părților

Părțile sunt responsabile pentru coordonarea și
cooperarea cu alte entități organizaționale în propriile țări,
dacă se consideră corespunzător și necesar, pentru
îndeplinirea obiectivelor ce decurg din prezentul
memorandum de înțelegere.
Fiecare parte va asigura personal, dotări și orice alt
sprijin necesar implementării proiectelor, așa cum se
stabilește de comun acord de către părți. Acest sprijin va fi
materializat prin alocarea de fonduri și de personal în
conformitate cu legile și reglementările fiecărei țări.
Aceste responsabilități pot include:
1. managementul și coordonarea activităților întreprinse
sub auspiciile prezentului memorandum de înțelegere;

MONITORUL OFICIAL AL ROMÂNIEI, PARTEA I, Nr. 453/25.V.2006

15

2. desemnarea persoanelor oficiale corespunzătoare
conducerii și coordonării activităților comune; și
3. prevederea tuturor aranjamentelor pentru facilitarea
intrării și ieșirii de pe teritoriul fiecărei țări a personalului și
echipamentelor unei alte țări, angajate sau utilizate în
proiectele supuse prezentului memorandum de înțelegere,
cu condiția obținerii tuturor avizelor și autorizațiilor necesare
în conformitate cu legislația și reglementările din fiecare
țară.

memorandum de înțelegere. Distribuirea informațiilor se va
face prin canalele obișnuite și va corespunde procedurilor
normale ale părților.
Aplicarea sau utilizarea oricăror informații schimbate sau
transferate între părți în cadrul prezentului memorandum de
înțelegere va fi responsabilitatea părții care le primește.
Furnizorul nu garantează aplicabilitatea unor astfel de
informații pentru orice aplicație particulară.

ARTICOLUL IV

Soluționarea diferendelor

Reglementări privind implementarea

Activitățile de colaborare specifice, incluzând sarcini,
responsabilități și condiții asociate, care trebuie realizate
sau îndeplinite sub auspiciile prezentului memorandum de
înțelegere vor fi semnate de părți și de orice alte entități
colaboratoare, dacă este cazul, și vor constitui
Reglementări privind implementarea în cadrul prezentului
memorandum de înțelegere. Reglementările privind
implementarea trebuie identificate prin numerotare cu cifre
arabe. Programele de cooperare stabilite prin prezentul
memorandum de înțelegere vor fi coordonate de semnatarii
celor două părți sau de înlocuitorii lor desemnați.
Coordonatorii și grupele de lucru pot fi nominalizați de
către semnatari sau de înlocuitorii lor desemnați, atunci
când este necesar, pentru a analiza și a acționa în privința
subiectelor legate de implementarea prezentului memorandum
de înțelegere.
Rapoartele periodice, dacă sunt cerute, trebuie
transmise semnatarilor celor două părți sau înlocuitorilor
desemnați de aceștia. Astfel de rapoarte trebuie să
sumarizeze procedurile din cadrul grupurilor de lucru,
seminariilor și reuniunilor, să furnizeze documente privind
progresul și rezultatele proiectelor sau programelor specifice
și să contureze domeniile viitoare de colaborare.
ARTICOLUL V
Informații științifice și tehnice

Prevederile pentru protecția și distribuirea informațiilor
științifice și tehnice ce rezultă din activitățile de cooperare
realizate sub auspiciile prezentului memorandum de
înțelegere sunt guvernate de art. V din anexa A la
Acord, dacă nu s-a stabilit altfel în Reglementările
privind implementarea ce decurg din art. IV al prezentului
Pentru Ministerul Mediului și Gospodăririi Apelor
din România,
Lucia Ana Varga,
secretar de stat
Martor,
Sulfina Barbu,
ministrul mediului și gospodăririi apelor,
Ministerul Mediului și Gospodăririi Apelor
din România

ARTICOLUL VI

Orice diferende legate de interpretarea sau de
implementarea prezentului memorandum de înțelegere sau
de Reglementările privind implementarea asociate vor fi
rezolvate prin discuții reciproce între semnatari sau
înlocuitorii desemnați de aceștia.
ARTICOLUL VII
Intrarea în vigoare

Prezentul memorandum de înțelegere intră în vigoare la
data semnării acestuia de către părți. Prezentul
memorandum de înțelegere este valabil pentru o perioadă
de 5 ani de la data ultimei notificări primite și va fi
prelungit automat pentru o nouă perioadă de 5 ani, dacă
niciuna dintre părți nu notifică în scris celeilalte părți
intenția sa privind încetarea prezentului memorandum de
înțelegere. O asemenea notificare privind încetarea va fi
transmisă cu cel puțin 3 luni înaintea expirării perioadei
inițiale de 5 ani.
Oricare dintre părți, în orice moment, poate înceta
unilateral prezentul memorandum de înțelegere prin
înaintarea unei notificări scrise celeilalte părți, cel târziu cu
3 luni înaintea datei de încetare pe care aceasta o
dorește.
Încetarea valabilității prezentului memorandum de
înțelegere nu va afecta în niciun fel proiectele sau
programele convenite sau aflate în curs de derulare, care
nu au fost finalizate înainte de încetarea valabilității
prezentului memorandum de înțelegere.
Prezentul memorandum de înțelegere poate fi amendat
sau extins prin acordul scris al părților.
Semnat în duplicat în București, România, la data de
13 ianuarie 2006, în două exemplare originale în limba
engleză, ambele texte fiind egal autentice.
Pentru Centrul pentru Dezvoltare și Cercetare
Inginerească, Corpul Inginerilor
din Armata Statelor Unite ale Americii,
James R. Houston, PhD,
director,
Centrul pentru Dezvoltare și Cercetare Inginerească
Martor,
Nicholas F. Taubman,
ambasador,
Ambasada Statelor Unite ale Americii în România

16

MONITORUL OFICIAL AL ROMÂNIEI, PARTEA I, Nr. 453/25.V.2006

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind desemnarea organismului de gestiune colectivă Centrul Român pentru Administrarea
Drepturilor Artiștilor Interpreți (CREDIDAM) drept colector al remunerațiilor cuvenite artiștilor
interpreți sau executanți pentru radiodifuzarea fonogramelor publicate în scop comercial
sau a reproducerilor acestora de către organismele de radiodifuziune și a organismului
de gestiune colectivă Uniunea Producătorilor de Fonograme din România (UPFR)
drept colector al remunerațiilor cuvenite producătorilor de fonograme
pentru radiodifuzarea fonogramelor publicate în scop comercial
sau a reproducerilor acestora de către organismele de radiodifuziune
Având în vedere dispozițiile art. 133 alin. (1) din Legea nr. 8/1996 privind dreptul de autor și drepturile conexe,
cu modificările și completările ulterioare,
ținând cont de prevederile Hotărârii arbitrale din 10 aprilie 2006, având ca obiect stabilirea formei finale a
Metodologiei privind remunerația datorată artiștilor interpreți sau executanți și producătorilor de fonograme pentru
radiodifuzarea fonogramelor publicate în scop comercial ori a reproducerilor acestora de către organismele de
radiodifuziune, publicată în Monitorul Oficial al României, Partea I, nr. 382 din 4 mai 2006, conform Deciziei directorului
general al Oficiului Român pentru Drepturile de Autor nr. 74/2006,
în baza prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se desemnează organismul de gestiune
colectivă Centrul Român pentru Administrarea Drepturilor
Artiștilor Interpreți (CREDIDAM), cu sediul în municipiul
București, str. Jules Michelet nr. 15—17, et. 2, ap. 11,
sectorul 1, drept colector al remunerațiilor cuvenite artiștilor
interpreți sau executanți pentru radiodifuzarea fonogramelor
publicate în scop comercial sau a reproducerilor acestora
de către organismele de radiodifuziune, stabilite prin
Hotărârea arbitrală din 10 aprilie 2006, publicată în
Monitorul Oficial al României, Partea I, nr. 382 din 4 mai
2006, conform Deciziei directorului general al Oficiului
Român pentru Drepturile de Autor nr. 74/2006.

Art. 2. — Se desemnează organismul de gestiune
colectivă Uniunea Producătorilor de Fonograme din România
(UPFR), cu sediul în municipiul București, str. Nicolae
Racotă nr. 16—18, et. 4, ap. 9, sectorul 1, drept colector al
remunerațiilor cuvenite producătorilor de fonograme pentru
radiodifuzarea fonogramelor publicate în scop comercial sau
a reproducerilor acestora de către organismele de
radiodifuziune, stabilite prin Hotărârea arbitrală din 10 aprilie
2006, publicată în Monitorul Oficial al României, Partea I,
nr. 382 din 4 mai 2006, conform Deciziei directorului general
al Oficiului Român pentru Drepturile de Autor nr. 74/2006.
Art. 3. — Prezenta decizie intră în vigoare la data
publicării în Monitorul Oficial al României, Partea I.

p. Directorul general al Oficiului Român pentru Drepturile de Autor,
Eugen Vasiliu
București, 9 mai 2006.
Nr. 115.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 453/25.V.2006 conține 16 pagini.

Prețul: 1,15 lei noi/11.500 lei vechi

&JUYDGY|116290]
ISSN 1453—4495

