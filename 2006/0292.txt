Anul 174 (XVIII) — Nr. 292

PARTEA

I

LEGI, DECRETE, HOTĂRÂRI ȘI ALTE ACTE

Vineri, 31 martie 2006

SUMAR

Nr.

Pagina

Nr.
dezvoltării rurale nr. 149/2005 pentru aprobarea
Listei cuprinzând agențiile autorizate de clasificare
a carcaselor de porcine, bovine și ovine, cu
completările ulterioare ...............................................

6

— Ordin al ministrului agriculturii, pădurilor și
dezvoltării rurale privind aprobarea sumelor pe
speciile de animale pentru care se acordă
subvenții în conformitate cu prevederile Hotărârii
Guvernului nr. 1.853/2005 privind sprijinul direct al
statului prin acordarea de subvenții, în anul 2006,
producătorilor agricoli din sectorul animalier și din
sectorul piscicol .........................................................

7

283/141. — Ordin al ministrului sănătății și al
președintelui Casei Naționale de Asigurări de
Sănătate privind modificarea și completarea
Ordinului ministrului sănătății și al președintelui
Casei Naționale de Asigurări de Sănătate
nr. 60/32/2006 pentru aprobarea Normelor de
aplicare a prevederilor Ordonanței de urgență a
Guvernului nr. 158/2005 privind concediile și
indemnizațiile de asigurări sociale de sănătate......

7–8

DECRETE
371.

— Decret privind conferirea Ordinului Meritul
pentru Învățământ în grad de Comandor ................

2

HOTĂRÂRI ALE GUVERNULUI ROMÂNIEI
401.

411.

— Hotărâre privind organizarea, funcționarea,
structura personalului și dotările necesare
îndeplinirii atribuțiilor Oficiului Român pentru
Drepturile de Autor....................................................
— Hotărâre privind suplimentarea bugetului
Ministerului Sănătății din Fondul de intervenție la
dispoziția Guvernului, prevăzut în bugetul de stat
pe anul 2006, pentru instituirea măsurilor de
prevenire și combatere a gripei aviare pe teritoriul
României ....................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

216.

— Ordin al ministrului agriculturii, pădurilor și
dezvoltării rurale privind completarea anexei la
Ordinul ministrului agriculturii, pădurilor și

219.

2–5

5–6

Pagina

2

MONITORUL OFICIAL AL ROMÂNIEI, PARTEA I, Nr. 292/31.III.2006

DECRETE
PREȘEDINTELE ROMÂNIEI

DECRET
privind conferirea Ordinului Meritul pentru Învățământ
în grad de Comandor
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de apreciere pentru contribuția deosebită avută la dezvoltarea
relațiilor bilaterale în domeniul învățământului și culturii, la afirmarea
Departamentului de limbă și civilizație românească din cadrul Universității de
Studii Internaționale Hankuk,
Președintele României

d e c r e t e a z ă:

Articol unic. — Se conferă Ordinul Meritul pentru Învățământ în grad de
Comandor domnului profesor doctor Byong Man Ahn, Republica Coreea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 27 martie 2006.
Nr. 371.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea, funcționarea, structura personalului și dotările necesare
îndeplinirii atribuțiilor Oficiului Român pentru Drepturile de Autor
În temeiul art. 108 din Constituția României, republicată, și al art. 137 alin. (3) din Legea nr. 8/1996 privind
dreptul de autor și drepturile conexe, cu modificările și completările ulterioare,
Guvernul României adoptă prezenta hotărâre.
Art. 1. — (1) Oficiul Român pentru Drepturile de Autor,
denumit în continuare Oficiul, este organ de specialitate al
administrației publice centrale în subordinea Guvernului, cu
personalitate juridică, fiind autoritate unică de reglementare,
evidență prin registre naționale, supraveghere, autorizare,
arbitraj și constatare tehnico-științifică în domeniul
drepturilor de autor și al drepturilor conexe.
(2) Sediul Oficiului este în municipiul București, Calea
Victoriei nr. 91—93, sectorul 1.
Art. 2. — Oficiul este coordonat metodologic de ministrul
culturii și cultelor, iar finanțarea cheltuielilor curente și de
capital ale Oficiului se asigură integral și distinct de la
bugetul de stat, prin intermediul bugetului Ministerului
Culturii și Cultelor, ministrul coordonator fiind ordonator
principal de credite.

Art. 3. — (1) În activitatea sa Oficiul are ca obiectiv
principal respectarea și promovarea drepturilor de autor și
a drepturilor conexe, potrivit legii, ca parte a drepturilor de
proprietate intelectuală.
(2) Principalele atribuții ale Oficiului sunt următoarele:
a) reglementează activitatea din domeniu prin decizii ale
directorului general, potrivit legii;
b) elaborează proiecte de acte normative în domeniul
său de activitate;
c) ține evidența repertoriilor transmise de organismele
de gestiune colectivă;
d) organizează și administrează contra cost înregistrarea
sau înscrierea în registrele naționale și în alte evidențe
naționale specifice, prevăzute de lege;

MONITORUL OFICIAL AL ROMÂNIEI, PARTEA I, Nr. 292/31.III.2006
e) eliberează contra cost, în condițiile legii, marcaje
holografice utilizabile în domeniul drepturilor de autor și al
drepturilor conexe, la valoarea prețului de achiziție, la care
se adaugă un comision de administrare de 30%;
f) avizează constituirea și supraveghează funcționarea
organismelor de gestiune colectivă;
g) avizează propunerile de modificare a statutului
organismelor de gestiune colectivă, precum și înființarea de
către acestea de organisme comune de colectare pentru
mai multe domenii;
h) avizează, potrivit legii, înscrierea în registrul aflat la
grefa judecătoriei a asociațiilor și fundațiilor constituite în
domeniul drepturilor de autor și al drepturilor conexe,
precum și a asociațiilor pentru combaterea pirateriei;
i) controlează funcționarea organismelor de gestiune
colectivă și stabilește măsurile de intrare în legalitate sau
aplică sancțiuni, după caz;
j) asigură secretariatul procedurilor de arbitraj
desfășurate potrivit legii;
k) efectuează constatări tehnico-științifice cu privire la
caracterul original al produselor purtătoare de drepturi de
autor sau de drepturi conexe, la solicitarea organelor de
cercetare penală;
l) efectuează, la cerere, expertize contra cost, pe
cheltuiala părților interesate;
m) desfășoară activități de informare privind legislația
din domeniu, pe cheltuiala proprie, precum și activități de
instruire, pe cheltuiala celor interesați;
n) participă la elaborarea și actualizarea Strategiei
naționale în domeniul proprietății intelectuale;
o) desfășoară activități de reprezentare în relațiile cu
organizațiile de specialitate similare, inclusiv instituții și
organisme din Uniunea Europeană, precum și cu
organizațiile internaționale la care statul român este parte,
în domeniul dreptului de autor și al drepturilor conexe.
(3) Oficiul îndeplinește și alte atribuții, potrivit legii.
Art. 4. — În exercitarea atribuțiilor sale Oficiul
colaborează, în condițiile legii, cu autoritățile și instituțiile
publice cu competențe în aplicarea legislației din domeniul
drepturilor de autor și al drepturilor conexe, cu organismele
de gestiune colectivă, cu organizațiile neguvernamentale
implicate în combaterea pirateriei specifice, precum și cu
structurile asociative ale operatorilor economici din
domeniu, din țară și din străinătate.
Art. 5. — Pentru îndeplinirea atribuțiilor sale Oficiul are
acces la informațiile necesare, în mod operativ și gratuit,
de la Centrul Național al Cinematografiei, Oficiul Național
al Registrului Comerțului, Autoritatea Națională a Vămilor,
Agenția Națională de Administrare Fiscală și de la
Inspectoratul General al Poliției de Frontieră, Inspectoratul
Național pentru Evidența Persoanelor și Direcția Generală
de Pașapoarte din cadrul Ministerului Administrației și
Internelor, precum și de la instituțiile financiar-bancare, în
condițiile legii.
Art. 6. — (1) Oficiul este condus de un director general,
ajutat de un director general adjunct, numiți prin decizie a
primului-ministru, la propunerea ministrului culturii și
cultelor.
(2) Directorul general conduce întreaga activitate a
Oficiului, pe care îl reprezintă și îl angajează în raporturile
cu alte autorități publice, instituții și organizații, precum și
cu persoanele fizice și juridice din țară sau din străinătate.

3

Art. 7. — (1) Directorul general al Oficiului are
următoarele atribuții principale:
a) este responsabil de organizarea, coordonarea și
controlul activității Oficiului;
b) numește și eliberează din funcție, în condițiile legii,
personalul din aparatul propriu, cu excepția directorului
general adjunct;
c) propune înființarea de servicii și birouri noi sau
modificarea structurii celor existente, în condițiile legii;
decide organizarea de colective temporare în cadrul
Oficiului și stabilește atribuțiile pe compartimente și
sarcinile personalului din subordine, potrivit regulamentului
de organizare și funcționare;
d) asigură efectuarea comunicărilor și transmiterea
documentelor și informațiilor prevăzute de lege către
Comisia Europeană;
e) este ordonator terțiar de credite, în condițiile legii,
pentru fondurile pe care le gestionează;
f) coordonează activitățile prin care se asigură resursele
financiare necesare, precum și evidența valorică a mișcării
întregului patrimoniu;
g) coordonează activitatea Compartimentului de audit
public intern, potrivit legii;
h) organizează controlul financiar preventiv propriu;
i) aprobă bilanțul contabil și contul de execuție
bugetară;
j) verifică și asigură achitarea obligațiilor financiare
datorate de Oficiu la bugetul de stat;
k) aprobă planul de dezvoltare și de investiții al
Oficiului;
l) convoacă și conduce ședințele Colegiului consultativ
al Oficiului;
m) aprobă, în condițiile legii, regulamentul intern al
Oficiului;
n) stabilește prin decizie, în condițiile legii, informațiile
de interes public cuprinse în registrele naționale
administrate de Oficiu, după consultarea structurilor
asociative ale persoanelor înregistrate.
(2) Directorul general îndeplinește orice alte atribuții,
potrivit competențelor prevăzute de lege.
(3) În exercitarea atribuțiilor sale directorul general emite
decizii.
(4) În absența directorului general, atribuțiile acestuia
sunt exercitate de către directorul general adjunct.
(5) Directorul general adjunct coordonează activitatea
direcțiilor din subordine și îndeplinește orice alte atribuții
stabilite prin decizie de directorul general, potrivit legii.
Art. 8. — (1) În cadrul Oficiului, pe lângă directorul
general, funcționează Colegiul consultativ al Oficiului, în
componența căruia intră directorul general, directorul
general adjunct și ceilalți directori din cadrul Oficiului.
(2) Directorul general este președintele Colegiului
consultativ al Oficiului.
(3) Colegiul consultativ al Oficiului are următoarele
atribuții principale:
a) dezbate strategiile pentru îndeplinirea obiectivelor
prioritare în domeniul protecției drepturilor de autor și a
drepturilor conexe;
b) dezbate programele periodice de acțiune ale Oficiului;
c) analizează proiectele de acte normative propuse de
Oficiu;
d) formulează puncte de vedere consultative, la
solicitarea directorului general.
Art. 9. — (1) Directorul general și directorul general
adjunct sunt salarizați la nivelul funcțiilor asimilate cu

4

MONITORUL OFICIAL AL ROMÂNIEI, PARTEA I, Nr. 292/31.III.2006

funcțiile de demnitate publică prevăzute la nr. crt. 1 și 2
din anexa nr. III la Legea nr. 154/1998 privind sistemul de
stabilire a salariilor de bază în sectorul bugetar și a
indemnizațiilor pentru persoane care ocupă funcții de
demnitate publică, cu modificările și completările ulterioare.
(2) Personalul Oficiului este salarizat potrivit prevederilor
legale aplicabile funcționarilor publici și personalului
contractual din sectorul bugetar.
(3) Personalul Oficiului beneficiază de stimulente din
sumele încasate pentru bugetul de stat din operațiunile
contra cost efectuate de Oficiu, în procent de până
la 15%.
Art. 10. — (1) Structura organizatorică a Oficiului este
prevăzută în anexa care face parte integrantă din prezenta
hotărâre.
(2) La propunerea directorului general al Oficiului, în
cadrul structurii organizatorice se pot organiza prin ordin al
ministrului culturii și cultelor, în condițiile legii, alte servicii
și birouri. Prin decizie a directorului general se pot
organiza colective temporare pentru realizarea unor
programe, proiecte sau studii.
(3) Numărul maxim de posturi al Oficiului este de 92,
exclusiv directorul general și directorul general adjunct.
(4) Statul de funcții se aprobă de directorul general al
Oficiului.
(5) Atribuțiile și modul de funcționare ale
compartimentelor din cadrul Oficiului, precum și relațiile
funcționale dintre acestea se stabilesc prin regulamentul de
organizare și funcționare a Oficiului, care se aprobă prin
ordin al ministrului culturii și cultelor în termen de 45 de
zile de la data intrării în vigoare a prezentei hotărâri.
Art. 11. — (1) Structura de personal a Oficiului cuprinde
funcționari publici și personal contractual, potrivit statului de
funcții aprobat.
(2) Activitatea Oficiului este asigurată, în principal, de
personalul tehnic de specialitate, cu atribuții în realizarea
de expertize și constatări tehnico-științifice, supravegherea
circulației produselor purtătoare de drepturi de proprietate
intelectuală, verificarea și promovarea respectării legislației
specifice, elaborarea de reglementări normative în domeniu,
administrarea registrelor naționale, crearea de baze de
date, întocmirea de studii și analize statistice, precum și în
colaborare cu organismele de gestiune și cu alte autorități
și instituții implicate, din țară sau din străinătate.
(3) Pentru realizarea atribuțiilor sale Oficiul poate folosi
și colaboratori externi.
(4) Personalul Oficiului are acces, în condițiile legii, la
documentele și informațiile necesare îndeplinirii atribuțiilor
de verificare a respectării legislației privind dreptul de autor
și drepturile conexe, care îi revin.

Art. 12. — (1) Pe lângă Oficiu funcționează corpul de
arbitri, potrivit Legii nr. 8/1996 privind dreptul de autor și
drepturile conexe, cu modificările și completările ulterioare.
(2) Pentru constituirea corpului de arbitri Oficiul solicită
organismelor de gestiune colectivă, structurilor asociative
ale utilizatorilor de opere, prestații artistice și fonograme,
Societății Române de Radiodifuziune și Societății Române
de Televiziune să propună fiecare câte 3 candidaturi
individuale.
(3) Se află în conflict de interese și nu poate face parte
din completul de arbitraj arbitrul care a deținut calitatea de
angajat al uneia sau în beneficiul uneia dintre părțile aflate
în arbitraj, indiferent de forma și de durata angajării, în
anul sau în ultimii 3 ani anteriori datei solicitării arbitrajului.
Art. 13. — (1) Oficiul are dreptul la două autoturisme în
parc comun, pentru transportul personalului din aparatul
propriu, cu un consum mediu lunar de carburant de
300 litri, și la 4 autovehicule — laborator mobil, cu un
consum mediu lunar de carburant de 400 litri.
(2) De la bugetul de stat, prin bugetul Ministerului
Culturii și Cultelor, se asigură cu prioritate fondurile
necesare pentru achiziționarea logisticii indispensabile
Oficiului pentru efectuarea constatărilor tehnico-științifice
privind produsele pirat, precum și pentru identificarea
dispozitivelor destinate realizării de produse pirat.
(3) Oficiul informează anual Ministerul Culturii și Cultelor
asupra necesarului de dotări pentru îndeplinirea atribuțiilor
care îi revin.
Art. 14. — Anexa nr. 2 la Hotărârea Guvernului
nr. 78/2005 privind organizarea și funcționarea Ministerului
Culturii și Cultelor, publicată în Monitorul Oficial al
României, Partea I, nr. 137 din 15 februarie 2005, cu
completările ulterioare, se modifică și se completează după
cum urmează:
1.
La punctul I îOrgane de specialitate ale
administrației publice centrale și instituții publice finanțate
integral din bugetul de stat“, după nr. crt. 2 se introduce
nr. crt. 21 cu următorul cuprins:
î21. Oficiul Român pentru
Bugetul de stat“
Drepturle de Autor*)
2. La punctul I, nota va avea următorul cuprins:
îNOTĂ:

Unitățile prevăzute la nr. crt. 1—3 pot utiliza un număr
maxim de 786 de posturi.“
Art. 15. — Pe data intrării în vigoare a prezentei
hotărâri se abrogă Hotărârea Guvernului nr. 758/2003
privind organizarea și funcționarea Oficiului Român pentru
Drepturile de Autor și a corpului de arbitri, publicată în
Monitorul Oficial al României, Partea I, nr. 492 din 8 iulie
2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 29 martie 2006.
Nr. 401.

5

MONITORUL OFICIAL AL ROMÂNIEI, PARTEA I, Nr. 292/31.III.2006

ANEXĂ

STRUCTURA ORGANIZATORICĂ

a Oficiului Român pentru Drepturile de Autor
Numărul maxim de posturi = 92
(exclusiv directorul general și
directorul general adjunct)

COLEGIUL
CONSULTATIV

DIRECTOR GENERAL

DIRECTOR GENERAL
ADJUNCT
COMPARTIMENT AUDIT
INTERN

COMPARTIMENT
CONTENCIOS

Direcția relații
internaționale, legislație,
economic și organizare

Serviciul relații
internaționale
și legislație

Serviciul
economic
și organizare

Biroul statistică
și analize

Direcția registre, gestiune
colectivă și relații publice

Serviciul registre
naționale

Serviciul gestiune
colectivă și relații
publice

Direcția expertize
și constatări

Serviciul
sectorial A

Serviciul
sectorial B

Biroul supraveghere
piață

GUVERNUL ROMÂNIEI

HOTĂRÂRE
privind suplimentarea bugetului Ministerului Sănătății din Fondul de intervenție la dispoziția
Guvernului, prevăzut în bugetul de stat pe anul 2006, pentru instituirea măsurilor de prevenire
și combatere a gripei aviare pe teritoriul României
În temeiul art. 108 din
finanțele publice, cu modificările
art. 2 și 10 din Ordonanța de
combaterea și eradicarea gripei

Constituția României, republicată, al art. 30 alin. (4) din Legea nr. 500/2002 privind
ulterioare, al art. 11 lit. b) din Legea bugetului de stat pe anul 2006 nr. 379/2005 și al
urgență a Guvernului nr. 11/2006 privind măsurile ce se aplică pentru monitorizarea,
aviare pe teritoriul României,

Guvernul României adoptă prezenta hotărâre.
Art. 1. — (1) Se aprobă suplimentarea bugetului

(2) Fondurile prevăzute la alin. (1) se utilizează pentru

Ministerului Sănătății din Fondul de intervenție la dispoziția

completarea în regim de urgență a rezervei pentru situații

Guvernului, prevăzut în bugetul de stat pe anul 2006, cu

speciale a Ministerului Sănătății cu medicamente, reactivi,

suma de 4.500 mii lei (RON) la capitolul 66 îSănătate“, din

materiale sanitare, mijloace de comunicație, măști pentru

care suma de 20 mii lei (RON) la titlul 10 îCheltuieli de

personal, pentru echipe de intervenție și pentru bolnavi,

personal“ și suma de 4.480 mii lei (RON) la titlul 20

carburanți necesari mijloacelor de transport, cheltuieli de

îBunuri și servicii“.

personal suplimentare, precum și pentru efectuarea

6

MONITORUL OFICIAL AL ROMÂNIEI, PARTEA I, Nr. 292/31.III.2006

campaniilor de educare și informare a populației privind
gripa aviară.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,

modificările corespunzătoare în structura bugetului de stat
și în volumul și structura bugetului Ministerului Sănătății.
Art. 3. — Ministerul Sănătății răspunde de modul de
utilizare, în conformitate cu prevederile legale, a sumei
alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 29 martie 2006.
Nr. 411.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind completarea anexei la Ordinul ministrului agriculturii, pădurilor și dezvoltării rurale
nr. 149/2005 pentru aprobarea Listei cuprinzând agențiile autorizate de clasificare a carcaselor
de porcine, bovine și ovine, cu completările ulterioare
Având în vedere prevederile art. 9 alin. (2) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine, cu modificările și completările ulterioare,
văzând propunerile privind agențiile de clasificare, făcute de Comisia de clasificare a carcaselor de porcine,
bovine și ovine și transmise prin procesele-verbale nr. 22/2006, nr. 25/2006, nr. 27/2006 și nr. 33/2006, precum și
Referatul de aprobare nr. 100.352 din 17 martie 2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa la Ordinul ministrului agriculturii,
pădurilor și dezvoltării rurale nr. 149/2005 pentru aprobarea
Listei cuprinzând agențiile autorizate de clasificare a
carcaselor de porcine, bovine și ovine, publicat în Monitorul
î8.
9.
10.
11.
12.
13.
14.

Societatea Comercială
«INTER PIG CLASS» — S.R.L.
Societatea Comercială
«SCANTEST» — S.R.L.
Societatea Comercială
«APOTEST» — S.R.L.
Societatea Comercială
«PATANDI» — S.R.L.
Societatea Comercială
«CORVIN CLAS» — S.R.L.
Societatea Comercială
«CARNSERV EURO» — S.R.L.
Societatea Comercială
«ANIMALCLAS» — S.R.L.

18263360

Oficial al României, Partea I, nr. 214 din 14 martie 2005,
cu completările ulterioare, se completează cu șapte noi
poziții, pozițiile 8, 9, 10, 11, 12, 13 și 14, cu următorul
cuprins:

18338919

Pitești, str. Armand Călinescu nr. 44, et. 1, camera 1,
județul Argeș
Târgu Mureș, str. Scăricica nr. 1, ap. 3, județul Mureș

18422199

Codlea, Str. Panseluței nr. 13, bl. 6, ap. 10, județul Brașov

13168546

Târgu Jiu, Str. Confederației bl. 4, sc. 2, parter, ap. 2,
județul Gorj
Făgăraș, str. Vasile Alecsandri nr. 17, ap. 1, județul Brașov

18424203
18439093
18445656

Comuna Starchiojd, satul Starchiojd nr. 25, camera 1,
județul Prahova
Salonta, str. Crișan nr. 16, județul Bihor“

Art. II. — Prezentul ordin se publică în Monitorul Oficial al României, Partea I.
Ministrul agriculturii, pădurilor și dezvoltării rurale,
Gheorghe Flutur
București, 28 martie 2006.
Nr. 216.

MONITORUL OFICIAL AL ROMÂNIEI, PARTEA I, Nr. 292/31.III.2006

7

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea sumelor pe speciile de animale pentru care se acordă subvenții în conformitate
cu prevederile Hotărârii Guvernului nr. 1.853/2005 privind sprijinul direct al statului prin acordarea
de subvenții, în anul 2006, producătorilor agricoli din sectorul animalier și din sectorul piscicol
Având în vedere prevederile art. 10 din Hotărârea Guvernului nr. 1.853/2005 privind sprijinul direct al statului
prin acordarea de subvenții, în anul 2006, producătorilor agricoli din sectorul animalier și din sectorul piscicol, cu
modificările și completările ulterioare,
în baza Referatului Direcției implementare politici de creștere a animalelor și procesare a produselor de origine
animală nr. 100.413/2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă sumele pe speciile de animale
pentru care se acordă subvenții în conformitate cu
prevederile Hotărârii Guvernului nr. 1.853/2005 privind
sprijinul direct al statului prin acordarea de subvenții, în
anul 2006, producătorilor agricoli din sectorul animalier și
din sectorul piscicol, publicată în Monitorul Oficial al
României, Partea I, nr. 21 din 10 ianuarie 2006, cu
modificările și completările ulterioare, cu încadrare în
fondurile alocate de la bugetul de stat cu această
destinație.
Art. 2. — Valoarea totală a subvențiilor pentru
producătorii agricoli, crescători de vaci de lapte și/sau
bivolițe, prevăzute la art. 2, 2 1 și 2 2 din Hotărârea
Guvernului nr. 1.853/2005, cu modificările și completările
ulterioare, este de 250.000 mii lei (RON).
Art. 3. — Valoarea totală a subvențiilor pentru
producătorii agricoli, crescători de porcine, prevăzute la
art. 3 și 4 din Hotărârea Guvernului nr. 1.853/2005, cu
modificările și completările ulterioare, este de 46.000 mii lei
(RON).
Art. 4. — Valoarea totală a subvențiilor pentru
producătorii agricoli, crescători de ovine și caprine,
prevăzute la art. 5 din Hotărârea Guvernului nr. 1.853/2005,

cu modificările și completările ulterioare, este de
18.288 mii lei (RON).
Art. 5. — Valoarea totală a subvențiilor pentru
producătorii agricoli, crescători de păsări, prevăzute la art. 6
din Hotărârea Guvernului nr. 1.853/2005, cu modificările și
completările ulterioare, este de 81.000 mii lei (RON).
Art. 6. — Valoarea totală a subvențiilor pentru
producătorii agricoli, deținători de familii de albine,
prevăzute la art. 7 din Hotărârea Guvernului
nr. 1.853/2005, cu modificările și completările ulterioare,
este de 4.000 mii lei (RON).
Art. 7. — Valoarea totală a subvențiilor pentru
producătorii agricoli, crescători de viermi de mătase,
prevăzute la art. 8 din Hotărârea Guvernului
nr. 1.853/2005, cu modificările și completările ulterioare,
este de 12 mii lei (RON).
Art. 8. — Valoarea totală a subvențiilor pentru
producătorii din acvacultură, prevăzute la art. 9 din
Hotărârea Guvernului nr. 1.853/2005, cu modificările și
completările ulterioare, este de 700 mii lei (RON).
Art. 9. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 29 martie 2006.
Nr. 219.
MINISTERUL SĂNĂTĂȚII
Nr. 283 din 24 martie 2006

CASA NAȚIONALĂ DE ASIGURĂRI DE SĂNĂTATE
Nr. 141 din 24 martie 2006

ORDIN
privind modificarea și completarea Ordinului ministrului sănătății și al președintelui
Casei Naționale de Asigurări de Sănătate nr. 60/32/2006 pentru aprobarea Normelor
de aplicare a prevederilor Ordonanței de urgență a Guvernului nr. 158/2005
privind concediile și indemnizațiile de asigurări sociale de sănătate
Având în vedere Ordonanța de urgență a Guvernului nr. 158/2005 privind concediile și indemnizațiile de asigurări
sociale de sănătate, cu modificările și completările ulterioare, și Referatul de aprobare al Ministerului Sănătății și al Casei
Naționale de Asigurări de Sănătate nr. E.N. 8.486/D.G. 950/2006,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare, și ale Ordonanței de urgență a Guvernului nr. 150/2002 privind organizarea și
funcționarea sistemului de asigurări sociale de sănătate, cu modificările și completările ulterioare,
ministrul sănătății și președintele Casei Naționale de Asigurări de Sănătate
Art. I. — Normele de aplicare a prevederilor Ordonanței
de urgență a Guvernului nr. 158/2005 privind concediile și
indemnizațiile de asigurări sociale de sănătate, aprobate
prin Ordinul ministrului sănătății și al președintelui Casei
Naționale de Asigurări de Sănătate nr. 60/32/2006, publicat
în Monitorul Oficial al României, Partea I, nr. 147 din

emit următorul ordin:

16 februarie 2006, se modifică și se completează după
cum urmează:
1. Anexa nr. 3 îMetodologia de transmitere pe cale
electronică a declarațiilor privind evidența nominală a
asiguraților care au beneficiat de concedii și indemnizații și
a obligațiilor de plată către bugetul Fondului național unic

8

MONITORUL OFICIAL AL ROMÂNIEI, PARTEA I, Nr. 292/31.III.2006

de asigurări sociale de sănătate pentru concedii și
indemnizații“ se înlocuiește cu anexa nr. 1 la prezentul
ordin.
2. Anexa nr. 11A îMetodologia de transmitere pe cale
electronică a datelor privind certificatele medicale eliberate

de medicii curanți din unitățile sanitare care au încheiat o
convenție în acest sens cu casele de asigurări de
sănătate“ se înlocuiește cu anexa nr. 2 la prezentul ordin.
Art. II. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu

Președintele Casei Naționale de Asigurări de Sănătate,
Cristian Vlădescu
ANEXA Nr. 1
(Anexa nr. 3 la Ordinul nr. 60/32/2006)
METODOLOGIA

de transmitere pe cale electronică a declarațiilor privind evidența nominală a asiguraților care au beneficiat
de concedii și indemnizații și a obligațiilor de plată către bugetul Fondului național unic de asigurări sociale
de sănătate pentru concedii și indemnizații
Condiții generale
Declarațiile privind obligațiile de plată către bugetul
Fondului național unic de asigurări sociale de sănătate
(FNUASS) și evidența nominală a asiguraților care au
beneficiat de concedii și indemnizații se vor face atât pe
suport hârtie semnat și ștampilat (anexa nr. 1 și 2), cât și
în format electronic. Acestea se vor depune la casa de
asigurări de sănătate în a cărei rază administrativ-teritorială
se află sediul social sau domiciliul angajatorului. Datele în
format electronic se depun pe suport magnetic sau optic
(dischetă FD 3,5˝, CD) ori se transmit on-line (în format
electronic, dacă este însoțit de o semnătură electronică
agreată de ambele părți), fiind însoțite și de transmiterea
pe suport hârtie semnat și ștampilat.
Condiții tehnice standard pentru formatul electronic
Declarațiile în format electronic vor conține două fișiere
în structura DBF, care vor avea în mod obligatoriu
următoarele denumiri și conținuturi:

A1_LLAA_CUI.dbf (anexa nr. 1) și va conține datele
centralizatorului referitoare la obligațiile de plată ale
angajatorului către bugetul FNUASS;
A2_LLAA_CUI.dbf (anexa nr. 2) și va conține datele
aferente asiguraților,
unde:
LL reprezintă luna pentru care se face raportarea;
AA reprezintă ultimele două cifre ale anului pentru care
se face raportarea;
CUI reprezintă codul unic de identificare.
Denumirea câmpurilor date, tipul și ordinea acestora din
structurile fișierelor sunt obligatorii.
Structura fișierelor de raportare, aprobată prin ordin al
președintelui Casei Naționale de Asigurări de Sănătate,
precum și lista caselor de asigurări de sănătate care pot
primi raportările on-line se publică pe pagina web a Casei
Naționale de Asigurări de Sănătate, la adresa
www.casan.ro.
ANEXA Nr. 2
(Anexa nr. 11A la Ordinul nr. 60/32/2006)

METODOLOGIA

de transmitere pe cale electronică a datelor privind certificatele medicale eliberate de medicii curanți
din unitățile sanitare care au încheiat o convenție în acest sens cu casele de asigurări de sănătate
Condiții generale
Datele în format electronic se depun pe suport magnetic
sau optic (dischetă FD 3,5˝, CD) ori se transmit on-line (în
format electronic, dacă este însoțit de o semnătură
electronică agreată de ambele părți).
Centralizatorul certificatelor de concediu medical
eliberate, prezentat în anexa nr. 11, pe suport hârtie,
semnat și ștampilat de reprezentantul legal al unității
sanitare, se depune însoțit de datele în format electronic
sau se transmite prin poștă la casa de asigurări de
sănătate cu care unitatea sanitară a încheiat o convenție
în acest sens conform normelor în vigoare în cazul
transmiterii datelor on-line.
Condiții tehnice standard pentru formatul electronic
Raportarea va conține un fișier de tip DBF, care va
avea în mod obligatoriu următoarea denumire și conținut:

11A_LLAA_XXXX.DBF și va conține datele aferente
concediilor medicale eliberate asiguraților de către medicii
curanți în luna pentru care se face raportarea,
unde:
LL reprezintă luna pentru care se face raportarea;
AA reprezintă ultimele două cifre ale anului pentru care
se face raportarea;
XXXX reprezintă, după caz, CUI, CNP sau cod fiscal.
Denumirea câmpurilor date, tipul și ordinea acestora din
structura fișierului sunt obligatorii.
Structura fișierelor de raportare, aprobată prin ordin al
președintelui Casei Naționale de Asigurări de Sănătate,
precum și lista caselor de asigurări de sănătate care pot
primi raportările on-line se publică pe pagina web a Casei
Naționale de Asigurări de Sănătate, la adresa
www.casan.ro.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 292/31.III.2006 conține 8 pagini.

Prețul: 0,60 lei noi/6.000 lei vechi

&JUYDGY|114685]
ISSN 1453—4495

