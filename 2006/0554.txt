Anul 174 (XVIII) — Nr. 554

PARTEA

I

LEGI, DECRETE, HOTĂRÂRI ȘI ALTE ACTE

Marți, 27 iunie 2006

SUMAR

Nr.

Pagina

250.

LEGI ȘI DECRETE
243.

854.

249.
860.

— Lege privind respingerea Ordonanței de
urgență a Guvernului nr. 99/2005 pentru
modificarea și completarea Legii nr. 3/2000 privind
organizarea și desfășurarea referendumului ..........
— Decret pentru promulgarea Legii privind
respingerea Ordonanței de urgență a Guvernului
nr. 99/2005 pentru modificarea și completarea
Legii nr. 3/2000 privind organizarea și desfășurarea
referendumului ..........................................................
´
— Lege pentru modificarea și completarea Legii
nr. 393/2004 privind Statutul aleșilor locali ...........
— Decret privind promulgarea Legii pentru
modificarea și completarea Legii nr. 393/2004
privind Statutul aleșilor locali ..................................
´

Nr.

861.
2

Pagina
— Lege pentru modificarea Legii nr. 90/2001
privind organizarea și funcționarea Guvernului
României și a ministerelor ......................................

4

— Decret privind promulgarea Legii pentru
modificarea Legii nr. 90/2001 privind organizarea
și funcționarea Guvernului României și a
ministerelor ...............................................................

5

DECIZII ALE CURȚII CONSTITUȚIONALE
2

3

Decizia nr. 498 din 8 iunie 2006 cu privire la
constituționalitatea Legii privind respingerea
Ordonanței de urgență a Guvernului nr. 99/2005
pentru modificarea și completarea Legii nr. 3/2000
privind organizarea și desfășurarea referendumului

5–8

HOTĂRÂRI ALE GUVERNULUI ROMÂNIEI
4

780.

— Hotărâre privind stabilirea schemei de
comercializare a certificatelor de emisii de gaze cu
efect de seră .............................................................

9–16

2

MONITORUL OFICIAL AL ROMÂNIEI, PARTEA I, Nr. 554/27.VI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind respingerea Ordonanței de urgență a Guvernului nr. 99/2005 pentru modificarea
și completarea Legii nr. 3/2000 privind organizarea și desfășurarea referendumului
Parlamentul României adoptă prezenta lege.
Articol unic. — Se respinge Ordonanța de urgență
a Guvernului nr. 99 din 14 iulie 2005 pentru
modificarea și completarea Legii nr. 3/2000 privind

organizarea și desfășurarea referendumului, publicată
în Monitorul Oficial al României, Partea I, nr. 643 din
20 iulie 2005.

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 22 iunie 2006.
Nr. 243.

PREȘEDINTELE ROMÂNIEI

DECRET
pentru promulgarea Legii privind respingerea Ordonanței
de urgență a Guvernului nr. 99/2005 pentru modificarea
și completarea Legii nr. 3/2000 privind organizarea
și desfășurarea referendumului
În temeiul prevederilor art. 77 alin. (3) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind respingerea Ordonanței de
urgență a Guvernului nr. 99/2005 pentru modificarea și completarea Legii
nr. 3/2000 privind organizarea și desfășurarea referendumului și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 iunie 2006.
Nr. 854.

´

3

MONITORUL OFICIAL AL ROMÂNIEI, PARTEA I, Nr. 554/27.VI.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 393/2004 privind Statutul aleșilor locali
Parlamentul României adoptă prezenta lege.
Art. I. — Legea nr. 393/2004 privind Statutul aleșilor
locali, publicată în Monitorul Oficial al României, Partea I,
nr. 912 din 7 octombrie 2004, cu modificările ulterioare, se
modifică și se completează după cum urmează:
1. La articolul 3, alineatul (2) va avea următorul cuprins:
î(2) În exercitarea mandatului, aleșii locali se află în
serviciul colectivității locale și sunt responsabili în fața
acesteia.“
2. După articolul 6 se introduce un articol nou, articolul 61,
cu următorul cuprins:
îArt. 61. — La ședința de constituire a consiliilor locale
și județene, prezența consilierilor aleși este obligatorie, cu
excepția cazurilor în care absența este temeinic motivată.“
3. La articolul 9 alineatul (2), după litera h) se introduce
o nouă literă, litera h1), cu următorul cuprins:
îh1) pierderea calității de membru al partidului politic sau
al organizației minorităților naționale pe a cărei listă a fost
ales;“.
4. La articolul 9, după alineatul (2) se introduce un nou
alineat, alineatul (21), cu următorul cuprins:
î(2 1) Cazul prevăzut la alin. (2) lit. h 1) se aplică și
viceprimarului.“
5. La articolul 9, alineatul (4) va avea următorul cuprins:
î(4) În cazurile prevăzute la alin. (2) lit. c)—e) și h1),
hotărârea consiliului poate fi atacată de consilier, la instanța
de contencios administrativ, în termen de 10 zile de la
comunicare. Instanța se va pronunța în termen de cel mult
30 de zile. În acest caz, procedura prealabilă nu se mai
efectuează, iar hotărârea primei instanțe este definitivă și
irevocabilă.“
6. La articolul 15 alineatul (2), după litera g) se
introduce o nouă literă, litera g1), cu următorul cuprins:
îg1) pierderea, prin demisie, a calității de membru al
partidului politic sau al organizației minorității naționale pe a
cărei listă a fost ales;“.

7. La articolul 28, alineatul (2) va avea următorul
cuprins:
î(2) Sunt exceptate de la suspendarea contractului de
muncă sau a actului de numire cadrele didactice,
cercetătorii științifici, ziariștii cu atestat profesional, oamenii
de cultură și artă.“
8. La articolul 41 se introduc trei noi alineate, alineatele
(2), (3) și (4), cu următorul cuprins:
î(2) Aleșii locali au obligația de a participa la cel puțin
un curs de pregătire în domeniul administrației publice
locale, în decursul primului an de mandat.
(3) Se exceptează de la prevederile alin. (2) aleșii locali
care au deținut anterior un alt mandat de consilier local,
consilier județean, președinte al consiliului județean, primar
sau au exercitat funcția de prefect, au fost funcționari
publici, au deținut un mandat de parlamentar sau au studii
economice, juridice sau administrative.
(4) Cursurile de pregătire vor fi organizate de instituțiile
abilitate de lege.“
Art. II. — (1) În termen de 45 de zile de la publicarea
prezentei legi în Monitorul Oficial al României, Partea I,
aleșii locali care intră sub incidența art. 9 alin. (2) lit. h1),
alin. (21) și art. 15 alin. (2) lit. g1) din Legea nr. 393/2004
privind Statutul aleșilor locali sunt obligați, sub sancțiunea
încetării mandatului, să își declare apartenența politică, prin
declarație scrisă, pe propria răspundere, depusă la
secretarul unității administrativ-teritoriale.
(2) Secretarul general al județului, respectiv secretarul
general al municipiului București, este obligat să publice
situația apartenenței politice a aleșilor locali în monitorul
oficial al județului, respectiv al municipiului București, în
termen de 30 de zile de la expirarea termenului prevăzut
la alin. (1) și pe site-ul Internet, în termen de 5 zile.
(3) Dispozițiile art. 9 alin. (2) lit. h1), alin. (21) și ale art. 15
alin. (2) lit. g1) din Legea nr. 393/2004 intră în vigoare la
data depunerii declarației prevăzute la alin. (1).

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 22 iunie 2006.
Nr. 249.

4

MONITORUL OFICIAL AL ROMÂNIEI, PARTEA I, Nr. 554/27.VI.2006
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 393/2004 privind Statutul aleșilor locali
În temeiul prevederilor art. 77 alin. (3) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 393/2004 privind Statutul aleșilor locali și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 iunie 2006.
Nr. 860.

´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea Legii nr. 90/2001 privind organizarea și funcționarea
Guvernului României și a ministerelor
Parlamentul României adoptă prezenta lege.
Articol unic. — Legea nr. 90/2001 privind organizarea
și funcționarea Guvernului României și a ministerelor,
publicată în Monitorul Oficial al României, Partea I, nr. 164
din 2 aprilie 2001, cu modificările și completările ulterioare,
se modifică după cum urmează:
1. La articolul 11, după litera b) se introduce o nouă
literă, litera b1), cu următorul cuprins:
îb 1 ) emite puncte de vedere asupra propunerilor
legislative, inițiate cu respectarea Constituției, și le

transmite Parlamentului, în termen de 60 de zile de la data
solicitării. Nerespectarea acestui termen echivalează cu
susținerea implicită a formei inițiatorului;“.
2. La articolul 53, litera b) a alineatului (1) va avea
următorul cuprins:
îb) elaborează și avizează proiecte de lege, ordonanțe,
hotărâri ale Guvernului, în condițiile stabilite prin
metodologia aprobată de Guvern;“.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 22 iunie 2006.
Nr. 250.

MONITORUL OFICIAL AL ROMÂNIEI, PARTEA I, Nr. 554/27.VI.2006

5

PREȘEDINTELE ROMÂNIEI

DECRET
privind promulgarea Legii pentru modificarea
Legii nr. 90/2001 privind organizarea și funcționarea
Guvernului României și a ministerelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru modificarea Legii
nr. 90/2001 privind organizarea și funcționarea Guvernului României și a
ministerelor și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 20 iunie 2006.
Nr. 861.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 498
din 8 iunie 2006

cu privire la constituționalitatea Legii privind respingerea Ordonanței de urgență a Guvernului
nr. 99/2005 pentru modificarea și completarea Legii nr. 3/2000 privind organizarea și desfășurarea
referendumului
Cu Adresa nr. DCL/664 din 5 mai 2006 Președintele
României a transmis Curții Constituționale sesizarea de
neconstituționalitate asupra Legii privind respingerea
Ordonanței de urgență a Guvernului nr. 99/2005 pentru
modificarea și completarea Legii nr. 3/2000 privind
organizarea și desfășurarea referendumului. Sesizarea,
formulată în temeiul art. 146 lit. a) din Constituție și al
art. 15 din Legea nr. 47/1992 privind organizarea și
funcționarea Curții Constituționale, a fost înregistrată la
Curtea Constituțională sub nr. 4.572 din 5 mai 2006 și
formează obiectul Dosarului nr. 1.181A/2006.
Articolul unic al legii ce face obiectul sesizării prevede:
îSe respinge Ordonanța de urgență a Guvernului nr. 99 din
14 iulie 2005 pentru modificarea și completarea Legii
nr. 3/2000 privind organizarea și desfășurarea referendumului,
publicată în Monitorul Oficial al României, Partea I, nr. 643 din
20 iulie 2005.“
În motivarea sesizării de neconstituționalitate se arată
următoarele:
— potrivit expunerii de motive a Ordonanței de urgență
a Guvernului nr. 99/2005, promovarea acesteia a avut ca
scop extinderea domeniilor pentru care Președintele
României poate solicita cetățenilor să se exprime în

legătură cu probleme de interes național, prin organizarea
unui referendum, îdeoarece democrația presupune
consultarea directă a poporului, care nu trebuie îngrădită
datorită unui cadru legal insuficient [...]“. Posibilitatea
consultării poporului de către Președintele României este
prevăzută în mod expres de art. 90 din Constituție, dar
domeniile considerate de interes național pentru care se
poate organiza referendum sunt reglementate îrestrictiv,
printr-o enumerare limitativă, în mod neconstituțional“ prin
art. 12 din Legea nr. 3/2000. Or, așa cum a statuat Curtea
Constituțională prin Decizia nr. 70/1999, Președintele
României este singurul îndreptățit să stabilească problemele
de interes național asupra cărora poate cere poporului să
își exprime voința prin referendum. Așa fiind, nu doar
situațiile enumerate limitativ de art. 12 din Legea
nr. 3/2000, modificat prin Ordonanța de urgență a
Guvernului nr. 99/2005, pot constitui domenii de interes
național pentru care se poate organiza referendum, ci orice
alt domeniu, în caz contrar, limitându-se însăși voința
poporului, cu încălcarea art. 2 din Constituție;
— în temeiul art. 146 din Constituție, toate legile
adoptate de Parlament pot fi supuse, înainte de
promulgare, controlului de constituționalitate, așadar, și

6

MONITORUL OFICIAL AL ROMÂNIEI, PARTEA I, Nr. 554/27.VI.2006

legile de aprobare sau de respingere a ordonanțelor
Guvernului, cu privire la care dispun prevederile
constituționale ale art. 115 alin. (7). Controlul
constituționalității unei legi adoptate conform acestui text
din Constituție, îcare are o configurație juridică distinctă,
aparte“, se realizează la sesizarea Președintelui României,
prilej cu care îse exercită un control de constituționalitate
și asupra ordonanței în cauză, deoarece conținutul legii
este chiar ordonanța, legea de aprobare sau respingere
formează un bloc legislativ indivizibil cu ordonanța.“;
— Ordonanța de urgență a Guvernului nr. 99/2005, care
modifică art. 12 din Legea nr. 3/2002, îare o dublă natură
juridică și un regim juridic special, complex, de drept
public“, și anume, îsub aspectul autorității emitente este
vorba despre un act administrativ, iar sub aspectul
conținutului, este un act ce conține norme cu putere de
lege“. Or, potrivit Constituției, ordonanțele de urgență sunt
supuse aprobării Parlamentului, care le poate aproba cu
sau fără modificări, sau le poate respinge, moment până
la care însă acestea produc efecte. La fel și Ordonanța
de urgență a Guvernului nr. 99/2005, care modifică art. 12
din Legea nr. 3/2000 în sensul extinderii sferei domeniilor
în care se poate organiza referendum național de către
Președintele României, produce efecte până la intrarea în
vigoare a legii de respingere a acesteia. O altă interpretare
ar fi inadmisibilă, întrucât îar însemna ca dispozițiile acestui
act normativ să scape de sub controlul de constituționalitate“.
Invocându-se jurisprudența Curții Constituționale în materie,
de exemplu, deciziile nr. 1/1995 și nr. 255/2005, se arată
că aceasta, pronunțându-se asupra constituționalității legii
de aprobare sau de respingere a unei ordonanțe, se
pronunță își cu privire la textul ordonanței și la textul legii
modificate de ordonanță dacă formează același obiect“, iar
controlul poate fi atât extrinsec, cât și intrinsec.
Se consideră că, sub aspectul identității formale, Legea
nr. 2/2003, Ordonanța de urgență nr. 99/2005 și legea de
respingere a ordonanței îfac corp comun“, formează un
îunic text“, ceea ce este în concordanță și cu prevederile
art. 68 din Legea nr. 24/2004 privind tehnica legislativă,
de unde rezultă că îlegea inițială împreună cu toate
celelalte acte modificatoare subsecvente formează un tot
unitar“. Ca atare, ceea ce interesează este ca îun text de
lege precum cel din art. 12 din Legea nr. 3/2000 privind
organizarea și desfășurarea referendumului să poată fi
aplicat în concordanță cu dispozițiile textului constituțional“.
Aceasta deoarece, sub aspect procedural, îs-ar putea
crede că un astfel de text de lege ar putea fi controlat din
punct de vedere al constituționalității numai pe calea unei
excepții“, însă în cauză înu se pot iniția de către
Președintele României proceduri de organizare a unui
referendum, pentru ca apoi să se pornească un proces în
fața instanțelor judecătorești și în acest caz șeful statului
să ridice excepția de neconstituționalitate a art. 12 din
Legea nr. 3/2000“.
În concluzie, invocând doctrina în materie (Le Conseil
constitutionnel, gardien du droit positif ou défenseur de la
transcendance des droits de l’homme, Pouvoirs
nr. 13/1991, pag. 209 și urm. — George Vedel), îCurtea
Constituțională trebuie să fie nu doar garant al supremației
Constituției, ci și acea autoritate statală care ajută la buna

înțelegere a textului constituțional și la funcționarea
instituțiilor statale, nu la blocarea lor“, iar îîn acest caz,
judecătorul constituțional trebuie să se pronunțe asupra
unei probleme de principiu ce își așteaptă rezolvarea în
practică, mai ales că în cadrul dezbaterilor parlamentare la
legea de aprobare a Ordonanței de urgență nr. 99/2005
numeroși parlamentari au afirmat că au adoptat lege de
respingere a acestei ordonanțe pentru a putea fi respectată
Decizia Curții Constituționale nr. 70/1999“. Ca atare, se
solicită constatarea neconstituționalității îdispozițiilor legii de
respingere a Ordonanței de urgență a Guvernului
nr. 99/2005, precum și a art. 12 din Legea nr. 3/2000
privind organizarea și desfășurarea referendumului“.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților
celor două Camere ale Parlamentului, precum și
Guvernului, pentru a prezenta punctele lor de vedere.
Președintele Senatului, în punctul de vedere transmis
în legătură cu sesizarea de neconstituționalitate a Legii
privind respingerea Ordonanței de urgență a Guvernului
nr. 99/2005, apreciază că aceasta este neîntemeiată și, în
parte, inadmisibilă, întrucât are ca obiect extinderea
controlului de constituționalitate asupra unor dispoziții legale
în vigoare.
Astfel, cu privire la obiectul sesizării consideră că îceea
ce face obiectul controlului de constituționalitate anterior
promulgării, în temeiul art. 146 lit. a) din Constituție, este
Legea privind respingerea Ordonanței de urgență a
Guvernului nr. 99/2005, precum și Ordonanța de urgență a
Guvernului nr. 99/2005, propriu-zisă, potrivit soluțiilor de
principiu, anterioare, ale Curții Constituționale, și nu se
poate extinde asupra Legii nr. 3/2000 ori asupra altor legi
în vigoare“; supunerea unei ordonanțe a Guvernului spre
aprobare Parlamentului, în temeiul art. 115 alin. (7) din
Constituție, poate fi urmată de aprobarea pură și simplă,
aprobarea cu modificări sau completări sau respingerea
ordonanței și, îprin aceste opțiuni, Parlamentul își exercită
competența sa de unic organ legiuitor, ca și obligația sa
constituțională de a reglementa prin lege relațiile sociale
cele mai importante și mai generale“, iar aprobarea sau
respingerea prin lege a unor ordonanțe exprimă îsoluții
politice și juridice fundamental diferite, ce implică efecte
juridice diametral opuse“. Prin aprobarea ordonanței,
normele juridice cuprinse în aceasta capătă putere de lege
și, potrivit celor statuate de Curtea Constituțională, în
cadrul controlului de constituționalitate exercitat anterior
promulgării, ea se pronunță nu numai asupra legii de
aprobare, ci și asupra ordonanței propriu-zise. Potrivit
doctrinei, efectul respingerii prin lege a unei ordonanțe este
abrogarea, ceea ce îexprimă voința legiuitorului ca un
asemenea act să fie desființat, nu numai să nu se mai
aplice“, situație de care Curtea Constituțională nu poate
face abstracție în cadrul controlului de constituționalitate.
Consideră că, sub aspectul finalității practice, îîntre
respingerea prin lege a unei ordonanțe și constatarea
neconstituționalității sale este o oarecare identitate a
efectelor juridice, în sensul că în ambele situații ordonanța
de urgență urmează să nu se mai aplice pe viitor“, așa
încât în cauză respingerea Ordonanței Guvernului
nr. 99/2005 îse referă numai la art. 12 alin. (1) lit. B.h)

MONITORUL OFICIAL AL ROMÂNIEI, PARTEA I, Nr. 554/27.VI.2006
și nu întregul art. 12 alin. (1) din Legea nr. 3/2000“;
prezenta sesizare are mai degrabă ca obiect
neconstituționalitatea art. 12 din Legea nr. 3/2000 și, pe
cale de consecință, neconstituționalitatea Ordonanței de
urgență a Guvernului nr. 99/2005; or, plecând de la
premisele de principiu că sub aspect tehnic-legislativ
Ordonanța de urgență a Guvernului nr. 99/2005 și Legea
nr. 3/2000 fac corp comun și, pe de altă parte, că pe
calea excepției nici legea și nici ordonanța nu ar putea
face obiectul unui control de constituționalitate,
îPreședintele României solicită, în fapt, extinderea
controlului de constituționalitate de la obiectul de
reglementare strict al Legii de respingere a Ordonanței de
urgență a Guvernului nr. 99/2005 și, implicit, al Ordonanței
de urgență a Guvernului nr. 99/2005 la Legea nr. 3/2000,
pe care ordonanța de urgență o modifică și completează“.
O asemenea soluție este inadmisibilă față de prevederile
art. 146 lit. a) din Constituție, în temeiul cărora, în cadrul
controlului anterior, Curtea Constituțională se pronunță
numai asupra legilor înainte de promulgare. Ca atare, în
această cauză, Curtea trebuie să se pronunțe cu privire la
constituționalitatea extinderii sferei domeniilor în care
Președintele României poate consulta poporul prin
referendum, potrivit art. 90 din Constituție, iar nu cu privire
la constituționalitatea art. 12 din Legea nr. 3/2000.
Acceptarea altui raționament ar putea duce nu numai la
eludarea dispozițiilor art. 146 lit. a) din Constituție, dar și la
perturbarea ordinii juridice constituționale.
Președintele Camerei Deputaților și Guvernul nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând sesizarea de neconstituționalitate, punctul de
vedere al președintelui Senatului, raportul judecătoruluiraportor, Legea privind respingerea Ordonanței de urgență
a Guvernului nr. 99/2005 pentru modificarea și completarea
Legii nr. 3/2000 privind organizarea și desfășurarea
referendumului, raportată la prevederile Constituției, precum
și dispozițiile din Legea nr. 47/1992 privind organizarea și
funcționarea Curții Constituționale, reține următoarele:
Curtea a fost legal sesizată și este competentă, potrivit
dispozițiilor art. 146 lit. a) din Constituție, precum și celor
ale art. 1, 10, 15 și 18 din Legea nr. 47/1992, să se
pronunțe asupra constituționalității prevederilor legale
criticate.
Obiectul controlului de constituționalitate îl constituie
Legea privind respingerea Ordonanței de urgență a
Guvernului nr. 99/2005 pentru modificarea și completarea
Legii nr. 3/2000 privind organizarea și desfășurarea
referendumului, care prevede: îSe respinge Ordonanța de
urgență a Guvernului nr. 99 din 14 iulie 2005 pentru
modificarea și completarea Legii nr. 3/2000 privind organizarea
și desfășurarea referendumului, publicată în Monitorul Oficial al
României, Partea I, nr. 643 din 20 iulie 2005.“
În motivarea sesizării de neconstituționalitate se invocă,
în ordine, art. 90, art. 2, art. 146 lit. a) și art. 115 alin. (7)
din Constituție, potrivit cărora:

7

— Art. 90: îPreședintele României, după consultarea
Parlamentului, poate cere poporului să-și exprime, prin
referendum, voința cu privire la probleme de interes național.“;
— Art. 2: î(1) Suveranitatea națională aparține poporului
român, care o exercită prin organele sale reprezentative,
constituite prin alegeri libere, periodice și corecte, precum și
prin referendum.
(2) Nici un grup și nici o persoană nu pot exercita
suveranitatea în nume propriu.“;
— Art. 146 lit. a): îCurtea Constituțională are următoarele
atribuții:
a) se pronunță asupra constituționalității legilor, înainte de
promulgarea acestora, la sesizarea Președintelui României, a
unuia dintre președinții celor două Camere, a Guvernului, a
Înaltei Curți de Casație și Justiție, a Avocatului Poporului, a
unui număr de cel puțin 50 de deputați sau de cel puțin 25 de
senatori, precum și, din oficiu, asupra inițiativelor de revizuire a
Constituției.“;
— Art. 115 alin. (7): îOrdonanțele cu care Parlamentul a
fost sesizat se aprobă sau se resping printr-o lege în care vor fi
cuprinse și ordonanțele ale căror efecte au încetat potrivit
alineatului (3).“
Examinând obiecțiile de neconstituționalitate, Curtea
Constituțională constată următoarele:
În esență, obiectul sesizării formulate de Președintele
României privește două aspecte, și anume: controlul de
constituționalitate a îdispozițiilor Legii de respingere a
Ordonanței de urgență a Guvernului nr. 99/2005 pentru
modificarea și completarea Legii nr. 3/2000 privind
organizarea și desfășurarea referendumului și, implicit, a
dispozițiilor Ordonanței de urgență a Guvernului
nr. 99/2005“, precum și controlul de constituționalitate a
art. 12 din Legea nr. 3/2000 privind organizarea și
desfășurarea referendumului.
În legătură cu cel de-al doilea aspect, prin sesizare se
solicită Curții să constate, odată cu neconstituționalitatea
dispozițiilor legii de respingere a Ordonanței de urgență a
Guvernului nr. 99/2005, și neconstituționalitatea art. 12 din
Legea nr. 3/2000 privind organizarea și desfășurarea
referendumului pe care această ordonanță îl modifică și îl
completează. Or, conform art. 146 lit. a) din Constituție,
controlul de constituționalitate a priori se exercită de Curtea
Constituțională numai asupra legilor înainte de promulgarea
acestora, iar nu și asupra dispozițiilor unei legi în vigoare.
Indiferent de conexiunile ce se pot face între textul
modificator și textul modificat, Curtea Constituțională, în
temeiul art. 146 lit. a) din Constituție, nu se poate
pronunța în cadrul controlului a priori decât asupra textului
modificator al legii care urmează să fie supusă promulgării
și nu poate extinde controlul de neconstituționalitate și
asupra textului modificat dintr-o lege în vigoare. În cazul
legilor în vigoare, controlul de constituționalitate al acestora
se exercită de Curtea Constituțională, potrivit art. 146
lit. d), numai pe calea excepțiilor. A proceda altfel ar
însemna să nu se respecte dispozițiile constituționale
privind tratamentul diferit ce se aplică în cazul controlului
de constituționalitate, după cum acesta se referă la legi
înainte de promulgare sau la legi promulgate, publicate în
Monitorul Oficial al României și intrate în vigoare.
Întrucât, în acest dosar, sesizarea de neconstituționalitate este formulată în temeiul art. 146 lit. a) din

8

MONITORUL OFICIAL AL ROMÂNIEI, PARTEA I, Nr. 554/27.VI.2006

Constituție și al art. 15 din Legea nr. 47/1992 privind
organizarea și funcționarea Curții Constituționale, prin
prezenta decizie Curtea urmează să se pronunțe doar cu
privire la constituționalitatea Legii privind respingerea
Ordonanței de urgență a Guvernului nr. 99/2005 pentru
modificarea și completarea Legii nr. 3/2000 privind
organizarea și desfășurarea referendumului.
Cu privire la acest aspect care privește controlul de
constituționalitate a unei legi de respingere a ordonanței și
a ordonanței ca atare, Curtea Constituțională constată
următoarele:
Obiectul de reglementare al Ordonanței de urgență a
Guvernului nr. 99/2005 îl constituie modificarea și
completarea art. 12 alin. (1) lit. A și B din Legea
nr. 3/2000 privind organizarea și desfășurarea
referendumului. Această ordonanță prevede, pe lângă
domeniile existente, și alte probleme de interes național —
î[...] reforma și strategia de dezvoltare economică și socială a
țării“ și îreforma justiției și combaterea corupției“ — pentru
care
Președintele
României,
după
consultarea
Parlamentului, poate cere poporului să își exprime voința
prin referendum, astfel cum prevăd dispozițiile art. 90 din
Constituție.
Conform prevederilor art. 115 alin. (7) din Constituție,
ordonanțele, indiferent dacă sunt simple sau de urgență, se
aprobă sau se resping printr-o lege adoptată de Parlament.
Ordonanța de urgență a Guvernului nr. 99/2005 pentru
modificarea și completarea Legii nr. 3/2000 privind
organizarea și desfășurarea referendumului a fost respinsă
printr-o lege adoptată de Parlament, în condițiile art. 77
alin. (2), cu respectarea prevederilor art. 75 și ale art. 76
alin. (1) din Constituție.
Controlul de constituționalitate a unei legi se
declanșează, în condițiile art. 146 lit. a) din Constituție,

î[...] înainte de promulgarea acesteia“. Întrucât textul
constituțional nu face nicio distincție, prin îlegi“ ca obiect al
controlului de constituționalitate se înțeleg și îlegile de
aprobare sau de respingere a unor ordonanțe“, indiferent
de natura lor, îlegi ordinare“ sau îlegi organice“.
Respingerea prin lege a unei ordonanțe reprezintă
infirmarea expresă de către Parlament a politicii legislative
pe care ordonanța o exprimase, având drept consecință ca
un asemenea act să își înceteze aplicabilitatea, să nu se
mai aplice în viitor. Odată ce Parlamentul a respins
ordonanța prin care a fost modificată și completată
reglementarea cuprinsă în art. 12 din Legea nr. 3/2000,
rămâne în vigoare art. 12 în redactarea anterioară, iar
constituționalitatea acestuia, așa cum s-a mai arătat, nu
poate fi controlată decât pe calea excepției, în condițiile
art. 146 lit. d) din Constituție. Ordonanța respinsă printr-o
lege nu poate fi repusă în vigoare ca urmare a exercitării
controlului de constituționalitate de Curtea Constituțională,
aceasta neavând competențe de legislator pozitiv.
Într-o asemenea situație, controlul de constituționalitate
a priori asupra unei legi de respingere a unei ordonanțe
poate privi numai constituționalitatea extrinsecă a acesteia
sub aspectul respectării procedurilor constituționale de
dezbatere și adoptare.
Or, în ceea ce privește ordonanța de urgență a
Guvernului ce face obiectul prezentei sesizări, Curtea
Constituțională constată că aceste proceduri au fost
respectate și, în consecință, Legea privind respingerea
Ordonanței de urgență a Guvernului nr. 99/2005 pentru
modificarea și completarea Legii nr. 3/2000 privind
organizarea și desfășurarea referendumului este
constituțională, urmând ca, în temeiul art. 77 alin. (1) și (3)
din Constituție, legea să fie trimisă spre promulgare
Președintelui României.

În temeiul dispozițiilor art. 146 lit. a) și al art. 147 alin. (4) din Constituție, precum și al prevederilor art. 11
alin. (1) lit. A.a), al art. 15 și al art. 18 din Legea nr. 47/1992 privind organizarea și funcționarea Curții Constituționale,
CURTEA

CONSTITUȚIONALĂ

În numele legii
D E C I D E:

Constată că Legea privind respingerea Ordonanței de urgență a Guvernului nr. 99/2005 pentru modificarea și
completarea Legii nr. 3/2000 privind organizarea și desfășurarea referendumului este constituțională.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterea a avut loc la data de 8 iunie 2006 și la aceasta au participat: Ioan Vida, președinte, Nicolae
Cochinescu, Aspazia Cojocaru, Acsinte Gaspar, Kozsokár Gábor, Petre Ninosu, Ion Predescu și Șerban Viorel Stănoiu,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 554/27.VI.2006

HOTĂRÂRI

ALE

GUVERNULUI

9

ROMÂNIEI

GUVERNUL ROMÂNIEI

HOTĂRÂRE
privind stabilirea schemei de comercializare a certificatelor de emisii de gaze cu efect de seră
Având în vedere prevederile Tratatului dintre Regatul Belgiei, Republica Cehă, Regatul Danemarcei, Republica
Federală Germania, Republica Estonia, Republica Elenă, Regatul Spaniei, Republica Franceză, Irlanda, Republica Italiană,
Republica Cipru, Republica Letonia, Republica Lituania, Marele Ducat al Luxemburgului, Republica Ungară, Republica
Malta, Regatul Țărilor de Jos, Republica Austria, Republica Polonă, Republica Portugheză, Republica Slovenia, Republica
Slovacă, Republica Finlanda, Regatul Suediei, Regatul Unit al Marii Britanii și Irlandei de Nord (state membre ale Uniunii
Europene) și Republica Bulgaria și România privind aderarea Republicii Bulgaria și a României la Uniunea Europeană,
semnat de România la Luxemburg la 25 aprilie 2005, ratificat prin Legea nr. 157/2005,
în temeiul art. 108 din Constituția României, republicată, și al art. 60 alin. (1) din Ordonanța de urgență a
Guvernului nr. 195/2005 privind protecția mediului,
Guvernul României adoptă prezenta hotărâre.
Art. 1. — Prezenta hotărâre stabilește schema de
comercializare a certificatelor de emisii de gaze cu efect de
seră pentru a promova reducerea emisiilor de gaze cu
efect de seră într-un mod eficient din punct de vedere
economic.
Art. 2. — Prezenta hotărâre se aplică emisiilor provenite
din activitățile și instalațiile prevăzute în anexa nr. 1 și
gazelor cu efect de seră prevăzute în anexa nr. 2, cu
respectarea, după caz, și a dispozițiilor Ordonanței de
urgență a Guvernului nr. 152/2005 privind prevenirea și
controlul integrat al poluării, aprobată cu modificări și
completări prin Legea nr. 84/2006.
Art. 3. — Pentru aplicarea prezentei hotărâri, termenii și
expresiile de mai jos au următoarele semnificații:
a) activitatea de proiect — implementarea unui proiect
aprobat de una sau mai multe părți înscrise în anexa nr. I
la Convenția-cadru a Națiunilor Unite asupra schimbărilor
climatice, semnată la Rio de Janeiro la 5 iunie 1992,
ratificată prin Legea nr. 24/1994, în conformitate cu art. 6
sau 12 din Protocolul de la Kyoto la Convenția-cadru a
Națiunilor Unite asupra schimbărilor climatice, adoptat la
11 decembrie 1997, ratificat prin Legea nr. 3/2001, și cu
deciziile conferințelor părților la Convenția-cadru a Națiunilor
Unite asupra schimbărilor climatice sau la Protocolul de la
Kyoto;
b) certificat de emisii de gaze cu efect de seră — titlul care
conferă dreptul de a emite o tonă de dioxid de carbon
echivalent într-o perioadă definită, valabil numai pentru
îndeplinirea scopului prezentei hotărâri și care este
transferabil în condițiile prevăzute de prezenta hotărâre;
c) emisii — eliberarea în atmosferă a gazelor cu efect
de seră generate de sursele unei instalații;
d) gaze cu efect de seră — gazele prevăzute în anexa
nr. 2;
e) instalație — orice unitate tehnică staționară, în care
se desfășoară una sau mai multe activități prevăzute în
anexa nr. 1, precum și orice activitate direct legată tehnic
de activitățile desfășurate pe acel amplasament și care pot
genera emisii și poluare;
f) instalație nou-intrată — orice instalație în care se
desfășoară una sau mai multe dintre activitățile prevăzute
în anexa nr. 1, care a obținut autorizație privind emisiile de
gaze cu efect de seră sau revizuirea acesteia ca urmare a
unei schimbări privind natura, funcționarea ori extinderea
instalației, ulterior notificării Planului național de alocare
Comisiei Europene;

g) operator — orice persoană care operează sau
controlează o instalație sau care, potrivit legislației în
vigoare, a fost învestită cu putere de decizie economică
asupra funcționării tehnice a instalației;
h) parte prevăzută în anexa nr. I — țară înscrisă în anexa
nr. I la Convenția-cadru a Națiunilor Unite asupra
schimbărilor climatice, care a ratificat Protocolul de la Kyoto
așa cum se prevede în art. 1 alin. (7) din Protocolul de la
Kyoto;
i) persoană — orice persoană fizică sau juridică;
j) public — una sau mai multe persoane și, în
conformitate cu legislația sau practica națională, asociații,
organizații sau grupuri de persoane;
k) reducere de emisii certificată (CER) — o unitate de
reducere a emisiilor de gaze cu efect de seră, egală cu o
tonă de dioxid de carbon echivalent, provenită de la o
activitate de proiect desfășurată în concordanță cu art. 12
din Protocolul de la Kyoto și cu deciziile privind art. 12
adoptate de conferințele părților la Convenția-cadru a
Națiunilor Unite asupra schimbărilor climatice sau la
Protocolul de la Kyoto;
l) registru național — bază de date electronică unică,
standardizată și securizată, care înregistrează și urmărește
toate operațiunile cu certificate de emisii de gaze cu efect
de seră, în aplicarea prezentei hotărâri, și cu unități de
emisii de gaze cu efect de seră prevăzute prin Protocolul
de la Kyoto, definite conform Hotărârii Guvernului
nr. 645/2005 pentru aprobarea Strategiei naționale a
României privind schimbările climatice — 2005—2007.
Toate operațiunile se realizează pe cale electronică;
m) tonă de dioxid de carbon echivalent — o tonă metrică
de dioxid de carbon sau o cantitate din oricare alt gaz cu
efect de seră prevăzut în anexa nr. 2, cu un potențial de
încălzire globală echivalent unei tone metrice de dioxid de
carbon;
n) unitate de reducere a emisiilor (ERU) — o unitate de
reducere a emisiilor de gaze cu efect de seră, egală cu o
tonă de dioxid de carbon echivalent, provenită de la o
activitate de proiect desfășurată în concordanță cu art. 6
din Protocolul de la Kyoto și cu deciziile privind art. 6
adoptate de conferințele părților la Convenția-cadru a
Națiunilor Unite asupra schimbărilor climatice sau la
Protocolul de la Kyoto.
Art. 4. — Autoritățile competente pentru protecția
mediului, responsabile pentru coordonarea și urmărirea
aplicării dispozițiilor prezentei hotărâri, sunt: autoritatea

10

MONITORUL OFICIAL AL ROMÂNIEI, PARTEA I, Nr. 554/27.VI.2006

publică centrală pentru protecția mediului, Agenția Națională
pentru Protecția Mediului și unitățile subordonate acesteia,
Garda Națională de Mediu și unitățile subordonate acesteia.
Art. 5. — (1) Începând cu data de 1 ianuarie 2007,
pentru instalațiile în care se desfășoară o activitate
prevăzută în anexa nr. 1, care generează emisii specifice
activității respective, operatorul trebuie să dețină autorizația
privind emisiile de gaze cu efect de seră, eliberată de
autoritatea competentă pentru protecția mediului potrivit
dispozițiilor art. 6 alin. (1), (2) și (3), ale art. 7 și 8.
(2) Pentru instalațiile care desfășoară activitățile
prevăzute în anexa nr. 1 la Ordonanța de urgență a
Guvernului nr. 152/2005, aprobată cu modificări și
completări prin Legea nr. 84/2006, condițiile și procedura
aferente emiterii autorizației privind emisiile de gaze cu
efect de seră se corelează cu cele prevăzute pentru
emiterea autorizației integrate de mediu.
Art. 6. — (1) Pentru a obține autorizația privind emisiile
de gaze cu efect de seră, operatorul depune la autoritatea
competentă pentru protecția mediului solicitarea pentru
obținerea autorizației împreună cu documentația în care
sunt descrise:
a) instalația și activitățile desfășurate, inclusiv tehnologia
utilizată;
b) materia primă și materialele auxiliare a căror utilizare
generează emisii de gaze cu efect de seră prevăzute în
anexa nr. 2;
c) sursele de emisii de gaze cu efect de seră ale
instalațiilor care desfășoară una sau mai multe dintre
activitățile prevăzute în anexa nr. 1;
d) măsuri planificate pentru monitorizarea și raportarea
emisiilor de gaze cu efect de seră în conformitate cu
Ghidul de monitorizare și raportare a emisiilor de gaze cu
efect de seră, prevăzut la art. 21.
(2) Solicitarea pentru obținerea autorizației privind
emisiile de gaze cu efect de seră este însoțită de un
rezumat netehnic al documentației depuse.
(3) Competențele și procedura de emitere și revizuire a
autorizației privind emisiile de gaze cu efect de seră se
stabilesc prin ordin al conducătorului autorității publice
centrale pentru protecția mediului în termen de 45 de zile
de la data intrării în vigoare a prezentei hotărâri.
Art. 7. — (1) Autoritatea competentă pentru protecția
mediului emite autorizația privind emisiile de gaze cu efect
de seră pentru toată instalația sau o parte a acesteia dacă
apreciază că operatorul este capabil că monitorizeze și să
raporteze emisiile.
(2) Autorizația privind emisiile de gaze cu efect de seră
poate acoperi una sau mai multe instalații situate pe
același amplasament și care sunt operate sau controlate
de către același operator.
Art. 8. — Autorizația privind emisiile de gaze cu efect
de seră conține:
a) numele și adresa operatorului/denumirea și sediul,
după caz;
b) o descriere a activităților și a emisiilor de gaze cu
efect de seră generate de instalație;
c) cerințele de monitorizare, cu specificarea metodologiei
utilizate, și frecvența de monitorizare;
d) cerințele de raportare;
e) obligația de a restitui, până la 30 aprilie a anului
următor celui pentru care au fost alocate certificatele de
emisii de gaze cu efect de seră, un număr de certificate
de emisii de gaze cu efect de seră, egal cu numărul total
de emisii provenite de la instalația respectivă, potrivit
dispozițiilor art. 22.

Art. 9. — (1) Operatorul are obligația să informeze
autoritatea competentă pentru protecția mediului cu privire
la orice modificări planificate privind natura, funcționarea
sau extinderea instalației care pot determina revizuirea
autorizației privind emisiile de gaze cu efect de seră.
(2) Autoritatea competentă pentru emiterea autorizației
privind emisiile de gaze cu efect de seră revizuiește
autorizația, după caz.
(3) La schimbarea operatorului unei instalații care deține
o autorizație privind emisiile de gaze cu efect de seră,
noul operator are obligația să solicite autorității competente
pentru protecția mediului revizuirea autorizației cu privire la
denumirea și sediul noului operator.
Art. 10. — (1) Autoritatea publică centrală pentru
protecția mediului coordonează, pentru fiecare dintre
perioadele la care se face referire în art. 13 și 14,
elaborarea Planului național de alocare prin care se
stabilesc numărul total de certificate de emisii de gaze cu
efect de seră alocate și modul de alocare a acestora
pentru fiecare instalație care intră sub incidența prezentei
hotărâri.
(2) Planul național de alocare, pentru fiecare perioadă
prevăzută la art. 13 și 14, se bazează pe criterii obiective
și transparente, inclusiv cele prevăzute în anexa nr. 3, și
luând în considerare comentariile publicului.
(3) Metodologia privind elaborarea Planului național de
alocare se aprobă prin ordin al conducătorului autorității
publice centrale pentru protecția mediului, în termen de
30 de zile de la data intrării în vigoare a prezentei hotărâri.
Art. 11. — (1) Autoritatea publică centrală pentru
protecția mediului face public Planul național de alocare,
pentru perioada prevăzută la art. 13 și pentru prima
perioadă de 5 ani prevăzută la art. 14, și îl notifică până
la data de 30 septembrie 2006 Comisiei Europene și
statelor membre ale Uniunii Europene
(2) Pentru perioadele subsecvente la care se face
referire în art. 14, Planul național de alocare se publică și
se notifică Comisiei Europene și statelor membre ale
Uniunii Europene cu cel puțin 18 luni înainte de începerea
perioadei vizate.
(3) Planul național de alocare se aprobă prin hotărâre a
Guvernului, după aprobarea acestuia de către Comisia
Europeană.
Art. 12. — Pentru perioada prevăzută la art. 13 și
prima perioadă prevăzută la art. 14, alocarea certificatelor
de emisii de gaze cu efect de seră se realizează cu titlu
gratuit.
Art. 13. — Începând cu data de 1 ianuarie 2007, prin
Planul național de alocare se stabilesc, pentru o perioadă
de un an, numărul total de certificate de emisii de gaze cu
efect de seră care se alocă pentru perioada respectivă și
numărul total de certificate de emisii de gaze cu efect de
seră alocate operatorului pentru fiecare instalație.
Art. 14. — Începând cu data de 1 ianuarie 2008, prin
Planul național de alocare se stabilesc, pentru o perioadă
de 5 ani și pentru fiecare perioadă subsecventă de 5 ani,
numărul total de certificate de emisii de gaze cu efect de
seră alocate pentru perioada respectivă și numărul total de
certificate de emisii de gaze cu efect de seră alocate
operatorului pentru fiecare instalație.
Art. 15. — (1) La stabilirea modului de alocare se ia în
considerare și accesul instalațiilor nou-intrate la certificatele
de emisii de gaze cu efect de seră.
(2) Agenția Națională pentru Protecția Mediului, prin
registrul național, emite numărul total de certificate de
emisii de gaze cu efect de seră pentru perioada prevăzută
la art. 13 și o parte din numărul total de certificate de

MONITORUL OFICIAL AL ROMÂNIEI, PARTEA I, Nr. 554/27.VI.2006
emisii de gaze cu efect de seră, aferent fiecărui an al
perioadelor prevăzute la art. 14, până la data de
28 februarie a anului respectiv.
Art. 16. — (1) Pentru fiecare perioadă prevăzută la
art. 14, operatorii pot să utilizeze unități de reducere a
emisiilor (ERU) și reduceri de emisii certificate (CER)
rezultate din activități de proiect, până la un procent din
numărul de certificate de emisii de gaze cu efect de seră
alocate fiecărei instalații, prevăzut în Planul național de
alocare.
(2) În situația prevăzută la alin. (1), Agenția Națională
pentru Protecția Mediului emite și predă imediat
operatorului un certificat de emisii de gaze cu efect de
seră în schimbul unei unități de reducere a emisiilor (ERU)
sau al unei reduceri de emisii certificate (CER), deținută de
operator în registrul național.
(3) Toate unitățile de reducere a emisiilor (ERU) și
reducerile de emisii certificate (CER) emise și care pot fi
folosite potrivit Convenției-cadru a Națiunilor Unite asupra
schimbărilor climatice, Protocolului de la Kyoto și deciziilor
ulterioare adoptate de conferințele părților la Protocolul de
la Kyoto pot fi utilizate în cadrul schemei de comercializare
a certificatelor de emisii de gaze cu efect de seră, cu
următoarele excepții:
a) unități de reducere a emisiilor (ERU) și reduceri de
emisii certificate (CER) generate de instalațiile nucleare,
pentru prima perioadă de 5 ani la care se face referire în
art. 14;
b) unități de reducere a emisiilor (ERU) și reduceri de
emisii certificate (CER) rezultate din activități de proiect
privind utilizarea terenurilor, schimbarea utilizării terenurilor
și silvicultură.
Art. 17. — (1) Autoritatea publică centrală pentru
protecția mediului ia măsurile necesare pentru aprobarea
situației de referință pentru activitățile de proiect, potrivit
deciziilor ulterioare ale conferințelor părților la Protocolul de
la Kyoto, cu legislația națională armonizată cu acquis-ul
comunitar, ținând seama de perioadele de tranziție
prevăzute în Tratatul privind aderarea României la Uniunea
Europeană, ratificat prin Legea nr. 157/2005.
(2) Până la data de 31 decembrie 2012, pentru
activitățile de proiect prevăzute la art. 6 și 12 din
Protocolul de la Kyoto, care reduc sau limitează în mod
direct emisiile de la o instalație care intră sub incidența
prezentei hotărâri, unitățile de reducere a emisiilor (ERU)
sau reducerile de emisii certificate (CER) nu pot fi emise
decât dacă un număr egal de certificate de emisii de gaze
cu efect de seră este anulat de către operatorul instalației
respective, pentru evitarea dublei contabilizări.
(3) Până la data de 31 decembrie 2012, pentru
activitățile de proiect prevăzute la art. 6 și 12 din
Protocolul de la Kyoto, care reduc sau limitează în mod
indirect emisiile de la o instalație care intră sub incidența
prezentei hotărâri, unitățile de reducere a emisiilor (ERU)
sau reducerile de emisii certificate (CER) nu pot fi emise
decât dacă un număr egal de certificate de emisii de gaze
cu efect de seră, provenite din unitățile de reducere a
emisiilor (ERU) sau reducerile de emisii certificate (CER),
este anulat din registrul național, pentru evitarea dublei
contabilizări.
(4) La activități de proiect pot participa operatori publici
sau privați, cu aprobarea autorității publice centrale pentru
protecția mediului.
(5) În situația prevăzută la alin. (4), autoritatea publică
centrală pentru protecția mediului rămâne responsabilă
pentru îndeplinirea obligațiilor prevăzute de Convenția-cadru
a Națiunilor Unite asupra schimbărilor climatice și de

11

Protocolul de la Kyoto și se asigură că participarea la
activități de proiect se realizează în conformitate cu liniile
directoare și cu procedurile relevante adoptate ulterior de
conferințele părților la Convenția-cadru a Națiunilor Unite
asupra schimbărilor climatice și la Protocolul de la Kyoto.
(6) În cazul aprobării activităților de proiect privind
producerea de energie hidroelectrică în instalații cu o putere
instalată mai mare de 20 MW, autoritatea publică centrală
pentru protecția mediului verifică respectarea, pe parcursul
derulării activităților de proiect, a criteriilor și liniilor
directoare internaționale, inclusiv cele prevăzute de Comisia
Mondială privind Barajele.
Art. 18. — (1) Certificatele de emisii de gaze cu efect
de seră se pot transfera:
a) între persoane române și persoane din alte state
membre ale Comunității Europene;
b) între persoane române și persoane din terțe țări,
altele decât cele din Comunitatea Europeană, doar dacă
certificatele de emisii de gaze cu efect de seră sunt
recunoscute reciproc, în baza acordurilor internaționale
încheiate de Comunitatea Europeană cu alte țări prevăzute
în anexa B la Protocolul de la Kyoto, fără alte restricții
decât cele prevăzute în prezenta hotărâre și în
reglementările adoptate în aplicarea acestora.
(2) Operatorul fiecărei instalații are obligația de a
restitui, până cel târziu la data de 30 aprilie a fiecărui an,
un număr de certificate de emisii de gaze cu efect de seră
egal cu cantitatea totală de emisii de gaze cu efect de
seră provenite de la instalația respectivă în anul
calendaristic anterior, verificate potrivit dispozițiilor art. 22,
iar aceste certificate se anulează ulterior.
(3) Certificatele de emisii de gaze cu efect de seră se
anulează în orice moment, la solicitarea persoanei care le
deține.
(4) În scopul îndeplinirii obligațiilor prevăzute la alin. (2),
certificatele de emisii de gaze cu efect de seră, emise de
autoritățile competente din statele membre ale Comunității
Europene, sunt recunoscute de autoritatea publică centrală
pentru protecția mediului.
(5) Administratorul registrului național constată încălcarea
prevederilor alin. (2) și prezintă autorității publice centrale
pentru protecția mediului lista operatorilor care nu au
restituit numărul de certificate de emisii de gaze cu efect
de seră, potrivit alocării.
Art. 19. — Certificatele de emisii de gaze cu efect de
seră sunt valabile pentru emisiile din perioada prevăzută la
art. 13 sau 14, care au fost înregistrate în registrul
național.
Art. 20. — În termen de 4 luni de la începerea fiecărei
perioade de 5 ani prevăzute la art. 14, administratorul
registrului național anulează certificatele de emisii de gaze
cu efect de seră care nu mai sunt valabile și care nu au
fost restituite și anulate potrivit dispozițiilor art. 18 alin. (2).
Art. 21. — (1) Operatorii care dețin o autorizație privind
emisiile de gaze cu efect de seră au obligația să
monitorizeze emisiile, în conformitate cu Ghidul de
monitorizare și raportare a emisiilor de gaze cu efect de seră.
(2) În primul trimestru al anului în curs fiecare operator
are obligația să prezinte autorității competente pentru
protecția mediului raportul de monitorizare privind emisiile
de gaze cu efect de seră pentru anul precedent, întocmit
în conformitate cu Ghidul de monitorizare și raportare a
emisiilor de gaze cu efect de seră.
(3) Ghidul de monitorizare și raportare a emisiilor de
gaze cu efect de seră, elaborat pe baza principiilor privind
monitorizarea prevăzute în anexa nr. 4, se aprobă prin
ordin al conducătorului autorității publice centrale pentru

12

MONITORUL OFICIAL AL ROMÂNIEI, PARTEA I, Nr. 554/27.VI.2006

protecția mediului în termen de 30 de zile de la data
intrării în vigoare a prezentei hotărâri.
Art. 22. — (1) Autoritatea competentă pentru protecția
mediului se asigură că rapoartele de monitorizare
prevăzute la art. 21 alin. (2), verificate în conformitate cu
criteriile prevăzute în anexa nr. 5 de către verificatori
acreditați, sunt corecte.
(2) În cazul în care, până la data de 31 martie a anului
în curs, raportul de monitorizare privind emisiile de gaze cu
efect de seră din anul precedent nu este declarat
satisfăcător, ca urmare a neîndeplinirii criteriilor prevăzute
în anexa nr. 5, operatorul nu poate transfera certificatele
de emisii de gaze cu efect de seră până în momentul în
care raportul este declarat satisfăcător.
(3) Verificatorii sunt acreditați de autoritatea publică
centrală pentru economie și comerț, pe baza procedurii de
acreditare aprobate, până la 31 decembrie 2006, prin ordin
al conducătorului autorității publice centrale pentru
economie și comerț.
Art. 23. — Deciziile cu privire la alocarea certificatelor
de emisii de gaze cu efect de seră, informațiile privind
activitățile de proiect la care România participă ori pentru
care aprobă participarea operatorilor publici sau privați,
precum și rapoartele de monitorizare a emisiilor de gaze
cu efect de seră prevăzute la art. 21, deținute de
autoritatea competentă pentru protecția mediului, se pun la
dispoziția publicului potrivit Hotărârii Guvernului
nr. 878/2005 privind accesul publicului la informația privind
mediul.
Art. 24. — (1) Autoritatea publică centrală pentru
protecția mediului, prin Agenția Națională pentru Protecția
Mediului, este administratorul registrului național.
(2) Prin registrul național se asigură evidența
certificatelor de emisii de gaze cu efect de seră emise,
deținute, transferate și anulate, inclusiv a operațiunilor cu
unități de emisii de gaze cu efect de seră prevăzute de
Protocolul de la Kyoto.
(3) Orice persoană poate deține certificate de emisii de
gaze cu efect de seră.
(4) Registrul național este accesibil publicului, cu
respectarea legislației în vigoare privind confidențialitatea
informațiilor.
(5) Registrul național conține conturi separate în care
sunt înregistrate certificatele de emisii de gaze cu efect de
seră deținute de fiecare persoană și în care sunt
evidențiate operațiunile cu aceste certificate și cu unitățile
de emisii de gaze cu efect de seră, prevăzute de
Protocolul de la Kyoto.
(6) Regulamentul privind administrarea și operarea
registrului național se aprobă prin ordin al conducătorului
autorității publice centrale pentru protecția mediului, în
termen de 180 de zile de la data intrării în vigoare a
prezentei hotărâri.
(7) Administatorul registrului național percepe un tarif la
deschiderea unui cont în registrul național și un tarif
corespunzător operării respectivului cont.
(8) Cuantumul tarifelor prevăzute la alin. (7) se
stabilesc anual, prin ordin al conducătorului autorității
publice centrale pentru protecția mediului, acestea având
destinația stabilită conform dispozițiilor art. 23 alin. (3) din
Ordonanța de urgență a Guvernului nr. 195/2005 privind
protecția mediului.
Art. 25. — (1) Autoritatea publică centrală pentru
protecția mediului transmite anual Comisiei Europene
raportul privind punerea în aplicare a prezentei hotărâri.
(2) Raportul prevăzut la alin. (1) conține următoarele
informații: procedurile privind alocarea certificatelor de
emisii de gaze cu efect de seră, utilizarea unităților de

reducere a emisiilor (ERU) și a reducerilor de emisii
certificate (CER) rezultate din activități de proiect,
administrarea registrului național, aplicarea ghidurilor de
monitorizare și raportare, activitatea de verificare, aspecte
privind conformarea cu prezenta hotărâre și regimul fiscal
al certificatelor de emisii de gaze cu efect de seră, după
caz.
(3) Autoritatea publică centrală pentru protecția mediului
transmite o dată la 2 ani Comisiei Europene un raport care
să arate că, potrivit prevederilor Protocolului de la Kyoto și
deciziilor ulterioare adoptate de conferințele părților la
Protocolul de la Kyoto, utilizarea activităților de proiect este
suplimentară acțiunilor de reducere a emisiilor de gaze cu
efect de seră întreprinse la nivel național.
Art. 26. — (1) Operatorii pot forma un grup comun al
instalațiilor în care se desfășoară aceeași activitate, pentru
perioada prevăzută la art. 13 și/sau prima perioadă de
5 ani prevăzută la art. 14.
(2) Operatorii care desfășoară o activitate prevăzută în
anexa nr. 1 și vor să formeze un grup comun al
instalațiilor, potrivit dispozițiilor alin. (1), depun la autoritatea
publică centrală pentru protecția mediului solicitarea de
aprobare a formării grupului comun al instalațiilor, precizând
instalațiile, perioada pentru care se formează grupul comun
al instalațiilor și furnizând dovezi că administratorul
desemnat al grupului este capabil să îndeplinească
obligațiile prevăzute la alin. (3) și (4).
(3) Operatorii care doresc să formeze un grup comun
al instalațiilor mandatează un administrator căruia:
a) prin excepție de la art. 13 și 14, îi este emis
numărul total de certificate de emisii de gaze cu efect de
seră, calculat pentru instalațiile operatorilor care formează
grupul comun al instalațiilor;
b) prin excepție de la art. 8 lit. e) și art. 18 alin. (2), îi
revine responsabilitatea pentru restituirea certificatelor de
emisii de gaze cu efect de seră corespunzătoare emisiilor
totale de gaze cu efect de seră provenite de la instalațiile
cuprinse în grupul comun al instalațiilor;
c) îi este interzis transferul de certificate de emisii de
gaze cu efect de seră, în cazul în care raportul de
monitorizare al unui operator din cadrul grupului comun al
instalațiilor a fost declarat nesatisfăcător în urma verificării
prevăzute la art. 22.
(4) Prin derogare de la art. 28, administratorul grupului
comun este responsabil pentru executarea sancțiunilor
aplicate în caz de nerespectare a dispozițiilor privind
restituirea certificatelor de emisii de gaze cu efect de seră
pentru a acoperi emisiile totale de gaze cu efect de seră
provenite de la instalațiile incluse în grupul comun.
(5) În cazul în care administratorul grupului comun nu
se conformează prevederilor alin. (4), fiecare operator din
cadrul grupului comun este responsabil, conform
dispozițiilor art. 18 alin. (2) și art. 28, pentru emisiile
provenite de la propria instalație.
(6) Autoritatea publică centrală pentru protecția mediului
înaintează Comisiei Europene solicitarea prevăzută la
alin. (2).
(7) Grupul comun al instalațiilor se formează doar după
aprobarea solicitării de formare de către Comisia
Europeană.
(8) În cazul în care Comisia Europeană respinge
motivat solicitarea de formare a grupului comun al
instalațiilor, grupul comun al instalațiilor se formează doar
dacă modificările propuse sunt acceptate de Comisia
Europeană.
Art. 27. — (1) Pentru perioada prevăzută la art. 13,
autoritatea publică centrală pentru protecția mediului poate

13

MONITORUL OFICIAL AL ROMÂNIEI, PARTEA I, Nr. 554/27.VI.2006
solicita Comisiei Europene să permită alocarea unor
certificate de emisii de gaze cu efect de seră suplimentare,
pentru anumite instalații, în caz de forță majoră.
(2) Comisia Europeană autorizează emiterea de
certificate de emisii de gaze cu efect de seră suplimentare
și netransferabile doar cu condiția demonstrării existenței
unui caz de forță majoră.
Art. 28. — (1) Nerespectarea prevederilor art. 18
alin. (2), pentru perioada prevăzută la art. 13, constituie
contravenție și se sancționează după cum urmează:
a) cu amendă de la 160 lei (RON) la 240 lei (RON),
pentru nerestituirea unui număr de 1—9 certificate de
emisii de gaze cu efect de seră;
b) cu amendă de la 250 lei (RON) la 320 lei (RON),
pentru nerestituirea unui număr de 10—15 certificate de
emisii de gaze cu efect de seră;
c) cu amendă de la 330 lei (RON) la 400 lei (RON),
pentru nerestituirea unui număr mai mare de 15 certificate
de emisii de gaze cu efect de seră.
(2) Nerespectarea prevederilor art. 18 alin. (2), pentru
perioada prevăzută la art. 14, constituie contravenție și se
sancționează după cum urmează:
a) cu amendă de la 400 lei (RON) la 500 lei (RON),
pentru nerestituirea unui număr de 1—9 certificate de
emisii de gaze cu efect de seră;
b) cu amendă de la 550 lei (RON) la 650 lei (RON),
pentru nerestituirea unui număr de 10—15 certificate de
emisii de gaze cu efect de seră;
c) cu amendă de la 700 lei (RON) la 800 lei (RON),
pentru nerestituirea unui număr mai mare de 15 certificate
de emisii de gaze cu efect de seră.
(3) Plata amenzii prevăzute la alin. (1) și (2) nu
exonerează operatorul de la obligația de a restitui un
număr de certificate de emisii de gaze cu efect de seră
egal cu emisiile generate suplimentar, la momentul la care
predă certificatele de emisii de gaze cu efect de seră
corespunzătoare emisiilor din următorul an calendaristic.

(4) Constatarea contravențiilor prevăzute la alin. (1) și
(2) și aplicarea sancțiunilor se realizează de către comisari
și persoane împuternicite din cadrul Gărzii Naționale de
Mediu.
Art. 29. — Dispozițiile art. 28 referitoare la contravenții
se completează cu prevederile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
Art. 30. — Autoritatea publică centrală pentru protecția
mediului publică într-un ziar național, afișează pe propria
pagină de Internet, precum și la sediul său numele
operatorilor care au încălcat prevederile art. 18 alin. (2).
Publicarea în ziar și afișarea pe propria pagină web și la
sediu se fac anual.
Art. 31. — Prezenta hotărâre intră în vigoare la data
publicării în Monitorul Oficial al României, Partea I, cu
excepția art. 18, art. 24 alin. (5) și (7) și a art. 25, 26, 27
și 28, care intră în vigoare la data aderării României la
Uniunea Europeană.
Art. 32. — Anexele nr. 1—5 fac parte integrantă din
prezenta hotărâre.
Prezenta hotărâre transpune prevederile Directivei
Parlamentului European și a Consiliului 2003/87/CE din
13 octombrie 2003 privind stabilirea unei scheme de
comercializare a certificatelor de emisii de gaze cu efect de
seră în cadrul Comunității, care modifică Directiva 96/61/CE
privind prevenirea și controlul integrat al poluării, publicată în
Jurnalul Oficial al Uniunii Europene (J.O.U.E.) nr. L275/2003,
și Directiva Parlamentului European și a Consiliului
2004/101/CE privind modificarea Directivei 2003/87/CE privind
stabilirea unei scheme de comercializare a certificatelor de
emisii de gaze cu efect de seră în cadrul Comunității, cu privire
la mecanismele flexibile prevăzute de Protocolul de la Kyoto,
publicată în Jurnalul Oficial al Uniunii Europene (J.O.U.E.)
nr. L338/2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul economiei și comerțului,
Eugen Țapu-Nazare,
secretar de stat
Ministrul administrației și internelor,
Vasile Blaga
p. Ministrul finanțelor publice,
Doina-Elena Dascălu,
secretar de stat
București, 14 iunie 2006.
Nr. 780.

ANEXA Nr. 1

CATEGORII DE ACTIVITĂȚI ȘI INSTALAȚII

1. Instalațiile sau părți ale instalațiilor folosite pentru
cercetare, dezvoltare și testare de noi produse și procese
nu intră sub incidența prezentei hotărâri.
2. Limitele prezentate mai jos se referă, în general,
la capacități de producție sau rezultate. În cazul în care

un operator desfășoară mai multe activități prevăzute la
același subsector, în aceeași instalație sau pe același
amplasament,
însumează.

capacitățile

acestor

activități

se

14

MONITORUL OFICIAL AL ROMÂNIEI, PARTEA I, Nr. 554/27.VI.2006
Emisii de gaze
cu efect de seră

Activități — instalații

Activități în domeniul energetic
Instalații de ardere cu o putere termică nominală mai mare de 20 MW
(cu excepția instalațiilor pentru deșeuri periculoase și municipale)
Instalații pentru rafinarea țițeiului
Cuptoare de cocs
Producția și prelucrarea metalelor feroase
Instalații de prăjire sau sinterizare a minereului metalic (inclusiv a minereului cu
conținut de sulf)
Instalații pentru producerea fontei sau a oțelului (topire primară ori secundară),
inclusiv instalații pentru turnarea continuă, cu o capacitate de producție mai mare
de 2,5 tone/oră
Industria mineralelor
Instalații pentru producerea clincherului de ciment în cuptoare rotative cu o capacitate
de producție mai mare de 500 tone/zi, instalații pentru producerea varului în cuptoare
rotative cu o capacitate de producție mai mare de 50 tone/zi sau în alte tipuri de cuptoare,
nerotative, cu o capacitate de producție mai mare de 50 tone/zi
Instalații pentru fabricarea sticlei, inclusiv a fibrei de sticlă, cu o capacitate de topire
mai mare de 20 tone/zi
Instalații pentru fabricarea produselor ceramice prin ardere, în special a țiglelor, cărămizilor,
cărămizilor refractare, dalelor, plăcilor de gresie sau de faianță:
a) cu o capacitate de producție mai mare de 75 tone/zi; și/sau
b) cu o capacitate a cuptorului mai mare de 4 m3 și cu o densitate stabilită pentru
fiecare cuptor mai mare de 300 kg/m3
Alte activități
Instalații industriale pentru producerea de:
a) celuloză din lemn sau din alte materiale fibroase;
b) hârtie și carton, având o capacitate de producție mai mare de 20 tone/zi

Dioxid de carbon
Dioxid de carbon
Dioxid de carbon
Dioxid de carbon
Dioxid de carbon

Dioxid de carbon

Dioxid de carbon
Dioxid de carbon

Dioxid de carbon
Dioxid de carbon
ANEXA Nr. 2

GAZELE CU EFECT DE SERĂ

Hidrofluorocarburi (HFC-uri)
Perfluorocarburi (PFC-uri)
Hexafluorură de sulf (SF6)

Dioxid de carbon (CO2)
Metan (CH4)
Oxid azotos (N2O)

ANEXA Nr. 3

CRITERIILE

pentru elaborarea Planului național de alocare
1. Numărul total de certificate de emisii de gaze cu
efect de seră alocate pentru fiecare perioadă trebuie să fie
compatibil cu obligația României de limitare a emisiilor de
gaze cu efect de seră, conform Protocolului de la Kyoto,
ținându-se cont, pe de o parte, de proporția dintre emisiile
totale reprezentate de aceste certificate și emisiile de la
sursele neacoperite de această hotărâre și, pe de altă
parte, de politica energetică națională și asigurarea
respectării strategiei naționale privind schimbările climatice.
Numărul total al certificatelor de emisii de gaze cu efect de
seră, care urmează să fie alocate, nu trebuie să
depășească necesarul estimat pentru aplicarea strictă a
criteriilor prevăzute în această anexă. Înainte de anul 2008,
alocarea certificatelor de emisii de gaze cu efect de seră
se face ținându-se seama de acțiunile privind atingerea sau
depășirea angajamentelor României de reducere a emisiilor

de gaze cu efect de seră, asumate prin Protocolul de la
Kyoto.
2. Numărul total de certificate de emisii de gaze cu
efect de seră alocate trebuie să fie în concordanță cu
evaluarea progreselor actuale și a celor preconizate pentru
realizarea contribuției la angajamentele internaționale
asumate de România prin Protocolul de la Kyoto.
3. Numărul total de certificate de emisii de gaze cu
efect de seră alocate trebuie să fie în concordanță cu
potențialul de reducere a emisiilor al activităților acoperite
de această schemă, inclusiv potențialul tehnologic. Alocarea
certificatelor de emisii de gaze cu efect de seră poate
avea la bază media emisiilor de gaze cu efect de seră pe
produs, în cadrul fiecărei activități, și pe progresul realizabil
în fiecare activitate.
4. Planul național de alocare trebuie să fie în
concordanță cu alte reglementări și politici armonizate cu

MONITORUL OFICIAL AL ROMÂNIEI, PARTEA I, Nr. 554/27.VI.2006
cele ale Comunității Europene. Acesta trebuie să țină
seama de creșterile inevitabile generate ca efect al aplicării
noilor cerințe legislative.
5. Planul național de alocare nu trebuie să facă
discriminare între operatori sau sectoare, astfel încât să nu
favorizeze în mod nejustificat anumiți operatori sau anumite
activități.
6. Planul național de alocare trebuie să conțină
informații asupra modului în care instalațiile nou-intrate sunt
capabile să participe la schema de comercializare a
certificatelor de emisii de gaze cu efect de seră.
7. Planul național de alocare poate include acțiuni
timpurii și informații asupra modului în care aceste acțiuni
sunt luate în considerare. Indicatorii de performanță care
derivă din documentele de referință privind cele mai bune
tehnici disponibile (BAT) pot fi utilizate la elaborarea
Planului național de alocare, iar acești indicatori de
performanță pot lua în considerare acțiunile timpurii.
8. Planul național de alocare trebuie să conțină informații
asupra modului în care tehnologiile curate, inclusiv
tehnologiile eficiente energetic, sunt luate în considerare.

15

9. Planul național de alocare trebuie să includă
prevederi privind posibilitatea publicului de a formula
comentarii și trebuie să conțină informații despre
modalitățile prin care comentariile vor fi luate în
considerare la luarea deciziei de alocare a certificatelor de
emisii de gaze cu efect de seră.
10. Planul național de alocare trebuie să conțină o listă
a instalațiilor care desfășoară activități prevăzute în anexa
nr. 1, precum și numărul de certificate de emisii de gaze
cu efect de seră care sunt alocate pentru fiecare dintre
aceste instalații.
11. Planul național de alocare poate conține informații
privind modul în care este luată în considerare concurența
cu alte țări sau operatori din afara Uniunii Europene.
12. Planul național de alocare trebuie să precizeze
cantitatea maximă de reduceri de emisii certificate (CER)
și unități de reducere a emisiilor (ERU) care poate fi
folosită de către operatori în schema de comercializare,
sub forma unui procent din numărul de certificate de emisii
de gaze cu efect de seră alocate fiecărei instalații.

ANEXA Nr. 4

PRINCIPIILE

privind monitorizarea și raportarea emisiilor de gaze cu efect de seră
Monitorizarea emisiilor de dioxid de carbon
Monitorizarea emisiilor trebuie să se efectueze pe baza
calculelor sau pe baza măsurătorilor.
Calcularea
Calcularea emisiilor se face utilizându-se următoarea
formulă:
Datele privind activitatea x Factorul de emisie x Factorul
de oxidare
Datele privind activitatea (combustibilul folosit, volumul
producției etc.) trebuie să fie monitorizate pe baza datelor
furnizate sau pe baza măsurătorilor.
Trebuie să se utilizeze factorii de emisie acceptați.
Factorii de emisie specifici pentru activități specifice sunt
acceptați pentru toate tipurile de combustibili. Factorii inițiali
de emisie sunt acceptați pentru toate tipurile de
combustibili, cu excepția combustibililor necomerciali
(combustibili alternativi proveniți din deșeuri, precum
anvelopele și gazele provenite din procese industriale). Se
vor elabora factori inițiali de emisie specifici pentru cărbune
și factori de emisie specifici Uniunii Europene sau fiecărui
producător național, pentru gazele naturale. Factorii inițiali
de emisie IPCC (Grupul interguvernamental privind
schimbările climatice) sunt acceptați pentru produsele de
rafinărie. Factorul de emisie pentru biomasă este egal cu
zero.
Dacă factorul de emisie nu ține cont că o parte din
carbon nu se oxidează, atunci trebuie să se folosească un
factor de oxidare suplimentar. Dacă factorii de emisie
specifici pentru activități au fost calculați și s-a luat deja în
considerare procesul de oxidare, factorul de oxidare nu se
mai aplică.
Vor fi utilizați factorii impliciți de oxidare elaborați
conform Ordonanței de urgență a Guvernului nr. 152/2005
privind prevenirea și controlul integrat al poluării, în afară
de cazul în care operatorul poate demonstra că factorii de
emisie specifici pentru activități sunt determinați cu mai
multă acuratețe.
Pentru fiecare activitate, instalație și pentru fiecare
combustibil trebuie să se efectueze un calcul separat.

Măsurarea emisiilor
Pentru măsurarea emisiilor trebuie să se folosească
metodele standard sau acceptate și care trebuie să fie
coroborate cu un calcul al emisiilor.
Monitorizarea emisiilor pentru alte gaze cu efect de seră
Trebuie să fie folosite metodele standard sau acceptate.
Raportarea emisiilor
Fiecare operator trebuie să includă următoarele informații
în raportul privind instalația:
A. Date de identificare a instalației, cuprinzând:
a) numele instalației;
b) adresa, inclusiv codul poștal și țara;
Tipul și numărul activităților prevăzute în anexa nr. 1
desfășurate în cadrul instalației; adresa, telefonul, faxul,
e-mailul și datele persoanei de contact; și
Numele titularului instalației și numele societății-mamă.
B. Pentru fiecare activitate prevăzută în anexa nr. 1,
desfășurată pe amplasamentul pentru care se calculează
emisiile:
a) date privind activitatea;
b) factori de emisie;
c) factori de oxidare;
d) emisii totale; și
e) incertitudinea.
C. Pentru fiecare activitate prevăzută în anexa nr. 1,
desfășurată pe amplasamentul pentru care sunt măsurate
emisiile, trebuie incluse:
a) emisii totale;
b) informații privind credibilitatea metodelor de măsurare; și
c) incertitudinea.
D. Pentru emisiile rezultate din procesul de ardere,
raportul trebuie să includă, de asemenea, factorul de
oxidare, în afara cazului în care oxidarea a fost luată deja
în considerare la fundamentarea factorului de emisie
specific.
Autoritatea publică centrală pentru protecția mediului ia
măsurile necesare coordonării cerințelor de raportare cu
celelalte cerințe de raportare deja existente, pentru a ușura
operatorilor sarcina raportării.

16

MONITORUL OFICIAL AL ROMÂNIEI, PARTEA I, Nr. 554/27.VI.2006
ANEXA Nr. 5

CRITERIILE PRIVIND VERIFICAREA

Principii generale
1. Emisiile generate de fiecare activitate prevăzută în
anexa nr. 1 trebuie să fie supuse verificării.
2. Procesul de verificare trebuie să includă observațiile
privind raportul, prevăzut la art. 21 alin. (2) din hotărâre și
monitorizarea emisiilor efectuată în cursul anului precedent.
Trebuie specificate siguranța, credibilitatea și acuratețea
sistemelor de monitorizare și a datelor și informațiilor
raportate privind emisiile, în special:
a) date raportate privind activitatea, măsurările și
calculele asociate;
b) alegerea și utilizarea factorilor de emisie;
c) calculele care conduc la determinarea tuturor
emisiilor;
d) acuratețea alegerii și utilizării metodelor de măsurare,
dacă se folosește măsurarea.
3. Emisiile de gaze cu efect de seră raportate pot fi
validate numai dacă datele și informațiile sunt sigure și
credibile, permițând determinarea emisiilor cu un grad înalt
de precizie. Un grad înalt de precizie este atins atunci
când operatorul demonstrează că:
a) datele raportate sunt concludente;
b) colectarea datelor s-a efectuat potrivit standardelor
științifice aplicabile; și
c) înregistrările importante privind instalația sunt
complete și concludente.
4. Verificatorul trebuie să aibă acces la toate
amplasamentele și informațiile ce fac obiectul verificării.
5. Verificatorul trebuie să ia în considerare dacă
instalația este înregistrată potrivit Ordinului ministrului
agriculturii, pădurilor, apelor și mediului nr. 50/2004 privind
stabilirea procedurii de organizare și coordonare a
schemelor de management de mediu și audit (EMAS) în
vederea participării voluntare a organizațiilor la aceste
scheme.
Metodologia
Analiza strategică

6. Verificarea trebuie să se bazeze pe o analiză
strategică a tuturor activităților desfășurate în cadrul
instalației. Aceasta impune ca verificatorul să aibă o vedere
de ansamblu asupra tuturor activităților și semnificației
acestora privind emisiile.

Analiza procesului

7. În cazul în care este necesar, verificarea informațiilor
transmise trebuie desfășurată la locul amplasamentului
instalației. Verificatorul trebuie să determine prin sondaje
dacă datele și informațiile raportate sunt corecte.
Analiza de risc

8. Verificatorul va evalua toate sursele de emisii din
instalație, privind credibilitatea datelor fiecărei surse care
contribuie la emisiile totale ale instalației.
9. Pe baza acestei analize, verificatorul trebuie să
identifice, în mod explicit, sursele pentru care determinarea
emisiilor prezintă un risc înalt de eroare, precum și alte
aspecte privind procedura de monitorizare și raportare, care
pot contribui la apariția erorilor în determinarea emisiilor
totale. Aceasta implică, în special, alegerea factorilor de
emisie și a calculelor necesare pentru a determina nivelul
emisiilor generate de surse individuale. O atenție deosebită
trebuie acordată acelor surse pentru care determinarea
emisiilor prezintă un risc înalt de eroare și aspectelor
privind procedura de monitorizare, prevăzute la pct. 1—5
din prezenta anexă.
10. Verificatorul trebuie să ia în considerare toate
metodele de control efectiv al riscului, aplicate de către
operator în scopul minimizării gradului de incertitudine.
Raportul de validare

11. Verificatorul trebuie să întocmească un raport privind
procesul de validare, menționând dacă raportul realizat de
operator potrivit dispozițiilor art. 21 alin. (2) din hotărâre
este satisfăcător. Raportul verificatorului trebuie să
precizeze toate aspectele relevante privind activitatea de
verificare. Raportul operatorului, întocmit potrivit dispozițiilor
art. 21 alin. (2) din hotărâre, este declarat satisfăcător dacă
verificatorul validează că emisiile totale sunt declarate
corect.
Cerințe minime privind competențele verificatorului

12. Verificatorul trebuie să fie independent de operator,
să își îndeplinească atribuțiile cu obiectivitate și
profesionalism și să cunoască:
a) prevederile prezentei hotărâri, precum și standardele
și ghidurile europene;
b) cerințele legislative, de reglementare și administrative
relevante activității supuse verificării; și
c) procedurile de obținere a tuturor informațiilor privind
fiecare sursă de emisii din instalație, în special cu privire la
colectarea, măsurarea, calcularea și raportarea datelor.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 554/27.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117303]
ISSN 1453—4495

