Anul 174 (XVIII) — Nr. 204

PARTEA

I

LEGI, DECRETE, HOTĂRÂRI ȘI ALTE ACTE

Luni, 6 martie 2006

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

38.

47.

— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei pentru siguranța
alimentelor care stabilește procedurile la importul
și exportul de produse alimentare de origine
nonanimală supuse supravegherii și controlului
pentru siguranța alimentelor ...................................

Nr.

Pagina
privind regimul de identificare a suinelor în
vederea acordării subvențiilor, în conformitate cu
Hotărârea Guvernului nr. 1.853/2005 privind
sprijinul direct al statului prin acordarea de
subvenții, în anul 2006, producătorilor agricoli din
sectorul animalier și din sectorul piscicol ..............

1–12

— Ordin al președintelui Autorității Naționale
Sanitare Veterinare și pentru Siguranța Alimentelor

13

4.312. — Ordin al vicepreședintelui Agenției Naționale de
Administrare Fiscală privind aprobarea Normelor
tehnice pentru aplicarea Convenției privind regimul
de tranzit comun, adoptată la Interlaken la 20 mai
1987 ..........................................................................

13–32

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei pentru siguranța alimentelor care stabilește procedurile
la importul și exportul de produse alimentare de origine nonanimală supuse supravegherii
și controlului pentru siguranța alimentelor
În baza Legii nr. 150/2004 privind siguranța alimentelor și a hranei pentru animale, cu modificările și completările
ulterioare,
în temeiul prevederilor art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 40.118 din 30 ianuarie 2006, întocmit de Direcția generală siguranța alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma pentru siguranța alimentelor
care stabilește procedurile la importul și exportul de
produse alimentare de origine nonanimală supuse

supravegherii și controlului pentru siguranța alimentelor,
prevăzută în anexa care face parte integrantă din prezentul
ordin.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 204/6.III.2006

Art. 2. — Institutele centrale de profil, direcțiile sanitarveterinare și pentru siguranța alimentelor județene și a
municipiului București, punctele de inspecție la frontieră,
autoritățile vamale implicate, operatorii implicați în derularea
operațiunilor comerciale de import-export vor duce la
îndeplinire prevederile prezentului ordin.
Art. 3. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. 4. — La data intrării în vigoare a prezentului ordin
se abrogă Ordinul președintelui Autorității Naționale

Sanitare Veterinare și pentru Siguranța Alimentelor
nr. 55/2005 privind aprobarea Normei pentru siguranța
alimentelor care stabilește procedurile la importul și
exportul de produse de origine nonanimală supuse
supravegherii și controlului pentru siguranța alimentelor,
publicat în Monitorul Oficial al României, Partea I, nr. 528
din 22 iunie 2005.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
publicării.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 21 februarie 2006.
Nr. 38.
ANEXĂ

NORMĂ PENTRU SIGURANȚA ALIMENTELOR
care stabilește procedurile privind importul și exportul de produse alimentare de origine nonanimală
supuse supravegherii și controlului privind siguranța alimentelor
TITLUL I
Definiții
Art. 1. — În scopul prezentei norme pentru siguranța
alimentelor, următorii termeni se definesc astfel:
a) produse alimentare de origine nonanimală — vegetale
și produse vegetale: legume (inclusiv cartofi și sfeclă de
zahăr), fructe proaspete sau conservate, semințe de
leguminoase, oleaginoase, semințe pentru băuturi și dulciuri,
cereale boabe, produse din cereale, condimente, alimente
procesate, altele decât cele de origine animală, grăsimile și
uleiurile de origine vegetală, băuturile alcoolice și
nealcoolice, guma de mestecat și orice altă substanță,
inclusiv apa, încorporate intenționat în alimente în timpul
producerii, pregătirii sau tratării acestora;
b) certificat de sănătate — documentul emis de o
autoritate competentă din țara exportatoare a produsului
importat, care atestă că produsul alimentar de origine nonanimală este conform prevederilor legislației specifice în
vigoare din țara de destinație;
c) post de inspecție la frontieră — postul organizat în
orice aeroport, port, punct feroviar sau rutier, deschis
traficului internațional, aprobat de autoritatea sanitară
veterinară și pentru siguranța alimentelor centrală, în care
se efectuează inspecții și controale asupra produselor de
origine nonanimală;
d) inspectorul Autorității Naționale Sanitare Veterinare și
pentru Siguranța Alimentelor — inspectorul Autorității
Naționale Sanitare Veterinare și pentru Siguranța
Alimentelor cu atribuții de control conform fișei postului,
astfel cum este prevăzut în Hotărârea Guvernului
nr. 130/2006 privind organizarea și funcționarea Autorității
Naționale Sanitare Veterinare și pentru Siguranța
Alimentelor și a unităților din subordinea acesteia, publicată
în Monitorul Oficial al României, Partea I, nr. 90 din
31 ianuarie 2006;
e) controlul documentelor — examinarea de către
inspectorul Autorității Naționale Sanitare Veterinare și pentru
Siguranța Alimentelor a certificatelor de sănătate, precum și
a altor documente ce însoțesc un transport;

f) controlul identității — controlul conformității
transportului cu informațiile din documentele însoțitoare,
efectuat de inspectorul Autorității Naționale Sanitare
Veterinare și pentru Siguranța Alimentelor, pentru a se
asigura că documentele însoțitoare corespund cu marfa
transportată;
g) control fizic — controlul efectuat de inspectorul
Autorității Naționale Sanitare Veterinare și pentru Siguranța
Alimentelor asupra produselor de origine nonanimală, care
poate include prelevarea de probe în vederea efectuării
testelor de laborator;
h) condiții de import — cerințele privind siguranța
alimentelor, stabilite prin actele normative în vigoare, pentru
produsele de origine nonanimală supuse supravegherii și
controlului privind siguranța alimentelor, ce urmează a fi
importate în România;
i) condiții speciale la importul de produse de origine nonanimală — cerințele privind siguranța alimentelor, stabilite
de legislația națională în vigoare pentru anumite produse
de origine nonanimală, supuse supravegherii și controlului
privind siguranța alimentelor, ce urmează a fi importate în
România;
j) transport de produse importate — cantitatea de
produse de origine nonanimală din aceeași categorie,
acoperite de același document, încărcată în același mijloc
de transport, cu aceeași origine;
k) mijloc de transport — acele părți ale autovehiculelor
rutiere, vehiculelor pe șină și avioanelor, precum și calele
vaselor, destinate transporturilor de bunuri, și containerele
pentru transportul aerian, terestru sau naval.
TITLUL II
Dispoziții generale
Art. 2. — (1) Autoritatea Națională Sanitară Veterinară
și pentru Siguranța Alimentelor stabilește condițiile pentru
siguranța alimentelor în care se pot derula operațiunile de
import și export pentru produsele alimentare de origine
nonanimală prevăzute în anexa nr. 1.
(2) Importul și exportul de produse alimentare de origine
nonanimală, ce sunt supuse supravegherii și controlului

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006
pentru siguranța alimentelor, se efectuează numai în
condițiile stabilite de Autoritatea Națională Sanitară
Veterinară și pentru Siguranța Alimentelor.
(3) Transporturile de produse alimentare de origine
nonanimală ce sunt supuse supravegherii și controlului
pentru siguranța alimentelor sunt acceptate la import și
export numai dacă sunt respectate cerințele prezentei
norme pentru siguranța alimentelor și dacă îndeplinesc
cerințele prevăzute de reglementările naționale și
internaționale în vigoare.
(4) Importul de produse alimentare de origine
nonanimală ce sunt supuse supravegherii și controlului
privind siguranța alimentelor se efectuează prin posturile de
inspecție la frontieră aprobate de Autoritatea Națională
Sanitară Veterinară și pentru Siguranța Alimentelor, prin
decizie a inspectorului Autorității Naționale Sanitare
Veterinare și pentru Siguranța Alimentelor de la
respectivele posturi de inspecție la frontieră, în conformitate
cu prevederile prezentei norme pentru siguranța alimentelor.
TITLUL III
Obligațiile agenților economici pentru derularea
operațiunilor de import al produselor de origine
nonanimală, ce sunt supuse supravegherii și controlului
privind siguranța alimentelor
Art. 3. — (1) Pentru efectuarea operațiunilor de import
de produse alimentare de origine nonanimală, importatorul/
împuternicitul legal are obligația să completeze pe propria
răspundere, pentru fiecare transport, partea A a
Documentului de intrare a produselor alimentare de origine
nonanimală, în conformitate cu anexa nr. 2.
(2) Fiecare transport de produse importate trebuie să fie
însoțit până la destinație de o copie a Documentului de
intrare a produselor alimentare de origine nonanimală,
completat conform anexei nr. 2, cu mențiunea îConform cu
originalul“, semnată și parafată de inspectorul Autorității
Naționale Sanitare Veterinare și pentru Siguranța
Alimentelor din punctele de inspecție la frontiera de intrare;
copia trebuie să fie prezentată de către importator/
deținătorul depozitului de destinație, ori de câte ori i se
solicită.
(3) Importatorul are obligația de a prezenta inspectorului
Autorității Naționale Sanitare Veterinare și pentru Siguranța
Alimentelor din postul de inspecție la frontieră dovada
achitării tarifului stabilit pentru controlul fiecărui transport de
produse alimentare de origine nonanimală importate.
(4) În cazul în care produsele importate sunt prevăzute
în Programul anual de supraveghere și control în domeniul
siguranței alimentelor, punerea pe piață a acestora se va
realiza doar după ce deținătorul mărfii face dovada
expertizei contaminanților, reziduurilor de pesticide, a
condițiilor microbiologice pentru produsele importate și a
conformității acestora cu prevederile legislației în vigoare.
Art. 4. — (1) În cazul produselor alimentare de origine
nonanimală pentru care se impun condiții speciale la
import, în conformitate cu legislația în vigoare, importatorii,
persoane fizice sau juridice, au următoarele obligații:
a) să prezinte inspectorilor Autorității Naționale Sanitare
Veterinare și pentru Siguranța Alimentelor din punctele de
inspecție la frontiera de intrare documentele solicitate,
respectiv certificatul de sănătate și raportul însoțitor
cuprinzând rezultatele prelevărilor oficiale de probe și ale
analizelor pentru determinarea nivelului de contaminare, în
conformitate cu legislația în vigoare;

3

b) să completeze partea A a Documentului de intrare a
produselor alimentare de origine nonanimală, în
conformitate cu modelul prevăzut în anexa nr. 2;
c) să se asigure că transportul de produse importate
este însoțit de documentul de intrare eliberat în original,
conform modelului prevăzut în anexa nr. 2, și de certificatul
de sănătate și documentele însoțitoare în copii cu
mențiunea îConform cu originalul“, semnate și parafate de
inspectorul Autorității Naționale Sanitare Veterinare și
pentru Siguranța Alimentelor din punctele de inspecție la
frontiera de intrare;
d) să prezinte originalul Documentului de intrare a
produselor alimentare de origine nonanimală autorității
vamale prin împuternicitul legal;
e) să prezinte dovada achitării tarifelor stabilite pentru
controlul fiecărui transport de produse alimentare de origine
nonanimală importate, în conformitate cu legislația în
vigoare.
(2) La sosirea mărfii în depozitul de destinație înscris în
Documentul de intrare a produselor alimentare de origine
nonanimală, importatorii/deținătorii de depozite de destinație
trebuie:
a) să prezinte, la sosirea transportului la locul de
destinație, inspectorului din cadrul compartimentului/
serviciului pentru siguranța alimentelor al direcțiilor județene
sanitare veterinare și pentru siguranța alimentelor și a
municipiului București, în a căror rază se află locul de
destinație, documentele însoțitoare, respectiv certificatul de
sănătate, raportul însoțitor cuprinzând rezultatele prelevărilor
oficiale de probe și ale analizelor pentru determinarea
nivelului de contaminare și documentul prevăzut în anexa
nr. 2;
b) să permită inspectorului din cadrul compartimentului/
serviciului pentru siguranța alimentelor al direcțiilor sanitarveterinare și pentru siguranța alimentelor județene și a
municipiului București, în a căror rază se află locul de
destinație, accesul pentru realizarea prelevării de probe;
c) să păstreze contraprobele;
d) să respecte orice alte obligații stabilite în conformitate
cu legislația în vigoare, inclusiv cele legate de plata
cheltuielilor pentru analizele de laborator.
TITLUL IV
Obligațiile ce revin agenților economici pentru derularea
operațiunilor de export al produselor alimentare de
origine nonanimală, ce sunt supuse supravegherii și
controlului privind siguranța alimentelor
Art. 5. — Pentru efectuarea operațiunilor de export al
produselor alimentare de origine nonanimală, exportatorii,
persoane fizice sau juridice, au obligația să se informeze
asupra condițiilor privind siguranța alimentelor, pe care le
solicită autoritățile din țara de destinație.
Art. 6. — În cazul în care autoritățile din țara de
destinație solicită un certificat care să ateste că produsul
ce urmează să fie exportat respectă condițiile impuse
privind siguranța alimentelor, exportatorul are obligația să
prezinte inspectorilor Autorității Naționale Sanitare
Veterinare și pentru Siguranța Alimentelor din cadrul
compartimentului/serviciului privind siguranța alimentelor al
direcțiilor sanitare veterinare și pentru siguranța alimentelor
județene și a municipiului București, în a căror rază sunt
situați, modelul de certificat solicitat de țara de destinație,
precum și rezultatele analizelor efectuate și solicitate de
țara de destinație.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 204/6.III.2006

Atribuțiile și responsabilitățile inspectorilor direcțiilor
sanitar-veterinare și pentru siguranța alimentelor județene
și a municipiului București și ale inspectorilor Autorității
Naționale Sanitare Veterinare și pentru Siguranța
Alimentelor din punctele de inspecție la frontieră, privind
importul și exportul produselor alimentare de origine
nonanimală, ce sunt supuse supravegherii și controlului
privind siguranța alimentelor
SECȚIUNEA 1
Pentru import

1. Atribuțiile și responsabilitățile inspectorilor din
punctele de inspecție la frontieră
Art. 7. — (1) Inspectorii Autorității Naționale Sanitare
Veterinare și pentru Siguranța Alimentelor din punctele de
inspecție la frontieră prin care se derulează operațiunea de
import a produselor alimentare de origine nonanimală au
obligația de a solicita la fiecare transport importatorului
completarea părții A a Documentului de intrare a
produselor alimentare de origine nonanimală, în
conformitate cu anexa nr. 2, precum și dovada achitării
tarifului stabilit pentru controlul produselor importate, în
conformitate cu legislația în vigoare.
(2) După primirea documentelor prevăzute la alin. (1),
inspectorii Autorității Naționale Sanitare Veterinare și pentru
Siguranța Alimentelor din punctele de inspecție la frontieră
au următoarele atribuții:
a) completează partea B a Documentului de intrare a
produselor alimentare de origine nonanimală, în
conformitate cu anexa nr. 2, care, împreună cu partea A a
documentului, va fi notificată serviciului/compartimentului
pentru siguranța alimentelor din cadrul direcțiilor sanitarveterinare și pentru siguranța alimentelor județene și a
municipiului București de la locul de destinație. În cazul
produselor importate care au destinații diferite se va
întocmi un document de intrare separat pentru fiecare
destinație;
b) eliberează importatorului/reprezentantului acestuia
documentul prezentat în anexa nr. 2, completat
corespunzător; originalul documentului prevăzut la anexa
nr. 2 se păstrează la punctul de inspecție la frontieră;
c) înregistrează și îndosariază importurile de produse
alimentare de origine nonanimală, pentru fiecare transport;
d) notifică, prin transmiterea Documentului de intrare a
produselor alimentare de origine nonanimală, completat în
conformitate cu anexa nr. 2, către serviciul/compartimentul
pentru siguranța alimentelor din cadrul direcțiilor sanitarveterinare și pentru siguranța alimentelor județene și a
municipiului București de la locul de destinație.
(3) În cazul transporturilor mai mari de 100 tone,
inspectorii Autorității Naționale Sanitare Veterinare și pentru
Siguranța Alimentelor din punctele de inspecție la frontieră
informează sosirea transportului și solicită deplasarea
directorului executiv pentru siguranța alimentelor din cadrul
direcției sanitar-veterinare și pentru siguranța alimentelor
județene și a municipiului București pe a cărei rază se află
punctul de inspecție la frontieră de intrare a produsului sau
a înlocuitorului legal al acestuia, pentru a-și da avizul la
importul acestor produse de origine nonanimală.
Art. 8. — (1) În cazul în care se derulează operațiuni
de import în condiții speciale al anumitor produse de

origine nonanimală, supuse supravegherii și controlului
privind siguranța alimentelor, inspectorii Autorității Naționale
Sanitare Veterinare și pentru Siguranța Alimentelor din
punctele de inspecție la frontieră au obligația să verifice
următoarele:
a) certificatul de sănătate, eliberat de un reprezentant al
instituției abilitate din țara exportatoare, în original,
obligatoriu în limba română și într-o altă limbă de circulație
internațională;
b) raportul însoțitor, cuprinzând rezultatele prelevărilor
oficiale de probe și ale analizelor pentru determinarea
nivelului de contaminare;
c) conformitatea ștampilelor aplicate cu cele de pe
certificatele oficiale care identifică țara și firma exportatoare;
d) sigiliile mijloacelor de transport;
e) conformitatea datelor înscrise în documentele
însoțitoare cu produsul importat;
f) dovada achitării tarifului stabilit conform legislației
specifice.
(2) Certificatul de sănătate și documentele însoțitoare în
original se vor reține la frontieră, iar copiile acestora cu
mențiunea îConform cu originalul“, semnate și parafate de
inspectorii Autorității Naționale Sanitare Veterinare și pentru
Siguranța Alimentelor din punctele de inspecție la frontieră,
vor însoți transportul până la destinație.
(3) Dacă inspectorii Autorității Naționale Sanitare
Veterinare și pentru Siguranța Alimentelor din punctele de
inspecție la frontieră constată neconformități în urma
controlului efectuat, interzic intrarea în țară a transporturilor
respective.
(4) Transporturile respinse sunt notificate Autorității
Naționale Sanitare Veterinare și pentru Siguranța
Alimentelor, conform anexei nr. 3.
(5) În cazul în care toate condițiile de intrare în țară
sunt îndeplinite, inspectorii Autorității Naționale Sanitare
Veterinare și pentru Siguranța Alimentelor din punctele de
inspecție la frontieră completează partea B a Documentului
de intrare a produselor alimentare de origine nonanimală,
în conformitate cu anexa nr. 2, care, împreună cu partea A
a documentului, va fi notificată serviciului/compartimentului
pentru siguranța alimentelor din cadrul direcțiilor sanitarveterinare și pentru siguranța alimentelor județene și a
municipiului București de la locul de depozitare a
produselor importate.
2. Atribuțiile și responsabilitățile inspectorilor de la
nivelul direcțiilor sanitar-veterinare și pentru siguranța
alimentelor județene și a municipiului București
Art. 9. — (1) Inspectorii direcțiilor sanitar-veterinare și
pentru siguranța alimentelor județene și a municipiului
București au obligația de a păstra copiile documentelor de
intrare a produselor alimentare de origine nonanimală, de a
înregistra și de a îndosaria documentele primite cu privire
la importurile de produse alimentare de origine nonanimală.
(2) În cazul în care produsele alimentare de origine
nonanimală importate sunt modificate genetic, inspectorii
direcțiilor sanitar-veterinare și pentru siguranța alimentelor
județene și a municipiului București au obligația înregistrării
și urmăririi separat a importatorilor de astfel de produse.
(3) În cazul în care produsele importate sunt prevăzute
în Programul anual de supraveghere și control în domeniul
siguranței alimentelor, inspectorii serviciului/compartimentului
pentru siguranța alimentelor din cadrul direcțiilor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006
sanitar-veterinare și pentru siguranța alimentelor județene și
a municipiului București de la locul de depozitare a
produselor importate solicită deținătorului mărfii să facă
dovada expertizei contaminanților, reziduurilor de pesticide,
a condițiilor microbiologice, a contaminării radioactive pentru
produsele importate și verifică conformitatea acestora cu
prevederile legislației în vigoare.
(4) În funcție de conformitatea rezultatelor analizelor,
inspectorii de la nivelul direcțiilor sanitar-veterinare și pentru
siguranța alimentelor județene și a municipiului București
aprobă sau resping punerea pe piață a produselor
importate, astfel încât produsele să nu prezinte risc pentru
sănătatea populației.
Art. 10. — (1) În cazul în care se derulează operațiuni
de import în condiții speciale al anumitor produse de
origine nonanimală, supuse supravegherii și controlului
privind siguranța alimentelor, inspectorii direcțiilor sanitarveterinare și pentru siguranța alimentelor județene și a
municipiului București au următoarele obligații:
a) să se deplaseze la depozitul de destinație, unde se
descarcă produsele importate pentru a verifica următoarele:
certificatul de sănătate, raportul însoțitor cuprinzând
rezultatele prelevărilor oficiale de probe și ale analizelor
pentru determinarea nivelului de contaminare, conformitatea
specificațiilor din documente cu produsul importat,
concordanța dintre codurile de pe certificat, raportul
însoțitor și cele de pe ambalaje;
b) să preleveze probe și contraprobe pentru examenul
de laborator, conform procedurilor stabilite prin legislația în
vigoare;
c) să sigileze, să eticheteze probele și să sigileze marfa
importată din depozit până la obținerea rezultatelor
analizelor de laborator; pe etichetă se va menționa un cod
reprezentând numărul de înregistrare din registrul de probe
prelevate;
d) să întocmească un proces-verbal de prelevare de
probe, conform anexei nr. 4, și o cerere de analiză
cuprinzând analizele solicitate laboratorului, conform anexei
nr. 5; probele care se transmit laboratorului specializat vor
fi însoțite de procesul-verbal semnat de inspectorul direcției
sanitar-veterinare și pentru siguranța alimentelor județene și
a municipiului București și de agentul economic, precum și
de cererea de analiză, conform anexei nr. 5;
e) să urmărească realizarea examenelor de laborator;
f) să rețină, să îndosarieze și să arhiveze documentele
întocmite, pe o durată de minimum 3 ani.
(2) În funcție de conformitatea rezultatelor analizelor,
inspectorii de la nivelul direcțiilor sanitar-veterinare și pentru
siguranța alimentelor județene și a municipiului București
aprobă sau resping punerea pe piață a produselor
importate, astfel încât produsele să nu prezinte risc pentru
sănătatea populației.
(3) În cazul în care probele nu sunt corespunzătoare,
inspectorii de la nivelul direcțiilor sanitar-veterinare și pentru
siguranța alimentelor județene și a municipiului București
iau următoarele măsuri:
a) interzic agentului economic importator/distribuitor
punerea pe piață a produselor importate;
b) notifică neconformitatea Autorității Naționale Sanitare
Veterinare și pentru Siguranța Alimentelor.

5

SECȚIUNEA a 2-a
Pentru export

1. Atribuțiile și responsabilitățile inspectorilor din
punctele de inspecție la frontieră
Art. 11. — Inspectorii Autorității Naționale Sanitare
Veterinare și pentru Siguranța Alimentelor din punctele de
inspecție la frontieră prin care se derulează operațiunea de
export al produselor alimentare de origine nonanimală au
obligația de a verifica documentele, conform legislației în
vigoare.
2. Atribuțiile și responsabilitățile inspectorilor
direcțiilor sanitar-veterinare și pentru siguranța
alimentelor județene și a municipiului București
Art. 12. — În cazul în care autoritățile din țara de
destinație solicită un certificat care să ateste că produsul
ce urmează să fie exportat respectă condițiile impuse
privind siguranța alimentelor, inspectorii compartimentului/
serviciului pentru siguranța alimentelor din direcțiile sanitarveterinare și pentru siguranța alimentelor județene și a
municipiului București verifică rezultatele analizelor efectuate
de laboratoarele specializate și eliberează un certificat
conform modelului solicitat de autoritățile țării importatoare.
TITLUL V
Dispoziții finale
Art. 13. — (1) În raport cu evoluția situației
epidemiologice naționale și internaționale, Autoritatea
Națională Sanitară Veterinară și pentru Siguranța
Alimentelor poate limita sau interzice, după caz, derularea
pe teritoriul României a operațiunilor de import și export de
produse de origine nonanimală cu impact asupra sănătății
publice și care sunt supuse supravegherii și controlului
sanitar-veterinar și pentru siguranța alimentelor.
(2) În situația în care se constată că un transport de
produse de origine nonanimală supus supravegherii și
controlului privind siguranța alimentelor, ca urmare a
inspecției efectuate la punctul de inspecție la frontieră sau
la unitatea de destinație, nu îndeplinește condițiile pentru
siguranța alimentelor la import, agentul economic trebuie să
ia măsurile necesare pentru distrugerea sau, după caz,
retragerea produselor neconforme și să suporte costurile
aferente.
(3) În situația prevăzută la alin. (2), agentul economic
trebuie să facă dovada către inspectorii compartimentului/
serviciului pentru siguranța alimentelor din direcțiile sanitarveterinare și pentru siguranța alimentelor județene și a
municipiului București că măsurile au fost luate.
(4) În vederea aplicării unitare a prevederilor prezentei
norme pentru siguranța alimentelor, Autoritatea Națională
Sanitară Veterinară și pentru Siguranța Alimentelor poate
emite dispoziții sau ghiduri de aplicare.
Art. 14. — În cazul notificărilor primite de la Uniunea
Europeană în mod direct, prin sistemul rapid de alertă
pentru alimente și furaje (RASFF — Rapid Alert System
for Food and Feed) sau prin intermediul misiunilor
diplomatice, agenții economici au obligația să respecte
cerințele prevăzute la art. 13 alin. (2) și (3).
Art. 15. — Anexele nr. 1—5*) fac parte integrantă din
prezenta normă pentru siguranța alimentelor.

*) Anexele nr. 1—5 sunt reproduse în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

9

ANEXA Nr. 2
la norma pentru siguranța alimentelor
DOCUMENT DE INTRARE A PRODUSELOR ALIMENTARE DE ORIGINE NONANIMALĂ

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

13

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind regimul de identificare a suinelor în vederea acordării subvențiilor, în conformitate
cu Hotărârea Guvernului nr. 1.853/2005 privind sprijinul direct al statului prin acordarea
de subvenții, în anul 2006, producătorilor agricoli din sectorul animalier și din sectorul piscicol
Văzând Referatul de aprobare nr. 21.600 din 1 martie 2006 al Direcției de sănătate animală,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
ținând cont de prevederile art. 1 lit. a) și ale art. 5 alin. (1) din Ordonanța de urgență a Guvernului nr. 127/2003
privind identificarea și înregistrarea suinelor, ovinelor și caprinelor, aprobată cu modificări și completări prin Legea
nr. 118/2004,
luând în considerație prevederile Hotărârii Guvernului nr. 1.853/2005 privind sprijinul direct al statului prin
acordarea de subvenții, în anul 2006, producătorilor agricoli din sectorul animalier și din sectorul piscicol,
ținând cont de prevederile anexei nr. 4 la Ordinul ministrului agriculturii, pădurilor și dezvoltării rurale nr. 94/2006
pentru aprobarea Normelor metodologice de aplicare a Hotărârii Guvernului nr. 1.853/2005 privind sprijinul direct al
statului prin acordarea de subvenții, în anul 2006, producătorilor agricoli din sectorul animalier și din sectorul piscicol,
precum și a condițiilor de acordare a subvențiilor,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Începând cu data prezentului ordin și până la
data de 30 iunie 2006, toate suinele care urmează să fie
sacrificate în abatoare autorizate și pentru care se solicită
subvenții se identifică conform sistemului național de

identificare sau prin numărul acordat în Registrul de abator
la sacrificare.
Art. 2. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare și pentru Siguranța Alimentelor,
Ion Agafiței
București, 2 martie 2006.
Nr. 47.
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

ORDIN
privind aprobarea Normelor tehnice pentru aplicarea Convenției
privind regimul de tranzit comun, adoptată la Interlaken la 20 mai 1987
Având în vedere Ordinul președintelui Agenției Naționale de Administrare Fiscală nr. 34/2005 cu privire la
exercitarea atribuțiilor de conducere a Autorității Naționale a Vămilor,
în temeiul prevederilor art. 94 paragraful 2 din Acordul european instituind o asociere între România, pe de o
parte, și Comunitățile Europene și statele membre ale acestora, pe de altă parte, semnat la Bruxelles la 1 februarie
1993, ratificat prin Legea nr. 20/1993, privind interconectarea dintre sistemele de tranzit ale României și cele ale
Comunității Europene,
în aplicarea prevederilor Ordonanței de urgență a Guvernului nr. 150/2005 pentru aderarea României la Convenția
privind regimul de tranzit comun, adoptată la Interlaken la 20 mai 1987, publicată în Monitorul Oficial al României,
Partea I, nr. 1.030 și nr. 1.030 bis din 21 noiembrie 2005,
vicepreședintele Agenției Naționale de Administrare Fiscală emite următorul ordin:
Art. 1. — Se aprobă Normele tehnice pentru aplicarea
Convenției privind regimul de tranzit comun, adoptată la
Interlaken la 20 mai 1987, la care România a devenit parte
contractantă începând cu 1 ianuarie 2006, prevăzute în
anexa care face parte integrantă din prezentul ordin.
Art. 2. — Prevederile cap. IV îDispoziții aplicabile la
transporturile pe calea ferată“ din Ordinul vicepreședintelui
Agenției Naționale de Administrare Fiscală nr. 629/2005
privind aplicarea sistemului de tranzit comun pe teritoriul
României, publicat în Monitorul Oficial al României,

Partea I, nr. 356 și nr. 356 bis din 27 aprilie 2005, cu
modificările și completările ulterioare, își încetează
aplicabilitatea la data de 15 martie 2006. Până la această
dată principalul obligat care utilizează procedura simplificată
pentru mărfurile transportate pe calea ferată va solicita
autorizarea în conformitate cu dispozițiile cap. VIII al
titlului III din apendicele I la Convenția privind regimul de
tranzit comun și ale cap. 5 al părții a IV-a din normele
tehnice prevăzute la art. 1.

p. Vicepreședintele Agenției Naționale de Administrare Fiscală,
Marcel Simion Mutescu
București, 10 februarie 2006.
Nr. 4.312.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 204/6.III.2006
ANEXĂ*)

NORME TEHNICE
pentru aplicarea Convenției privind regimul de tranzit comun, adoptată la Interlaken la 20 mai 1987

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 204/6.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 204/6.III.2006

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 204/6.III.2006
ANEXA Nr. 1
la normele tehnice

PDF compression, OCR, web-optimization with CVISION's PdfCompressor

31

MONITORUL OFICIAL AL ROMÂNIEI, PARTEA I, Nr. 204/6.III.2006
ANEXA Nr. 2
la normele tehnice

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 204/6.III.2006
ANEXA Nr. 3
la normele tehnice

ANEXA Nr. 4
la normele tehnice

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 204/6.III.2006 conține 32 de pagini.

Prețul: 2,25 lei noi/22.500 lei vechi

&JUYDGY|113800]
ISSN 1453—4495

PDF compression, OCR, web-optimization with CVISION's PdfCompressor

