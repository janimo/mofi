Anul 174 (XVIII) — Nr. 552

PARTEA

I

Marți, 27 iunie 2006

LEGI, DECRETE, HOTĂRÂRI ȘI ALTE ACTE
SUMAR
Pagina
REPUBLICĂRI
Legea nr. 111/1996 privind desfășurarea în siguranță,
reglementarea, autorizarea și controlul activităților
nucleare ....................................................................

1–16

REPUBLICĂRI
L E G E A Nr. 111/1996*)
privind desfășurarea în siguranță, reglementarea, autorizarea și controlul activităților nucleare
CAPITOLUL I
Dispoziții generale
Art. 1. — Obiectul prezentei legi îl constituie
reglementarea, autorizarea și controlul activităților nucleare
desfășurate în scopuri exclusiv pașnice, astfel încât să se
îndeplinească cerințele de securitate nucleară, de protecție
a personalului expus profesional, a pacientului, a mediului,
a populației și a proprietății, cu riscuri minime în
conformitate cu reglementările și cu respectarea obligațiilor
ce decurg din acordurile și convențiile la care România
este parte.
Art. 2. — Prevederile prezentei legi se aplică
următoarelor activități și surse:
a) cercetarea, proiectarea, deținerea, amplasarea,
construcția, montajul, punerea în funcțiune, funcționarea de

probă, exploatarea, modificarea, conservarea, dezafectarea,
importul și exportul instalațiilor nucleare;
b) proiectarea, deținerea, amplasarea, construcțiamontajul, punerea în funcțiune, funcționarea, conservarea și
dezafectarea instalațiilor de minerit și preparare a
minereurilor de uraniu și toriu și a instalațiilor de
gospodărire a deșeurilor de la mineritul și prepararea
minereurilor de uraniu și toriu;
c) producerea, amplasarea și construcția, furnizarea,
închirierea, transferul, manipularea, deținerea, prelucrarea,
tratarea, utilizarea, depozitarea temporară sau definitivă,
transportul, tranzitul, importul și exportul instalațiilor
radiologice, materialelor nucleare și radioactive, inclusiv al
combustibilului nuclear, al deșeurilor radioactive și al
dispozitivelor generatoare de radiații ionizante;

*) Republicată în temeiul prevederilor art. II din Legea nr. 63/2006 pentru modificarea și completarea Legii nr. 111/1996 privind desfășurarea
în siguranță a activităților nucleare, publicată în Monitorul Oficial al României, Partea I, nr. 301 din 4 aprilie 2006, dându-se textelor o nouă numerotare.
Legea nr. 111/1996 privind desfășurarea în siguranță a activităților nucleare a fost republicată în Monitorul Oficial al României, Partea I,
nr. 78 din 18 februarie 1998 și a fost modificată prin:
— Ordonanța de urgență a Guvernului nr. 204/2000 pentru modificarea art. 8 din Legea nr. 111/1996 privind desfășurarea în siguranță a activităților
nucleare, publicată în Monitorul Oficial al României, Partea I, nr. 589 din 21 noiembrie 2000, aprobată cu modificări și completări prin Legea nr. 384/2001,
publicată în Monitorul Oficial al României, Partea I, nr. 400 din 20 iulie 2001 (rectificată în Monitorul Oficial al României, Partea I, nr. 443 din 23 mai 2006);
— Ordonanța de urgență a Guvernului nr. 90/2003 pentru modificarea Legii nr. 141/1997 privind Codul vamal al României și a art. 16 din
Ordonanța de urgență a Guvernului nr. 64/2003 pentru stabilirea unor măsuri privind înființarea, organizarea, reorganizarea sau funcționarea unor
structuri din cadrul aparatului de lucru al Guvernului, a ministerelor, a altor organe de specialitate ale administrației publice centrale și a unor instituții
publice, publicată în Monitorul Oficial al României, Partea I, nr. 712 din 13 octombrie 2003, aprobată cu modificări prin Legea nr. 39/2004, publicată în
Monitorul Oficial al României, Partea I, nr. 238 din 18 martie 2004;
— Legea nr. 193/2003 pentru modificarea și completarea Legii nr. 111/1996 privind desfășurarea în siguranță a activităților nucleare, publicată
în Monitorul Oficial al României, Partea I, nr. 343 din 20 mai 2003;
— Legea nr. 549/2004 pentru modificarea art. 41 din Legea nr. 111/1996 privind desfășurarea în siguranță a activităților nucleare, publicată în
Monitorul Oficial al României, Partea I, nr. 1.164 din 8 decembrie 2004.

2

MONITORUL OFICIAL AL ROMÂNIEI, PARTEA I, Nr. 552/27.VI.2006

d) producerea, furnizarea și utilizarea aparaturii de
control dozimetric și a sistemelor de detecție a radiațiilor
ionizante, a materialelor și dispozitivelor utilizate pentru
protecția împotriva radiațiilor ionizante, precum și a
mijloacelor de containerizare sau de transport al
materialelor radioactive, special amenajate în acest scop;
e) producerea, furnizarea, închirierea, transferul,
deținerea, exportul, importul materialelor, dispozitivelor și
echipamentelor prevăzute în anexa nr. 1 la prezenta lege;
f) deținerea, transferul, importul și exportul informațiilor
nepublicate, aferente materialelor, dispozitivelor și
echipamentelor pertinente pentru proliferarea armelor
nucleare și a altor dispozitive nucleare explozive, prevăzute
în anexa nr. 1 la prezenta lege;
g) realizarea produselor și serviciilor destinate
instalațiilor nucleare;
h) realizarea produselor și serviciilor destinate surselor
de radiații, aparaturii de control dozimetric, sistemelor de
detecție a radiațiilor ionizante, materialelor și dispozitivelor
utilizate pentru protecția împotriva radiațiilor ionizante;
i) sursele orfane, de la detectarea acestora până la
depozitarea finală ca deșeu radioactiv.
Art. 3. — Termenii și expresiile folosite în cuprinsul legii
sunt definite în anexa nr. 2 la prezenta lege.
Art. 4. — (1) Autoritatea națională competentă în
domeniul nuclear, care exercită atribuțiile de reglementare,
autorizare și control prevăzute în prezenta lege, este
Comisia Națională pentru Controlul Activităților Nucleare,
instituție publică de interes național, cu personalitate
juridică, cu sediul în municipiul București, condusă de un
președinte cu rang de secretar de stat, coordonată de
primul-ministru, prin Cancelaria Primului-Ministru.
(2) Regulamentul privind organizarea și funcționarea
Comisiei Naționale pentru Controlul Activităților Nucleare,
denumită în continuare Comisia, se aprobă prin hotărâre a
Guvernului.
(3) Finanțarea Comisiei se asigură integral din venituri
proprii, respectiv din tarife percepute pentru autorizarea și
controlul activităților nucleare, contribuții ale organismelor
internaționale și ale operatorilor economici, dobânzi din
disponibilități și încasări din alte surse, conform prevederilor
legale.
(4) Taxele de autorizare a activităților prevăzute la
art. 2 se fac venit la bugetul de stat.
(5) Personalul Comisiei este angajat și eliberat din
funcție în conformitate cu regulamentul de organizare și
funcționare al Comisiei, cu contractul colectiv de muncă și
cu reglementările legale în vigoare.
(6) Comisia poate avea în subordine institute tehnicesuport, înființate prin hotărâre a Guvernului.
Art. 5. — (1) Comisia este abilitată să emită
reglementări pentru detalierea cerințelor generale de
securitate nucleară, de protecție împotriva radiațiilor
ionizante, de asigurare a calității, de control al

neproliferării armelor nucleare, de protecție fizică, de
transport al materialelor radioactive, de gestionare a
deșeurilor radioactive și a combustibilului nuclear ars, de
intervenție în caz de accident nuclear, inclusiv procedurile
de autorizare și control, realizare a produselor și serviciilor
destinate instalațiilor nucleare, precum și orice alte
reglementări necesare activității de autorizare și control în
domeniul nuclear.
(2) Comisia elaborează strategia și politica de
reglementare, autorizare și control în domeniul securității,
protecția împotriva radiațiilor nucleare, control al
neproliferării armelor nucleare, protecția fizică a materialelor
și instalațiilor nucleare, transportului materialelor radioactive
și securității nucleare a gestionării deșeurilor radioactive și
a combustibilului nuclear ars, ca parte a Strategiei
naționale de dezvoltare a domeniului nuclear, și se aprobă
prin hotărâre a Guvernului.
(3) Comisia poate emite și reglementări, cu consultarea
ministerelor și a altor factori interesați, potrivit
responsabilităților specifice acestora.
(4) Fac excepție de la prevederile alin. (1)
reglementările și atribuțiile de autorizare și control pentru
care prezenta lege conține prevederi exprese de abilitare a
altor ministere și organe de specialitate ale administrației
publice centrale.
(5) Comisia, prin reglementările emise și prin măsurile
dispuse în cadrul procedurilor de autorizare și control,
trebuie să asigure cadrul adecvat în care persoana fizică
sau persoana juridică desfășoară, în condiții de siguranță,
activități supuse prevederilor prezentei legi.
(6) Comisia va revizui reglementările ori de câte ori
este necesar, pentru corelarea cu standardele internaționale
și cu convențiile internaționale ratificate în domeniu și va
dispune măsurile necesare pentru aplicarea acestora.
(7) Comisia elaborează Regulamentul de taxe și tarife
pentru autorizarea și controlul activităților nucleare, ori de
câte ori este necesar, cu avizul Ministerului Finanțelor
Publice și al Ministerului Economiei și Comerțului, care se
aprobă prin hotărâre a Guvernului.
Art. 6. — Cercetarea, experimentarea, dezvoltarea,
fabricarea, importul, exportul, tranzitul, deținerea sau
detonarea unei arme nucleare ori a oricărui dispozitiv
exploziv nuclear sunt interzise pe teritoriul României.
Art. 7. — Importul deșeurilor radioactive și al
combustibilului nuclear ars este interzis, cu excepția
situațiilor în care importul decurge nemijlocit din
prelucrarea, în afara teritoriului României, a unui export,
anterior autorizat, de deșeuri radioactive sau combustibil
nuclear ars, în baza prevederilor unor acorduri
internaționale sau contracte încheiate cu parteneri
comerciali cu sediul în străinătate, în condițiile prevăzute
de prezenta lege.

MONITORUL OFICIAL AL ROMÂNIEI, PARTEA I, Nr. 552/27.VI.2006
CAPITOLUL II
Regimul de autorizare

3

f) funcționarea de probă;
g) exploatarea;
h) repararea și/sau întreținerea;

SECȚIUNEA 1

i) modificarea;

Autorizații și permise de exercitare a activităților nucleare
în scopuri exclusiv pașnice

j) conservarea;

Art. 8. — (1) Activitățile și sursele prevăzute la art. 2,
cu excepția activităților de transport al dispozitivelor
generatoare de radiații ionizante, a utilizării aparaturii de
control dozimetric și a sistemelor de detecție a radiațiilor
ionizante, precum și a celor prevăzute la lit. h) a aceluiași
articol, necesită autorizație eliberată de Comisie, cu
respectarea procedurii de autorizare specifice fiecărui gen
de activitate sau surse, în conformitate cu prevederile
art. 5.
(2) Autorizația se eliberează persoanelor juridice, la
cererea acestora, dacă fac dovada că respectă prevederile
prezentei legi.
(3) Autorizația se poate elibera și unităților fără
personalitate juridică, constituite conform legii, nominalizate
în anexa nr. 4 la prezenta lege, dacă fac dovada că
respectă prevederile prezentei legi.
(4) Autorizația eliberată de Comisie se face pe niveluri
de exigență, în funcție de riscurile asociate ale activității
desfășurate în conformitate cu reglementările specifice
elaborate de Comisie în baza prevederilor art. 5.
(5) Autorizația poate fi folosită numai în scopul pentru
care a fost eliberată, cu respectarea limitelor și a condițiilor
precizate în aceasta.
(6) Autorizațiile prevăzute la alin. (1) se solicită și,
respectiv, se eliberează, simultan ori succesiv, separat
pentru fiecare gen de activitate sau pentru fiecare instalație
nucleară ori radiologică cu funcționalitate proprie, din
patrimoniul solicitantului, sau pentru fiecare tip distinct de
material radioactiv, de dispozitiv generator de radiații
ionizante, de aparatură de control dozimetric al radiațiilor
ionizante sau al gradului de contaminare radioactivă, de
material ori dispozitiv utilizat în scopul protecției împotriva
radiațiilor ionizante, de mijloc de containerizare sau de
transport special amenajat în acest scop, pe care
solicitantul autorizației de producere intenționează să-l
realizeze, în vederea utilizării sau comercializării.
(7) Autorizarea unei faze de realizare sau de
funcționare a oricărei instalații nucleare ori radiologice se
poate face numai dacă fazele anterioare au primit toate
tipurile de autorizații necesare.
(8) În înțelesul prevederilor alin. (7), fazele de autorizare
a instalațiilor nucleare sau radiologice sunt, după caz,
următoarele:
a) proiectarea;
b) amplasarea;
c) producerea;
d) construcția și/sau montajul;
e) punerea în funcțiune;

k) dezafectarea.
(9) Pentru fazele de realizare sau de funcționare a
instalațiilor nucleare și radiologice se pot elibera autorizații
parțiale.
(10) Autorizațiile parțiale, care se eliberează, simultan
sau succesiv, pentru una și aceeași fază dintre cele
prevăzute la alin. (8), pot avea caracter de decizie
provizorie a Comisiei, dacă petiționarul solicită expres
aceasta. În acest caz ele au valabilitate până la eliberarea
autorizației definitive de acel tip, dar nu mai mult de 2 ani,
cu drept de prelungire, la cerere, pentru încă 2 ani, atunci
când nu sunt disponibile toate informațiile necesare în timp
util.
(11) Comisia va retrage autorizația parțială ori de câte
ori va constata lipsa de preocupare a titularului autorizației
pentru completarea informațiilor necesare în susținerea
cererii de eliberare a autorizației.
Art. 9. — (1) Titularul autorizației prevăzute la art. 8 va
utiliza în activitățile prevăzute la art. 2 lit. a)—c) numai
personal care este posesor al unui permis de exercitare,
valabil pentru aceste activități.
(2) Permisul de exercitare se eliberează pe baza
reglementărilor emise conform prevederilor art. 5.
(3) Permisul de exercitare se eliberează, în baza unei
evaluări și examinări, de către Comisie sau de către
titularul de autorizație, numai pentru personalul propriu,
conform prevederilor reglementărilor specifice emise de
Comisie potrivit dispozițiilor art. 5.
(4) O condiție prealabilă eliberării permisului de
exercitare este obținerea avizului medical specific, în baza
reglementărilor emise de Ministerul Sănătății în conformitate
cu prevederile art. 5 alin. (4).
(5) Avizul organelor competente privind siguranța
națională pentru personalul care urmează să desfășoare
activități profesionale, cu caracter permanent sau temporar,
în punctele de lucru vitale din cadrul instalațiilor nucleare
sau care are acces la documentele cu caracter secret este
necesar în conformitate cu dispozițiile legale în domeniu și
cu reglementările specifice emise de Comisie conform
prevederilor art. 5.
Art. 10. — (1) Autorizația și permisul de exercitare se
eliberează pe o perioadă determinată prin reglementările
emise conform prevederilor art. 5.
(2) În autorizațiile eliberate de Comisie pentru
proprietarul, utilizatorul sau operatorul instalațiilor nucleare
se va menționa explicit calitatea acestuia.
(3) Dreptul dobândit pe baza autorizației și permisului
de exercitare nu poate fi transmis fără acordul emitentului.

4

MONITORUL OFICIAL AL ROMÂNIEI, PARTEA I, Nr. 552/27.VI.2006

(4) Pentru a se elibera autorizația sau permisul de
exercitare, solicitantul trebuie:
a) să achite în contul Comisiei tarifele pentru
autorizarea și controlul activităților nucleare, în conformitate
cu regulamentul prevăzut la art. 5 alin. (7);
b) să achite la Trezoreria Statului taxele de autorizare,
în conformitate cu regulamentul prevăzut la art. 5 alin. (7).
Art. 11. — Autorizațiile prevăzute la art. 8 se suspendă
sau se retrag, în parte ori în întregime, de către emitent,
din proprie inițiativă sau la sesizarea oricăror persoane
fizice ori juridice, în toate cazurile în care Comisia constată
că:
a) titularul autorizației nu a respectat prevederile
prezentei legi și reglementările specifice sau limitele și
condițiile prevăzute în autorizație;
b) nu sunt îndeplinite, integral și la termenul stabilit,
măsurile dispuse potrivit cap. IV de organele de control
abilitate prin prezenta lege;
c) apar situații noi din punct de vedere tehnic sau de
altă natură, necunoscute la data eliberării autorizației, care
pot afecta desfășurarea în condiții de siguranță a
activităților nucleare;
d) titularul autorizației nu își îndeplinește obligațiile
legale cu privire la constituirea surselor financiare pentru
gospodărirea și depozitarea definitivă a deșeurilor
radioactive și a combustibilului nuclear uzat și dezafectarea
instalațiilor nucleare sau asigurare de răspundere civilă
pentru daune către terți în caz de accident nuclear;
e) titularul autorizației încetează de a mai fi legal
constituit;
f) titularul autorizației își pierde capacitatea juridică.
Art. 12. — Permisul de exercitare prevăzut la art. 9 se
suspendă sau se retrage de către emitent, din proprie
inițiativă sau la sesizarea altor instituții cu atribuții de
control, potrivit prezentei legi, sau a persoanelor de
specialitate, în toate cazurile în care emitentul constată că:
a) titularul permisului de exercitare nu a respectat
prevederile menționate în reglementările emise conform
prevederilor art. 5;
b) titularul permisului de exercitare încetează din viață
sau își pierde capacitatea juridică.
Art. 13. — (1) Comisia poate completa, revizui sau
modifica, motivat, limitele și condițiile specificate în
autorizațiile sau permisele de exercitare.
(2) În cazul în care nu sunt respectate noile condiții
impuse potrivit alin. (1), se aplică, după caz, dispozițiile
art. 11 și 12.
Art. 14. — Prelungirea perioadei de valabilitate a
autorizației sau a permiselor de exercitare, reautorizarea
sau eliberarea unui nou permis se fac în condițiile
prevăzute la art. 8—10 și la art. 13.
Art. 15. — (1) Retragerea, în mod excepțional, a
autorizației prevăzute la art. 8 îndreptățește pe titularul
autorizației la primirea unei compensații din partea

autorității care a dispus retragerea autorizației. Cuantumul
compensației se va determina ținând seama atât de
interesul public, cât și de cel al titularului autorizației
retrase, precum și de motivele care au condus la
retragerea autorizației. Cuantumul compensației se stabilește
prin înțelegerea părților sau, în caz de neînțelegere, de
către instanța judecătorească.
(2) Autorizația se retrage fără compensație în
următoarele situații:
a) titularul autorizației a obținut autorizația făcând uz de
declarații false;
b) titularul autorizației a încălcat prevederile prezentei
legi, dispozițiile organelor de autorizare și de control în
materie sau limitele și condițiile prevăzute în autorizație;
c) retragerea autorizației s-a dispus datorită faptului că
personalul titularului, terții, populația sau mediul au fost
expuse la riscuri peste limitele reglementate, generate de
activitatea autorizată.
(3) Prevederile prezentului articol se aplică și în
condițiile stabilite potrivit art. 13.
Art. 16. — (1) Activitățile în care se utilizează materiale
cu activitate totală sau cu concentrație masică scăzută,
generatorii de radiații ionizante de tipul aprobat de Comisie
și orice tuburi electronice care îndeplinesc limitele și
criteriile de exceptare prevăzute în standardele
internaționale, astfel încât riscurile aferente activității sau
sursei sunt minimum acceptate, se exceptează, în parte
sau în totalitate, de la aplicarea regimului de autorizare
prevăzut în prezenta lege.
(2) Limitele și criteriile detaliate de exceptare parțială
sau totală de la aplicarea regimului de autorizare vor fi
stabilite prin reglementările emise în conformitate cu
prevederile art. 5.
(3) Exceptarea de la aplicarea regimului de autorizare,
prevăzută la alin. (1), nu scutește pe deținătorul de surse
și materiale radioactive exceptate de predarea acestora ca
deșeu radioactiv după încheierea utilizării, dacă
instrucțiunile de utilizare ale producătorului, importatorului
sau furnizorului prevăd obligativitatea respectării acestei
cerințe.
Art. 17. — (1) Persoanele juridice pot să solicite, pentru
activitățile pe care intenționează să le desfășoare, un aviz
preliminar de la Comisie, din care, pe baza informațiilor
prezentate de solicitant, să rezulte încadrarea în limitele de
exceptare prevăzute la art. 16.
(2) În cazul în care avizul preliminar nu confirmă
încadrarea în limitele de exceptare, solicitantul este obligat
să ceară autorizarea activităților respective, în conformitate
cu prevederile art. 8.
(3) Răspunderea pentru corectitudinea informațiilor
prezentate în sprijinul cererii de aviz preliminar revine
solicitantului.

MONITORUL OFICIAL AL ROMÂNIEI, PARTEA I, Nr. 552/27.VI.2006
SECȚIUNEA a 2-a
Condiții de autorizare

Art. 18. — (1) Autorizațiile prevăzute la art. 8 se
eliberează numai dacă solicitantul autorizației îndeplinește
următoarele condiții, după caz:
a) este în măsură să demonstreze calificarea
profesională, pe funcții, a personalului propriu, cunoașterea
de către acesta a cerințelor reglementărilor privind
securitatea nucleară și protecția împotriva radiațiilor
ionizante, precum și probitatea persoanelor care au
autoritate de decizie în conducerea lucrărilor pe timpul
construcției și exploatării instalației nucleare și radiologice
sau în conducerea altor activități nucleare, dintre cele
menționate la acel articol;
b) răspunde ca personalul care desfășoară activități
profesionale, cu caracter permanent sau temporar, în
punctele de lucru vitale din cadrul instalațiilor nucleare ori
care au acces la documente cu caracter secret să fie
demn de încredere și avizat conform legii de organele
competente în domeniul siguranței naționale;
c) este în măsură să demonstreze că dispune de
dotările tehnice, tehnologiile și mijloacele materiale
necesare desfășurării activităților;
d) dă dovadă de capacitate organizatorică și
responsabilitate în prevenirea și limitarea consecințelor
avariilor, cu posibile efecte cu impact negativ asupra vieții
și sănătății personalului propriu, populației, mediului,
proprietății terților sau asupra patrimoniului propriu;
e) răspunde ca restul personalului propriu, care asigură
funcționarea instalației, să aibă nivelul necesar de
cunoștințe specifice funcției pe care o îndeplinește, privind
exploatarea instalației în condiții de securitate nucleare,
riscurile asociate și măsurile de securitate nucleară
aplicabile;
f) ia toate măsurile necesare, la nivelul normelor
tehnologice și științifice în vigoare, pentru a preveni
producerea daunelor care ar rezulta în urma construcției și
funcționării instalației nucleare sau radiologice;
g) instituie o asigurare sau orice altă garanție financiară
care să-i acopere răspunderea pentru daune nucleare,
cuantumul, natura și condițiile asigurării sau garanției fiind
conforme celor prevăzute de lege și de convențiile
internaționale la care România este parte;
h) răspunde de luarea măsurilor necesare pentru
prevenirea amestecului de orice natură sau pentru
înlăturarea perturbărilor datorate oricăror terți în procesul
decizional, în timpul construcției și pe durata funcționării
instalației nucleare;
i) propune un amplasament al instalației nucleare sau
radiologice care nu contravine prevederilor legale și
intereselor publice prioritare, cu privire la necontaminarea
apei, aerului și solului, și nu afectează funcționarea altor
instalații situate în vecinătate;

5

j) dispune de aranjamente materiale și financiare
corespunzătoare și suficiente pentru colectarea, transportul,
tratarea, condiționarea și depozitarea deșeurilor radioactive
generate din propria activitate, precum și pentru
dezafectarea instalației nucleare, atunci când va înceta
definitiv activitatea autorizată, și a achitat contribuția pentru
constituirea surselor financiare pentru gospodărirea și
depozitarea definitivă a deșeurilor radioactive și a
combustibilului nuclear uzat și dezafectarea instalațiilor
nucleare;
k) instituie și menține un sistem conform reglementărilor
specifice de protecție împotriva radiațiilor ionizante;
l) instituie și menține un sistem conform reglementărilor
specifice de protecție fizică a combustibilului nuclear, a
materialelor nucleare și radioactive, a produselor și
deșeurilor radioactive, precum și a instalațiilor nucleare,
inclusiv a depozitelor de combustibil nuclear, de materiale
nucleare și radioactive, de produse și deșeuri radioactive;
m) instituie și menține în activitatea proprie un sistem
controlat de management al calității, autorizat de Comisie,
și se asigură că atât furnizorii săi de produse și servicii,
cât și subfurnizorii acestora, în lanț, instituie și mențin
propriul lor sistem controlat de management al calității;
n) instituie și menține un sistem propriu, aprobat, de
pregătire a intervenției în caz de accident nuclear;
o) instituie și menține un sistem în conformitate cu
reglementările de aplicare a garanțiilor nucleare;
p) deține toate celelalte acorduri, autorizații și avize
prevăzute de lege;
q) instituie și menține un sistem de informare a
publicului în conformitate cu reglementările legale.
(2) Instituirea și menținerea sistemelor prevăzute la
alin. (1) se pot face și prin contractarea serviciilor
respective cu alți titulari, dacă aceștia sunt autorizați
conform prezentei legi.
(3) Condițiile de autorizare prevăzute la alin. (1) și (2)
vor fi detaliate în reglementările emise conform prevederilor
art. 5.
Art.19. — (1) Combustibilul nuclear poate fi deținut
numai de persoane juridice. Se interzice deținerea
combustibilului nuclear fără a poseda pentru acesta
autorizația de deținere, precum și una dintre următoarele
autorizații: de producere, depozitare, tratare, prelucrare,
utilizare, transport, import sau export, în acord cu activitățile
pe care le desfășoară, eliberate în conformitate cu
prevederile art. 18 și art. 20—22.
(2) Combustibilul nuclear deținut ilegal se confiscă,
devine proprietate publică a statului și se predă unui
custode, special desemnat în acest scop.
(3) În cazul în care operatorul economic, deținător al
combustibilului nuclear, este în stare de faliment declarat,
Guvernul poate decide, în condițiile prezentei legi,
transferul acestuia la un operator economic autorizat de
Comisie.

6

MONITORUL OFICIAL AL ROMÂNIEI, PARTEA I, Nr. 552/27.VI.2006

(4) În cazul în care operatorul economic, deținător al
unor surse de radiații, materiale nucleare sau generatori de
radiații ionizante, este în stare de faliment declarat, Comisia
poate dispune, în condițiile prezentei legi, preluarea gratuită
a acestora de către un operator economic autorizat de
Comisie în vederea deținerii, utilizării, casării, tratării și
depozitării definitive a acestora, după caz.
(5) Desemnarea unui titular de autorizație drept custode
al combustibilului nuclear se face de către emitentul
autorizației prin prevederea expresă în autorizație a
obligației de a accepta combustibilul nuclear în custodie, în
numele statului.
(6) Obligațiile privind păstrarea în custodie se aplică și
combustibilului nuclear ars și altor materiale nucleare, cu
excepția deșeurilor radioactive.
(7) Combustibilul nuclear aflat în custodie sau în
depozitare autorizată poate fi eliberat numai dacă:
a) deținătorul posedă în prealabil una dintre autorizațiile
prevăzute la alin. (1);
b) combustibilul nuclear urmează a fi încredințat unui
cărăuș autorizat, în vederea efectuării unui transport
autorizat către un destinatar autorizat.
(8) Cheltuielile de custodie ale titularului autorizației vor
fi suportate de către deținătorul înscrisurilor de proprietate
asupra combustibilului nuclear depus în custodie, în baza
unei înțelegeri contractuale sau, în caz de neînțelegere, în
baza unei hotărâri judecătorești.
(9) Combustibilul nuclear nerevendicat prin înscrisuri de
proprietate devine, în momentul constatării, proprietate
publică a statului.
Art. 20. — (1) Transportul combustibilului nuclear în
afara incintei instalațiilor nucleare ori în afara locurilor în
care combustibilul nuclear este ținut în custodie se
efectuează numai de către agenți de transport sau cărăuși
autorizați în acest scop, în conformitate cu prevederile
art. 8 și 18.
(2) Autorizațiile prevăzute la alin. (1) se eliberează
numai dacă sunt îndeplinite următoarele condiții:
a) combustibilul nuclear este transportat în conformitate
cu reglementările naționale privind transportul materialelor
radioactive, emise potrivit prevederilor art. 5, și cu cele
internaționale privind transportul mărfurilor periculoase;
b) alegerea modului, a timpului și a rutei de transport
nu contravine interesului public.
(3) Dispozițiile prezentului articol se aplică și
combustibilului nuclear ars, produselor și deșeurilor
radioactive și altor materiale nucleare sau radioactive.
Art. 21. — Utilizarea mijloacelor de transport amenajate
special pentru transportul combustibilului nuclear, al
materialelor nucleare, al produselor radioactive sau al
deșeurilor radioactive este permisă numai atunci când
cărăușul autorizat este în posesia unei autorizații pentru
mijlocul de transport respectiv, eliberată de Comisie.

Art. 22. — (1) Autorizația de import, de export sau de
tranzit, prevăzută la art. 8, se eliberează numai în
următoarele condiții, după caz:
a) în activitatea de control decizional asupra
operațiunilor de import, de export sau de tranzit, pentru
care se solicită eliberarea autorizației, solicitantul
autorizației va utiliza persoane care dovedesc competență
și probitate, în conformitate cu reglementările în vigoare;
b) în cazul importului, solicitantul autorizației se
angajează să asigure respectarea prevederilor prezentei
legi, a reglementărilor emise în conformitate cu prevederile
art. 5 și a angajamentelor internaționale asumate de
România în domeniul energiei nucleare, să livreze
produsele și informațiile numai către beneficiari autorizați în
acest scop, în conformitate cu prevederile art. 8 și 18, și
să raporteze de îndată Comisiei asupra intrării în țară a
produselor și informațiilor importate;
c) în cazul exportului, solicitantul autorizației obține de
la partenerii săi externi garanțiile necesare din care să
rezulte că aceștia nu vor folosi produsele sau informațiile
exportate în scopuri care să prejudicieze obligațiile
internaționale asumate de România ori siguranța națională.
De asemenea, va demonstra că exportul îndeplinește
prevederile prezentei legi și alte reglementări specifice.
(2) Exportatorul și importatorul sunt obligați să raporteze
de îndată Comisiei asupra ieșirii din, respectiv, intrării în
țară a produselor și a informațiilor exportate sau importate.
(3) Titularul autorizației de tranzit este obligat să
raporteze de îndată Comisiei atât asupra intrării, cât și
asupra ieșirii din țară a produselor tranzitate.
Art. 23. — (1) Producerea, furnizarea sau importul celor
prevăzute la art. 8 alin. (6) necesită obținerea, în prealabil,
a unei autorizații de produs, model sau tip, emisă de
Comisie. Autorizația de produs, model sau tip nu este
obligatorie pentru cele prevăzute la art. 8 alin. (6), fabricate
și/sau comercializate în mod legal într-un stat membru al
Uniunii Europene ori care sunt fabricate în mod legal într-un
stat semnatar al Acordului privind Spațiul Economic
European sau într-un stat cu care România a încheiat un
acord de recunoaștere în acest sens, dacă cerințele
aplicabile acestora în statul respectiv prezintă garanții
echivalente celor pe baza cărora se acordă autorizație de
produs în România.
(2) Sursele-etalon de radiații și mijloacele de măsurare
în domeniul radiațiilor ionizante trebuie să aibă aprobare de
model, eliberată de Biroul Român de Metrologie Legală, și
să fie verificate metrologic, în conformitate cu dispozițiile
legale. Pentru aparatura dozimetrică produsă în Uniunea
Europeană se vor accepta etalonarea și verificarea
metrologică efectuate de fabricant.
(3) Proiectarea, realizarea, utilizarea, deținerea și
verificarea mijloacelor de măsurare în domeniul radiațiilor
ionizante pentru necesitățile armatei se autorizează de
către Ministerul Apărării Naționale.

MONITORUL OFICIAL AL ROMÂNIEI, PARTEA I, Nr. 552/27.VI.2006
Art. 24. — (1) Este obligatorie autorizarea sistemelor de
management al calității în domeniul nuclear a activităților
de proiectare, amplasare, procurare, construcție, montaj,
punere în funcțiune, exploatare, dezafectare sau conservare
pentru produsele, serviciile și sistemele care sunt clasificate
ca fiind importante pentru securitatea instalației nucleare.
(2) Autorizația se eliberează de către Comisie, în
conformitate cu prevederile art. 8 și 18 și cu reglementările
specifice referitoare la furnizorii de produse și de servicii
din aceste categorii, precum și la subfurnizorii acestora, în
lanț.
(3) Autorizația prevăzută la alin. (1) și (2) se eliberează
numai dacă solicitantul autorizației îndeplinește următoarele
condiții, după caz:
a) este în măsură să demonstreze calificarea
profesională, pe funcții, a personalului propriu, cunoașterea
de către acesta a cerințelor de securitate nucleară, precum
și probitatea persoanelor care au autoritate de decizie în
conducerea activităților care concură la realizarea
produselor, serviciilor și sistemelor care fac obiectul
autorizației;
b) răspunde ca restul personalului propriu, angrenat în
activitățile care concură la realizarea acestor produse,
servicii sau sisteme, să aibă nivelul necesar de cunoștințe
privind efectele abaterilor de calitate ale acestor produse,
servicii sau sisteme asupra securității instalației nucleare în
care urmează să fie încorporate;
c) răspunde de luarea măsurilor necesare pentru
prevenirea amestecului de orice natură sau pentru
înlăturarea perturbărilor datorate oricăror terți în procesul
decizional și în desfășurarea activităților autorizate;
d) instituie și menține un sistem controlat de
management al calității în domeniul nuclear în activitatea
proprie și se asigură că furnizorii săi de produse și de
servicii, precum și subfurnizorii acestora, în lanț, instituie și
mențin propriul lor sistem controlat de management al
calității.
(4) Condițiile de autorizare prevăzute la alin. (3) vor fi
detaliate în reglementările emise în conformitate cu
prevederile art. 5.
CAPITOLUL III
Obligațiile titularului autorizației și ale altor persoane
fizice sau juridice
Art. 25. — (1) Titularul autorizației eliberate potrivit
art. 8 are obligația și răspunderea de a lua toate măsurile
necesare pentru:
a) asigurarea și menținerea:
— securității nucleare, protecției împotriva radiațiilor
ionizante, protecției fizice, planurilor proprii de intervenție în
caz de accident nuclear și asigurării calității pentru
activitățile desfășurate sau a surselor asociate acestora;

7

— evidenței stricte a materialelor nucleare și radioactive,
precum și a tuturor surselor utilizate sau produse în
activitatea proprie;
b) respectarea limitelor și condițiilor tehnice prevăzute în
autorizație și raportarea oricăror depășiri, conform
reglementărilor specifice;
c) limitarea numai la activitățile pentru care a fost
autorizat;
d) dezvoltarea propriului sistem de cerințe, regulamente
și instrucțiuni care asigură desfășurarea activităților
autorizate fără riscuri inacceptabile de orice natură.
(2) Răspunderea pentru daune nucleare, provocate în
timpul sau ca urmare a accidentelor ce pot surveni prin
desfășurarea activităților prevăzute în autorizație ori a altor
activități care au avut ca urmare decesul, vătămarea
integrității corporale sau a sănătății unei persoane,
distrugerea, degradarea ori imposibilitatea temporară de
folosire a vreunui bun, revine în întregime titularului
autorizației, în condițiile stabilite prin lege și prin
angajamentele internaționale la care România este parte.
Art. 26. — Titularul autorizației pentru desfășurarea unei
activități nucleare care generează sau a generat deșeuri
radioactive este obligat:
a) să răspundă pentru gospodărirea deșeurilor
radioactive generate de activitatea proprie;
b) să suporte cheltuielile aferente colectării, manipulării,
transportului, tratării, condiționării și depozitării temporare
sau definitive a acestor deșeuri;
c) să achite contribuția legală la constituirea surselor
financiare pentru gospodărirea și depozitarea definitivă a
deșeurilor radioactive și a combustibilului nuclear uzat și
dezafectarea instalațiilor nucleare.
Art. 27. — Titularul autorizației prevăzute la art. 8 este
obligat:
a) să elaboreze un program de pregătire a dezafectării
și să-l prezinte spre aprobare Comisiei;
b) să facă dovada achitării contribuției legale la
constituirea surselor financiare pentru gospodărirea și
depozitarea definitivă a deșeurilor radioactive și a
combustibilului nuclear uzat și dezafectarea instalațiilor
nucleare.
Art. 28. — (1) Expirarea valabilității, suspendarea sau
retragerea autorizației nu exonerează pe titularul autorizației
ori pe cel care a preluat titlul de proprietate asupra
materialelor, instalațiilor nucleare sau radiologice, care au
fost precizate în autorizație, de obligațiile prevăzute la
art. 25—27 ori de cele ce decurg din condițiile prevăzute
în autorizație.
(2) La încetarea activității sau la dezafectarea
instalațiilor nucleare ori radiologice, precum și la transferul,
în parte sau în totalitate, al instalațiilor nucleare și
radiologice, al produselor radioactive ori materialelor
nucleare, titularul autorizației este obligat, în prealabil, să
solicite și să obțină, în condițiile prevăzute de lege,

8

MONITORUL OFICIAL AL ROMÂNIEI, PARTEA I, Nr. 552/27.VI.2006

autorizația de deținere, conservare, dezafectare sau
transfer, după caz.
(3) Autorizația sau permisul de exercitare, emis în baza
prevederilor prezentei legi, nu îl scutește pe titular de
respectarea prevederilor legislației în vigoare.
(4) Încetarea activităților nucleare se face în
conformitate cu prevederile reglementărilor specifice
elaborate de Comisie, potrivit prevederilor art. 5.
(5) Comisia va stabili, printr-o reglementare specifică
emisă în conformitate cu prevederile art. 5 alin. (3),
modalitățile concrete de aplicare a prezentei legi ori de
câte ori prevederile acesteia nu pot fi aplicate simultan cu
prevederile legale de altă natură, cu consultarea
autorităților administrației publice în materie, acordând
prioritate respectării condițiilor de desfășurare în siguranță
a activităților nucleare.
Art. 29. — (1) Persoanele fizice și persoanele juridice
care extrag sau prelucrează substanțe minerale asociate în
zăcământ cu uraniu sau toriu sau substanțe care în fluxul
tehnologic de prelucrare sunt susceptibile de a conține
materiale radioactive au obligația să ia măsuri de verificare
a materialelor și a utilajelor pe întregul ciclu de producție,
manipulare, transport și depozitare, pentru a constata dacă
acestea prezintă o concentrație de substanțe radioactive
sau o radioactivitate care depășește, la un moment dat,
limitele de exceptare din reglementările prevăzute la
art. 16.
(2) Persoanele fizice și juridice care desfășoară alte
activități decât cele menționate la alin. (1), în care lucrătorii
sau populația sunt expuși la radon, toron, descendenții
acestora sau la alte radiații ionizante, datorate mediului
natural, și persoanele fizice sau juridice care exploatează
avioane au obligația să ia măsuri de evaluare pentru a
constata dacă activitățile desfășurate conduc la un moment
dat la iradierea lucrătorilor sau a populației peste limitele
admise
pentru
activitățile
respective,
conform
reglementărilor specifice emise de Comisie potrivit
prevederilor art. 5.
(3) Dacă rezultatele evaluărilor prevăzute la alin. (1) și
(2) arată depășirea limitelor sau criteriilor de exceptare din
reglementările prevăzute la art. 16, respectiv a limitelor
prevăzute la alin. (2), activitatea respectivă este supusă
regimului de autorizare și control prevăzut de prezenta
lege.
CAPITOLUL IV
Regimul de control
Art. 30. — (1) Controlul preventiv, operativ-curent și
ulterior al respectării prevederilor prezentei legi și a
reglementărilor emise în conformitate cu art. 5 se
efectuează de către reprezentanții Comisiei, anume
împuterniciți, la solicitanții sau la titularii de autorizații.
Controlul se efectuează în incinta în care aceștia
desfășoară activități supuse regimului de autorizare, în

orice alt loc care ar putea avea legătură cu aceste
activități sau la oricare altă persoană fizică ori juridică ce
ar putea desfășura activități, deține instalații nucleare sau
radiologice, materiale, alte surse ori informații prevăzute la
art. 2, în oricare dintre următoarele situații:
a) în vederea eliberării autorizației solicitate;
b) în perioada de valabilitate a autorizației, în mod
periodic sau inopinat;
c) pe baza notificării titularului autorizației;
d) atunci când ar putea exista instalații nucleare ori
radiologice, materiale, alte surse sau informații ori s-ar
putea desfășura activități dintre cele prevăzute la art. 2.
(2) În urma controlului efectuat Comisia poate dispune,
dacă este cazul, suspendarea activității desfășurate și
indisponibilizarea, prin punerea de sigiliu, a instalațiilor
nucleare și radiologice, a materialelor radioactive, a
materialelor nucleare, a materialelor de interes nuclear sau
a altor materiale, dispozitive, echipamente și informații
pertinente pentru proliferarea armelor nucleare ori a altor
dispozitive nucleare explozive, neautorizate sau care
prezintă pericol în exploatare ori deținere.
Art. 31. — (1) Reprezentanții Comisiei, în exercitarea
mandatului de control, au următoarele drepturi:
a) să aibă acces la orice loc în care să desfășoară
activitățile supuse controlului;
b) să efectueze măsurătorile și
echipamentul de supraveghere necesar;

să

instaleze

c) să solicite prelevarea și să primească eșantioane din
materialele sau produsele supuse, direct sau indirect,
controlului;
d) să oblige persoana fizică sau persoana juridică
controlată la asigurarea îndeplinirii prevederilor menționate
la lit. a)—c) și să mijlocească extinderea controlului la
furnizorii săi de produse și de servicii sau la subfurnizorii
acestora;
e) să aibă acces la toate informațiile, datele tehnice și
contractuale, sub orice formă, necesare pentru îndeplinirea
obiectivelor controlului, stabilite la art. 30, cu respectarea
confidențialității, dacă deținătorii solicită aceasta;
f) să oblige pe titularul autorizației să transmită rapoarte,
informații și notificări, în forma cerută de reglementări;
g) să oblige pe titularul autorizației să mențină evidența,
în forma cerută de reglementări, a materialelor, a altor
surse și activități supuse controlului și să controleze aceste
evidențe;
h) să primească, prin grija solicitantului sau a titularului
autorizației, echipamentul de protecție necesar.
(2) Prevederile alin. (1) se aplică, în măsura în care
acordurile internaționale la care România este parte o
prevăd, și persoanelor aprobate de Guvernul României,
care efectuează, în prezența reprezentanților desemnați de
Comisie, controalele prevăzute în acele acorduri
internaționale.

MONITORUL OFICIAL AL ROMÂNIEI, PARTEA I, Nr. 552/27.VI.2006
(3) Personalul Comisiei care prin natura activității este
expus acțiunii radiațiilor ionizante este considerat personal
expus profesional și beneficiază de sporurile ce se acordă
pentru condițiile de muncă conform prevederilor legii. Lista
personalului care îndeplinește condițiile de personal expus
profesional, potrivit legii, este propusă de Comisie și este
avizată de Ministerul Sănătății Publice și de Ministerul
Muncii, Solidarității Sociale și Familiei.
Art. 32. — (1) Reprezentanții Comisiei au obligația să
respecte, pe toată durata controlului, condițiile de autorizare
aplicabile, așa cum sunt ele impuse personalului titularului
autorizației.
(2) După încheierea controlului, reprezentanții Comisiei
au următoarele atribuții:
a) să încheie un proces-verbal de control în care să
consemneze rezultatele controlului, acțiunile corective
dispuse și termenele de rezolvare a acestora;
b) să propună suspendarea sau retragerea autorizației sau
a permisului de exercitare, în condițiile prevăzute de lege;
c) să propună sesizarea organelor de urmărire judiciară,
în cazurile și pentru faptele prevăzute în prezenta lege;
d) să dispună titularului autorizației sancționarea
disciplinară a personalului vinovat, în condițiile prevăzute
de prezenta lege;
e) să aplice titularului autorizației, prin persoanele care,
potrivit statutului acestuia, îl reprezintă în raport cu
autoritățile publice, sancțiunile contravenționale prevăzute în
prezenta lege pentru persoanele fizice sau juridice;
f) să aplice sancțiunile contravenționale prevăzute în
prezenta lege personalului care se face vinovat pentru
săvârșirea acestor contravenții.
Art. 33. — Pe toată durata controlului, persoanele fizice
și persoanele juridice supuse controlului au obligația să ia
toate măsurile necesare pentru a permite îndeplinirea în
bune condiții a prevederilor art. 31 și 32.
Art. 34. — (1) În exercitarea mandatului lor, organele cu
drept de control al activităților nucleare, prevăzute în anexa
nr. 3, au drepturile prevăzute la art. 31 alin. (1) și
obligațiile și atribuțiile prevăzute la art. 32, în limitele
competențelor stabilite de lege.
(2) În caz de nesupunere la control sau de nesupunere
față de dispozițiile legate de domeniul nuclear, Comisia
poate cere autorităților competente fie să procedeze la
executarea silită, fie să întreprindă o anchetă. Comisia
poate cere intervenția reprezentanților Inspectoratului
General al Poliției pentru asigurarea exercitării mandatului
de control prevăzut la art. 31 alin. (1).
(3) În caz de urgență, Comisia poate întreprinde din
proprie inițiativă măsuri asigurătorii de securitate nucleară,
cheltuielile aferente acestei activități urmând să fie
suportate din bugetul Comisiei și să fie rambursate de
titularul autorizației ori de persoana juridică sau fizică
prevăzută conform anexei nr. 4, ce deține instalația

9

radiologică ori sursa de radiații implicată, de bunăvoie sau
prin executare silită.
CAPITOLUL V
Atribuții și răspunderi
Art. 35. — Comisia exercită următoarele atribuții
principale:
a) inițiază proiectele de acte normative în domeniul său
de competență și emite reglementările proprii și comune cu
alte autorități competente, potrivit legii;
b) avizează toate proiectele de acte normative ce au
implicații asupra domeniului nuclear;
c) aprobă, potrivit legii, planurile de intervenție pentru
cazurile de accident nuclear și participă la realizarea
intervenției;
d) colaborează cu autoritatea centrală pentru protecția
mediului și controlează desfășurarea activităților rețelei de
supraveghere a radioactivității mediului;
e) solicită organelor abilitate în domeniul siguranței
naționale verificarea persoanelor cu responsabilități în
domeniul desfășurării activităților nucleare, în conformitate
cu reglementările specifice emise conform art. 5;
f) în domeniul său de competențe poate iniția, cu avizul
Ministerului Afacerilor Externe, acțiuni de cooperare cu
Agenția Internațională pentru Energie Atomică (A.I.E.A.), cu
Agenția pentru Energie Nucleară (A.E.N.) și cu alte
organizații internaționale specializate;
g) cooperează, în condițiile legii, cu instituții similare din
alte state;
h) controlează, potrivit legii, aplicarea prevederilor
tratatelor internaționale și a reglementărilor naționale în
vigoare privind controlul garanțiilor, protecția fizică, traficul
ilicit, transportul materialelor nucleare și radioactive,
protecția împotriva radiațiilor, asigurarea calității în domeniul
nuclear, securitatea nucleară a instalațiilor nucleare și
radiologice, gospodărirea combustibilului nuclear ars și a
deșeurilor radioactive și intervenția în caz de accident
nuclear;
i) instituie și coordonează sistemul național de evidență
și control al materialelor nucleare, sistemul național de
evidență și control al surselor de radiații și instalațiilor
nucleare și radiologice și registrul dozelor de radiații primite
de personalul expus profesional;
j) cooperează cu alte organisme care au, potrivit legii,
atribuții în domeniul funcționării în condiții de siguranță a
instalațiilor nucleare și radiologice, în corelație cu cerințele
de protecție a mediului și a populației;
k) asigură informarea publicului asupra aspectelor aflate
în competența Comisiei;
l) organizează dezbateri publice în domeniul său de
competență, potrivit legii;
m) constituie punct național de contact pentru garanții
nucleare, pentru protecția fizică a materialelor, instalațiilor
nucleare și radiologice, pentru prevenirea și combaterea

10

MONITORUL OFICIAL AL ROMÂNIEI, PARTEA I, Nr. 552/27.VI.2006

traficului ilicit de materiale nucleare și radioactive și pentru
urgențele radiologice;

produselor care au fost supuse iradierii sau care conțin
materiale radioactive;

n) dispune recuperarea surselor orfane și coordonează
activitățile de recuperare;

b) introducerea în domeniul medical, pentru diagnostic
și tratament medical, a surselor închise, deschise, a
dispozitivelor generatoare de radiații ionizante și a
produselor farmaceutice care conțin materiale radioactive.

o) autorizează executarea construcțiilor cu specific
nuclear și exercită controlul de stat asupra calității
construcțiilor din cadrul instalațiilor nucleare, ca excepție de
la Legea nr. 50/1991 privind autorizarea executării lucrărilor
de construcții, republicată, cu modificările și completările
ulterioare, și Legea nr. 10/1995 privind calitatea în
construcții, cu modificările ulterioare, care nu se vor aplica
în cazul instalațiilor nucleare;
p) îndeplinește orice alte atribuții, prevăzute de lege, în
domeniul reglementărilor și al controlului activităților
nucleare.
Art. 36. — Regimul de autorizare și control al
instalațiilor nucleare și radiologice sub presiune se
stabilește prin prescripții tehnice specifice, emise de
autoritatea națională pentru cazane și instalații de ridicat,
cu avizul Comisiei, ținând seama de criteriile generale de
desfășurare în condiții de siguranță a activităților nucleare.
Art. 37. — (1) Autoritatea centrală pentru protecția
mediului organizează, potrivit legii, rețeaua de supraveghere
a radioactivității mediului pe teritoriul României, asigurând
fluxul informațional necesar sistemului integrat de
monitorizare a parametrilor mediului.
(2) Acordurile și autorizațiile de mediu, prevăzute de
lege, se vor emite de către autoritatea centrală pentru
protecția mediului, pe baza criteriilor de autorizare și de
control prevăzute de lege, completate cu criteriile de
autorizare și de control specifice, cuprinse în reglementările
emise de această autoritate, conform prevederilor art. 5, cu
consultarea Comisiei și a Ministerului Sănătății Publice,
referitor la supravegherea și raportarea evacuărilor de
efluenți radioactivi în mediu, precum și a contaminării
radioactive a factorilor de mediu.
(3) Acordul de mediu, prevăzut la alin. (2), este condiție
prealabilă pentru eliberarea de către Comisie a autorizației
de amplasare prevăzute la art. 8. Autorizația de mediu
prevăzută la alin. (2) se va elibera după obținerea de la
Comisie a autorizației de funcționare de probă, respectiv
după eliberarea autorizației de funcționare prevăzute la
art. 8, pentru situațiile când Comisia eliberează autorizație
de funcționare fără ca în prealabil să fi eliberat o
autorizație de funcționare de probă.
(4) Autoritatea centrală pentru protecția mediului
informează, ori de câte ori este necesar, Comisia și
Ministerul Administrației și Internelor asupra celor constatate
în activitatea de supraveghere exercitată și colaborează cu
acestea în vederea stabilirii măsurilor necesare.
Art. 38. — (1) Ministerul Sănătății Publice autorizează:
a) introducerea în circuitul economic și social, în
vederea utilizării sau consumului de către populație, a

(2) Cererea de autorizare se face de către persoanele
fizice sau juridice care desfășoară activitățile prevăzute la
alin. (1).
(3) Ministerul Sănătății Publice elaborează reglementări
proprii de autorizare și de control în acest scop, cu respectarea
prevederilor art. 5 și cu consultarea Comisiei și
a ministerelor interesate.
Art. 39. — (1) Ministerul Sănătății Publice organizează:
a) potrivit legii, rețeaua de supraveghere a contaminării
cu materiale radioactive a produselor alimentare, pe
întregul circuit alimentar, inclusiv a surselor de apă
potabilă, precum și a altor bunuri destinate folosirii de către
populație. Se va asigura astfel activitatea de supraveghere
a gradului de contaminare radioactivă a acestor bunuri și
produse din țară sau provenite din import, destinate
utilizării pe teritoriul României;
b) sistemul epidemiologic de supraveghere a stării de
sănătate a personalului expus profesional și a condițiilor de
igienă în unitățile în care se desfășoară activitățile
nucleare. De asemenea, urmărește influența acestor
activități asupra sănătății populației și emite avizele
prevăzute de reglementările în vigoare.
(2) Ministerul Sănătății Publice informează, ori de câte
ori este necesar, Comisia și alte ministere interesate asupra
celor constatate în activitatea de supraveghere și
colaborează cu acestea pentru stabilirea măsurilor comune
ce se impun.
Art. 40. — (1) Coordonarea pregătirilor de intervenție în
caz de accident nuclear, cu respectarea prevederilor
prezentei legi, se asigură, potrivi legii, de către Comitetul
ministerial pentru situații de urgență din cadrul Ministerului
Administrației și Internelor, cu cooperarea tuturor organelor
de specialitate ale administrației publice centrale și locale
cu atribuții în materie.
(2) Planul de intervenție în caz de accident nuclear
pentru amplasamentul instalațiilor nucleare se elaborează
de către utilizator, titular de autorizație, împreună cu toate
autoritățile publice centrale și locale și organizațiile
implicate în pregătirea și în desfășurarea intervenției în caz
de accident nuclear, în conformitate cu cerințele
reglementărilor emise potrivit art. 5.
(3) Planurile de intervenție în cazul urgențelor
radiologice, cauzate de accidentele nucleare în instalații
nucleare aflate pe teritoriul altor state, care pot afecta —
prin efecte transfrontaliere — teritoriul României, precum și
planurile generale de intervenție în afara amplasamentului
instalațiilor nucleare de pe teritoriul României se elaborează

MONITORUL OFICIAL AL ROMÂNIEI, PARTEA I, Nr. 552/27.VI.2006
prin grija Inspectoratului General pentru Situații de Urgență
din cadrul Ministerului Administrației și Internelor.
(4) Autoritățile publice centrale și locale cu atribuții în
domeniul pregătirii și desfășurării intervenției în caz de
accident nuclear își elaborează planuri proprii, corelate cu
planul general de intervenție.
(5) Planul de intervenție prevăzut la alin. (2) se aprobă
de Comisie, cele prevăzute la alin. (3) se aprobă de
Comitetul ministerial pentru situații de urgență din cadrul
Ministerului Administrației și Internelor, iar cele prevăzute la
alin. (4) se aprobă de către conducătorii autorităților publice
centrale și locale, cu avizul Inspectoratului General pentru
Situații de Urgență din cadrul Ministerului Administrației și
Internelor.
(6) Aplicabilitatea planului de intervenție se controlează
și se evaluează periodic: cel prevăzut la alin. (2), de către
Comisie, iar cele prevăzute la alin. (3) și (4), de către
Inspectoratul General pentru Situații de Urgență din cadrul
Ministerului Administrației și Internelor.
Art. 41. — Operațiunile de import și de export cu
produsele și tehnologiile cu dublă utilizare în domeniul
nuclear, prevăzute în anexa nr. 1, se aprobă, în condițiile
legii, de către Agenția Națională de Control al Exporturilor,
autoritatea națională în domeniul controlului exporturilor de
produse și tehnologii cu dublă utilizare, cu condiția
prezentării autorizației de import/export eliberate de Comisia
Națională pentru Controlul Activităților Nucleare.
Art. 42. — Autoritatea Națională a Vămilor din Ministerul
Finanțelor Publice va controla și va admite intrarea în țară
sau ieșirea din țară, pe baza autorizației emise de Comisie,
a bunurilor pentru care prezenta lege impune autorizație.
CAPITOLUL VI
Sancțiuni
Art. 43. — Încălcarea dispozițiilor prezentei legi atrage
răspunderea materială, disciplinară, administrativă, penală
sau civilă, după caz.
Art. 44. — (1) Efectuarea unei activități dintre cele
prevăzute la art. 2, la art. 24 alin. (1), la art. 28 alin. (2) și
la art. 38 alin. (1), fără a avea autorizația corespunzătoare
prevăzută de lege, constituie infracțiune și se pedepsește
după cum urmează:
a) cu închisoare de la 6 luni la 2 ani sau cu amendă,
activitățile prevăzute la: art. 2 lit. a) privitoare la cercetarea,
proiectarea, deținerea, amplasarea, construcția sau
montajul, conservarea instalațiilor nucleare; art. 2 lit. b);
art. 2 lit. d) privitoare la mijloacele de containerizare sau
de transport al materialelor radioactive, special amenajate
în acest scop; art. 2 lit. g); art. 24 alin. (1) și la art. 38
alin. (1);
b) cu închisoare de la 3 la 10 ani și interzicerea unor
drepturi, pentru efectuarea neautorizată a unor activități
prevăzute la: art. 2 lit. a) privitoare la punerea în funcțiune,
funcționarea de probă, exploatarea, modificarea,

11

dezafectarea, importul și exportul instalațiilor nucleare;
art. 2 lit. c), dacă instalațiile radiologice, materialele
nucleare sau radioactive, deșeurile radioactive și
generatoarele de radiații prezintă un risc nuclear ori
radiologic deosebit; art. 2 lit. e) și f); art. 28 alin. (2), dacă
materialele nucleare sau radioactive, deșeurile radioactive și
generatoarele de radiații prezintă un risc nuclear ori
radiologic deosebit.
(2) Tentativa la infracțiunile prevăzute la alin. (1) lit. b)
se pedepsește.
Art. 45. — (1) Scoaterea din funcțiune, în totalitate sau
în parte, a echipamentelor de supraveghere și control
instalate în condițiile art. 31 alin. (1) lit. b) și alin. (2), fără
a avea motive ce decurg din cerințele de securitate
nucleară sau de radioprotecție, dacă fapta nu constituie o
infracțiune mai gravă, se pedepsește cu închisoare de la
6 luni la 3 ani.
(2) Dacă fapta prevăzută la alin. (1) este săvărșită din
culpă, pedeapsa este închisoarea de la 3 luni la un an
sau amendă.
(3) Împiedicarea prin orice mijloace a accesului
reprezentanților Comisiei la orice loc în care se desfășoară
activitățile supuse controlului constituie infracțiune și se
pedepsește cu închisoare de la 3 la 5 ani sau cu amendă.
(4) Împiedicarea fără drept în caz de accident nuclear a
pătrunderii personalului de intervenție în perimetrul zonelor
în care se desfășoară activități nucleare constituie
infracțiune și se pedepsește cu închisoare de la 3 la
10 ani.
(5) Pătrunderea fără drept, în orice mod, într-un spațiu,
încăpere sau zonă delimitată și marcată în care se
desfășoară activitățile nucleare prevăzute la art. 2 lit. a)—f),
fără consimțământul persoanei care le folosește, sau
refuzul de a le părăsi la cererea acesteia constituie
infracțiune și se pedepsește cu închisoare de la 3 la 5 ani.
(6) În cazul în care fapta prevăzută la alin. (5) se
săvârșește de o persoană înarmată, de două sau mai
multe persoane împreună, în timpul nopții ori prin folosirea
de calități mincinoase, pedeapsa este închisoare de la 5 la
10 ani.
(7) Amenințarea unei persoane ori colectivități, prin orice
mijloace, cu răspândirea de materiale radioactive sau
folosirea unor instalații nucleare ori dispozitive generatoare
de radiații ionizante de natură să pună în pericol sănătatea
oamenilor sau a animalelor ori mediul constituie infracțiune
și se pedepsește cu închisoare de la 2 la 7 ani.
(8) Alarmarea, fără un motiv întemeiat, a unei persoane
sau a publicului, a organelor specializate pentru a interveni
în caz de accident nuclear ori a organelor de menținere a
ordinii publice, direct, prin corespondență, telefon sau orice
alte mijloace de transmitere la distanță, care privește
răspândirea sau folosirea unor materiale radioactive ori
folosirea unor instalații nucleare de natură să pună în
pericol sănătatea oamenilor sau a animalelor ori mediul,

12

MONITORUL OFICIAL AL ROMÂNIEI, PARTEA I, Nr. 552/27.VI.2006

constituie infracțiune și se pedepsește cu închisoare de la
6 luni la 3 ani.

Comisie, sau prin proces-verbal de control, de către
reprezentanții acesteia;

Art. 46. — (1) Dezvoltarea, fabricarea, deținerea,
importul, exportul, tranzitul sau detonarea armelor nucleare
sau a oricăror dispozitive explozive nucleare se pedepsește
cu închisoare de la 10 la 25 de ani și interzicerea unor
drepturi.

d) utilizarea în activitățile prevăzute la art. 2 de
personal care nu are pregătirea necesară, de personal
neverificat sau respins la examenele periodice ori de
personal care nu posedă permisul de exercitare
corespunzător, prevăzut la art. 9;

(2) Dacă faptele prevăzute la alin. (1) au avut ca
urmare decesul uneia sau mai multor persoane ori alte
consecințe deosebit de grave, pedeapsa este detențiunea
pe viață sau închisoarea de la 15 la 25 de ani și
interzicerea unor drepturi.

e) utilizarea de personal care nu dovedește cunoștințele
și aptitudinile necesare sau nu le aplică în activitatea
desfășurată, cu implicații privind funcționarea instalației
nucleare ori radiologice în condiții de securitate nucleară,
privind riscurile asociate sau privind măsurile de securitate
nucleare aplicabile;

(3) Tentativa se pedepsește.
Art. 47. — (1) Următoarele fapte constituie acte de
terorism în domeniul nuclear și se pedepsesc după cum
urmează:
a) răspândirea sau introducerea deliberată în atmosferă,
apă, pe sol ori în subsol a unor materiale radioactive, de
natură să pună în pericol sănătatea oamenilor sau a
animalelor ori mediul, cu închisoare de la 5 la 20 de ani;
b) amenințările cu explozii nucleare sau accident
nuclear, dacă acestea au ca scop tulburarea gravă a
ordinii publice prin intimidare, prin teroare sau prin crearea
unei stări de panică, cu închisoare de la 5 la 20 de ani;
c) utilizarea materialelor radioactive, a instalațiilor
nucleare sau a dispozitivelor generatoare de radiații
ionizante în scopul tulburării grave a ordinii publice prin
intimidare, prin teroare sau prin crearea unei stări de
panică, cu închisoare de la 5 la 20 de ani;
d) distrugerea, degradarea sau aducerea în stare de
neîntrebuințare a unei instalații nucleare ori radiologice ce
conține materiale radioactive, aparținând făptuitorului sau
altuia, ori împiedicarea luării măsurilor de conservare sau
de securitate nucleară a unei astfel de instalații nucleare
ori radiologice, atunci când sunt săvârșite în scopul
tulburării grave a ordinii publice prin intimidare, prin teroare
sau prin crearea unei stări de panică, cu închisoare de la
3 la 15 ani;
e) dacă fapta prevăzută la lit. d) se săvârșește prin
incendiere, explozie sau alt asemenea mijloc și rezultă un
pericol public, pedeapsa este închisoarea de la 5 la 20 de ani.
(2) Tentativa se pedepsește.
(3) Se consideră tentativă și producerea sau procurarea
materialelor ori instalațiilor nucleare sau radiologice, precum
și luarea de măsuri în vederea comiterii infracțiunilor
prevăzute la alin. (1).
Art. 48. — Constituie contravenții următoarele fapte:
a) nerespectarea obligațiilor de raportare prevăzute la
art. 25 alin. (1) lit. b) și la art. 31 alin. (1) lit. f);
b) nerespectarea limitelor și a condițiilor prevăzute în
autorizațiile eliberate în conformitate cu prevederile art. 8;
c) neducerea la îndeplinire, în termenul stabilit, a
dispozițiilor date în scris, cu confirmare de primire, de către

f) încălcarea dispozițiilor prevăzute la art. 25 alin. (1)
lit. a) de către persoanele care au drept de control
decizional în conducerea lucrărilor, pe timpul realizării,
funcționării sau dezafectării instalației nucleare ori
radiologice;
g) nerespectarea obligațiilor prevăzute la art. 25 alin. (1)
lit. d), dacă prin aceasta se generează riscuri inacceptabile
de orice natură;
h) folosirea de către persoanele autorizate a materialelor
radioactive, a dispozitivelor generatoare de radiații ionizante
sau a instalațiilor nucleare încredințate în alte scopuri ori
pentru alte operațiuni decât cele stabilite pentru îndeplinirea
sarcinilor de serviciu;
i) exercitarea de activități nucleare fără permisul de
exercitare corespunzător prevăzut la art. 9;
j) nesolicitarea reautorizării, la termenul stabilit prin
reglementările specifice, înainte de expirarea vechii
autorizații;
k) producerea și furnizarea neautorizată a aparaturii de
control dozimetric al radiațiilor ionizante și a materialelor și
dispozitivelor utilizate pentru protecția împotriva radiațiilor
ionizante;
l) neanunțarea Comisiei, la termenul stabilit prin
reglementările specifice, a furtului, sustragerii de instalații
radiologice, materiale nucleare și/sau radioactive sau a
incidentului ori a accidentului nuclear petrecut în instalația
nucleară sau radiologică;
m) efectuarea neautorizată a unei activități prevăzute la
art. 2 lit. c), în cazul în care Comisia constată că
materialele nucleare sau radioactive, deșeurile radioactive și
generatoarele de radiații nu prezintă un risc nuclear sau
radiologic deosebit;
n) încălcarea prevederilor art. 16 alin. (3);
o) încălcarea prevederilor art. 25 alin. (1) lit. c), ale
art. 26 și 27;
p) încălcarea prevederilor art. 28 alin. (2), în cazurile în
care Comisia constată că materialele nucleare sau
radioactive, deșeurile radioactive și generatoarele de radiații
nu prezintă un risc nuclear sau radiologic deosebit;
q) nerespectarea dispozițiilor art. 29;

13

MONITORUL OFICIAL AL ROMÂNIEI, PARTEA I, Nr. 552/27.VI.2006
r) nerespectarea obligațiilor prevăzute la art. 31 alin. (1)
lit. e) privind acordarea accesului reprezentanților Comisiei.
Art. 49. — (1) Contravențiile prevăzute la art. 48 lit. i)
și k) se sancționează cu amendă de la 100 lei la 3.000 lei.
(2) Contravențiile prevăzute la art. 48 lit. a), c), d), e), n)
și r) se sancționează cu amendă de la 3.000 lei la 10.000 lei.
(3) Contravențiile prevăzute la art. 48 lit. b), f), g), h),
j), l), m), o), p) și q) se sancționează cu amendă de la
2.000 lei la 20.000 lei.
(4) Limitele amenzilor contravenționale se actualizează
prin hotărâre a Guvernului.
Art. 50. — Constatarea și aplicarea contravențiilor se
fac de către reprezentanții împuterniciți ai Comisiei.
Art. 51. — Dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare, cu excepția
prevederilor art. 28 alin. (1) și (3), precum și ale art. 29,
sunt aplicabile contravențiilor prevăzute de prezenta lege.
Art. 52. — Instalațiile nucleare și radiologice,
componentele acestora, combustibilul nuclear, produsele
radioactive, inclusiv deșeurile radioactive, dispozitivele
nucleare explozive sau componentele acestora, care au
fost supuse confiscării speciale prin hotărâre
judecătorească, în condițiile prevăzute la art. 118 din Codul
penal, de la partea vinovată, trebuie să fie reținute pe
cheltuiala fostului proprietar, într-un loc sigur, sub sigiliul
autorităților publice, cu respectarea cerințelor de securitate
nucleară, astfel încât să nu lezeze viața sau sănătatea
populației și să nu cauzeze deteriorarea mediului sau a
proprietății până la dispunerea măsurilor legale cu privire la
acestea.
CAPITOLUL VII
Dispoziții tranzitorii și finale
Art. 53. — Ori de câte ori este necesar, din rațiuni de
stat, combustibilul nuclear și produsele radioactive pot fi
rechiziționate conform legii.
Art. 54. — Orice persoană fizică sau juridică care a
suferit un prejudiciu ca urmare a abuzurilor săvârșite de

Comisie sau de alt organism prevăzut de prezenta lege
poate face plângere, în termen de 30 de zile, la instanța
de contencios administrativ.
Art. 55. — (1) Autorizația și permisele eliberate înainte
de intrarea în vigoare a prezentei legi își mențin
valabilitatea până la termenul prevăzut.
(2) Prevederile prezentei legi se aplică și cererilor de
autorizare în curs de soluționare la data intrării în vigoare
a acesteia.
(3) Orice persoană care la data intrării în vigoare a
prezentei legi desfășoară activități pentru care se aplică
regimul de autorizare și de control prevăzut la cap. II, IV
și V din prezenta lege, este obligată să solicite autorizație,
în termen de 6 luni de la intrarea în vigoare a legii, dacă
acest lucru nu era necesar anterior intrării în vigoare a
prezentei legi.
Art. 56. — (1) La momentul aderării României la Uniunea
Europeană se abrogă prevederile art. 2 lit. a), c), e) și f) și
ale art. 8 din prezenta lege privind importul, exportul și
tranzitul înspre și dinspre statele Uniunii Europene.
(2) La momentul aderării României la Uniunea
Europeană, controlul de garanții nucleare se va realiza
conform tratatului EURATOM.
Art. 57. — (1) Până la intrarea în vigoare a
reglementărilor emise conform prevederilor art. 5, se vor
aplica prevederile reglementărilor emise anterior intrării în
vigoare a prezentei legi.
(2) Reglementările emise potrivit prezentei legi se
publică în Monitorul Oficial al României, Partea I.
Art. 58. — Anexele nr. 1—4 fac parte integrantă din
prezenta lege.
Art. 59. — Prezenta lege intră în vigoare la 60 de zile
de la publicarea ei în Monitorul Oficial al României, Partea I.
Art. 60. — Legea nr. 61/1974 cu privire la desfășurarea
activităților în domeniul nuclear din România și Legea
nr. 6/1982 privind asigurarea calității obiectivelor și
instalațiilor nucleare, precum și orice alte dispoziții contrare
prezentei legi se abrogă, cu excepția dispozițiilor referitoare
la promovarea și desfășurarea activității de cercetare
științifică în domeniul nuclear.

ANEXA Nr. 1
LISTA

materialelor, dispozitivelor, echipamentelor și informațiilor pertinente pentru proliferarea armelor nucleare
și a altor dispozitive nucleare explozive
1. materiale de interes nuclear pertinente pentru
proliferarea armelor nucleare și a altor dispozitive nucleare
explozive;
2. echipamente și componente aferente special
concepute sau fabricate pentru reactoare nucleare;
3. echipamente aferente special concepute și fabricate
pentru uzine de reprocesare a combustibilului ars;

4. echipamente special concepute sau pregătite pentru
uzine de conversie a plutoniului;
5. echipament aferent special conceput sau fabricat
pentru fabrici de combustibil nuclear;
6. echipament aferent special conceput sau fabricat
pentru uzine de separare a izotopilor de uraniu;

14

MONITORUL OFICIAL AL ROMÂNIEI, PARTEA I, Nr. 552/27.VI.2006

7. echipament aferent pentru uzine sau instalații pentru
separarea izotopilor de litiu;
8. echipamente aferente special concepute pentru uzine,
pentru producerea sau concentrarea apei grele, a
deuteriului, a tritiului și a compușilor lor;
9. echipament de testare și măsurare folosit la
producerea dispozitivelor nucleare explozive;
10. componente pentru dispozitive nucleare explozive;
11. echipamente industriale special concepute și
pregătite pentru a fi utilizate în fabricarea materialelor,
dispozitivelor și echipamentelor menționate la pct. 1—10,
inclusiv a materialelor nucleare;

12. informații specifice nepublicate care se referă la
materialele, dispozitivele și echipamentele menționate la
pct. 1—11.
Lista

detaliată

a

materialelor,

dispozitivelor,

echipamentelor și informațiilor pertinente pentru proliferarea
armelor nucleare și a altor dispozitive nucleare explozive,
prevăzute în prezenta anexă, va fi stabilită prin hotărâre a
Guvernului, cu respectarea prevederilor din tratatele,
acordurile, convențiile și înțelegerile internaționale la care
România este parte.

ANEXA Nr. 2
DEFINIȚIILE

la care se face referire în art. 3 din lege
1. accident nuclear — evenimentul nuclear care
afectează instalația și provoacă iradierea ori contaminarea
populației sau a mediului peste limitele permise de
reglementările în vigoare;
2. activitate nucleară — orice practică umană care
introduce surse sau căi de expunere suplimentare, extinde
expunerea la un număr mai mare de persoane sau
modifică rețeaua de căi de expunere, plecând de la sursele
existente, mărind astfel expunerea ori probabilitatea
expunerii persoanelor sau numărul de persoane expuse;
3. autoritate națională competentă în domeniul activităților
nucleare în scopuri exclusiv pașnice — autoritatea, stabilită
de lege, cu competența legală de reglementare a
activităților nucleare în scopuri exclusiv pașnice, de
autorizare a acestor activități și de control al modului de
desfășurare a acestora;
4. autorizație — document emis de autoritatea națională
competentă în domeniul activităților nucleare, în scopuri
exclusiv pașnice, în baza unei evaluări de securitate
nucleară și control, către o persoană juridică, la cererea
acesteia, pentru desfășurarea unei activități nucleare;
5. ciclu de combustibil nuclear — ansamblul de operațiuni
care cuprinde extracția și prelucrarea minereurilor și
îmbogățirea uraniului și toriului, fabricarea combustibilului
nuclear, exploatarea reactorilor nucleari, retratarea
combustibilului nuclear, dezafectarea, orice activitate de
gospodărire a deșeurilor radioactive sau orice activitate de
cercetare-dezvoltare asociată uneia dintre operațiunile
sus-menționate;
6. combustibil nuclear — material sau un ansamblu
mecanic care conține materie primă nucleară ori material
fisionabil special, special destinat folosirii într-un reactor
nuclear, în scopul producerii energiei nucleare;
7. deșeuri radioactive — acele materiale rezultate din
activitățile nucleare, pentru care nu s-a prevăzut nicio
întrebuințare, care conțin sau sunt contaminate cu
radionuclizi în concentrații superioare limitelor de exceptare;

8. dispozitive generatoare de radiații ionizante —
dispozitivele care produc radiații X, neutroni sau particule
încărcate;
9. instalație radiologică — generator de radiație
ionizantă, instalația, aparatul ori dispozitivul care extrage,
produce, prelucrează sau conține materiale radioactive,
altele decât cele definite la pct. 10;
10. instalație nucleară:
a) orice reactor nuclear, cu excepția aceluia cu care
este echipat un mijloc de transport maritim ori aerian spre
a fi folosit ca o sursă de putere, dacă este pentru
propulsie sau în orice alt scop;
b) orice uzină care folosește combustibil nuclear pentru
producerea de materiale nucleare, inclusiv orice uzină de
retratare a combustibilului nuclear iradiat;
c) orice instalație în care sunt stocate materiale
nucleare, cu excepția depozitărilor în vederea transportului
de materiale nucleare. Instalațiile nucleare aparținând unui
singur operator, care se află pe același amplasament, vor
fi considerate o singură instalație nucleară;
11. institut tehnic-suport — unitate cu atribuții de
expertiză, studii privind amplasamentele instalațiilor
nucleare, fizica reactorilor, examinări nedistructive, analize
și evaluări de securitate nucleară, dezafectarea instalațiilor
nucleare, managementul calității în domeniul nuclear,
evaluări ale instalațiilor de deșeuri radioactive, precum și
studii de cercetare-dezvoltare în domeniul securității
nucleare, radioprotecției, managementului deșeurilor
radioactive, radioactivității naturale și induse a mediului,
radioecologiei și radiobiologiei, urgențelor radiologice în caz
de accident nuclear, în conformitate cu cerințele naționale
și internaționale;
12. materie primă nucleară — uraniu conținând un
amestec al izotopilor aflat în natură; uraniu sărăcit în
izotopul 235; toriu; orice formă a acestora, metal, aliaj,
compoziție chimică sau concentrație;

MONITORUL OFICIAL AL ROMÂNIEI, PARTEA I, Nr. 552/27.VI.2006
13. materiale de interes nuclear — apa grea, grafitul,
zirconiul și alte materiale care, datorită unor proprietăți
nucleare specifice, sunt de interes deosebit pentru
domeniul nuclear;
14. material fisionabil special — plutoniu, uraniu 233,
uraniu îmbogățit în izotopul 233 sau în izotopul 235; orice
material îmbogățit artificial în oricare dintre izotopii
menționați anterior;
15. material radioactiv — orice material, în orice stare
de agregare, care prezintă fenomenul de radioactivitate,
inclusiv deșeurile radioactive;
16. material nuclear — orice materie primă nucleară și
orice material fisionabil special;
17. minereu de uraniu și toriu — substanță minerală în
zăcământ sau extrasă prin metode miniere care are un
conținut de uraniu și/sau toriu mai mare de 0,004%;
18. mineritul uraniului și toriului — prospectarea,
explorarea, deschiderea, pregătirea și exploatarea
minereului de uraniu și toriu, conservarea și dezafectarea
minelor de uraniu și toriu, inclusiv restaurarea mediului
contaminat de mineritul uraniului și toriului;
19. plan de intervenție — ansamblul de măsuri care
se aplică în caz de accident nuclear;
20. prepararea minereurilor de uraniu și toriu —
prelucrarea minereurilor de uraniu și toriu în laboratoare
de analize fizico-chimice, laboratoare tehnologice, stații-pilot
și instalații industriale, conservarea și dezafectarea
instalațiilor de prelucrare, inclusiv depozitarea finală a
deșeurilor radioactive și restaurarea mediului contaminat;
21. produs radioactiv — orice material radioactiv obținut
în cursul procesului de producere ori de utilizare a unui
combustibil nuclear sau orice material care a devenit
radioactiv prin expunere la radiații, cu excepția
radioizotopilor care au atins stadiul final de preparare și
sunt susceptibili de a fi utilizați în scopuri științifice,
medicale, speciale, sociale, comerciale sau industriale;
22. punct de lucru vital — o zonă în care se află
materiale nucleare, echipamente, dispozitive sau sisteme
care pot fi vulnerabile la acțiuni de sabotaj sau furt;
23. radiație ionizantă — oricare dintre următoarele
radiații: alfa, beta, gama, X, neutroni, electroni, protoni sau
alte particule încărcate (nu se includ undele radio, radiațiile
vizibile, infraroșii, ultraviolete, precum și radiațiile laser,
ultrasunetele etc.);
24. reglementări — norme tehnice, metodologice,
ghidurile, instrucțiunile, procedurile sau condițiile tehnicoorganizatorice privind autorizarea și controlul activităților
nucleare, obligatorii în domeniul nuclear, emise de
autoritatea competentă conform art. 5 din lege;
25. risc radiologic deosebit al unei instalații nucleare,
material nuclear, material radioactiv, deșeu radioactiv sau
generator de radiații — posibilitatea ca în cazul pierderii
controlului să se încaseze în urma unui singur eveniment
de acest fel o doză individuală mai mare decât limita
anuală de doză pentru o persoană din populație sau o
doză colectivă de zece ori mai mare decât limita anuală
de doză pentru o persoană din populație;

15

26. risc nuclear deosebit al unui material nuclear — un
material nuclear este considerat a avea un risc nuclear
dacă se află în cantități totale ce depășesc de zece ori
valorile de exceptare de la autorizare prevăzute de
Normele fundamentale de securitate radiologică;
27. securitate nucleară — ansamblul de măsuri tehnice
și organizatorice destinate să asigure funcționarea
instalațiilor nucleare în condiții de siguranță, să prevină și
să limiteze deteriorarea acestora și să asigure protecția
personalului ocupat profesional, a populației, mediului și
bunurilor materiale împotriva iradierii sau a contaminării
radioactive;
28. sistem controlat de management al calității — sistemul
de management al calității instituit și menținut în
conformitate cu reglementările specifice emise de comisie
și care este controlat de aceasta;
29. surse — emițătorul de radiații ionizante și orice
material radioactiv;
30. surse orfane — sursele provenind din practici din
trecut, trafic ilicit sau pierdute, care nu se află sub
controlul unui titular de autorizație;
31. instalație de minerit — totalitatea lucrărilor miniere și
instalațiilor de la suprafață și din subteran, prin care se
asigură extracția și transportul minereului și sterilului, aerajul
și evacuarea apelor, inclusiv instalațiile de gospodărire a
deșeurilor asociate, care, împreună, alcătuiesc o mină sau
o carieră;
32. instalație de preparare — totalitatea construcțiilor și
instalațiilor existente pe fluxul tehnologic, care contribuie la
prepararea minereurilor, inclusiv instalațiile de gospodărire
a deșeurilor asociate;
33. instalație de gospodărire a deșeurilor radioactive
provenite de la mineritul și prepararea minereurilor de uraniu și
toriu — totalitatea construcțiilor și instalațiilor prin care se
asigură colectarea, transportul, procesarea, condiționarea și
depozitarea finală a deșeurilor radioactive, inclusiv:
a) halda sau grupul de halde aparținând unei mine de
cercetare geologică sau unei mine de extracție a
minereului de uraniu și toriu;
b) instalația de depoluare radioactivă a efluenților lichizi
proveniți de la mineritul și prepararea minereurilor de
uraniu și toriu;
c) iazul de depozitare finală sau o altă incintă special
destinată și amenajată pentru depozitarea finală a
deșeurilor radioactive provenite de la prepararea
minereurilor de uraniu și toriu;
34. minereu de uraniu — substanță în zăcământ sau
extrasă prin metode miniere, care are un conținut de
uraniu mai mare de 0,004%;
35. minereu de toriu — substanță în zăcământ sau
extrasă prin metode miniere, care are un conținut de toriu
mai mare de 0,012%;
36. trafic ilicit — orice acțiune care implică o activitate
nucleară neautorizată de deținere, transfer, import și export
pentru materiale nucleare, de interes nuclear, materiale
radioactive, echipamente și dispozitive pertinente pentru
proliferarea armelor nucleare, precum și a instalațiilor
nucleare și radiologice.

16

MONITORUL OFICIAL AL ROMÂNIEI, PARTEA I, Nr. 552/27.VI.2006
ANEXA Nr. 3
ORGANELE

de control al activităților nucleare
1. Comisia Națională pentru Controlul Activităților
Nucleare.
2. Autoritățile de sănătate publică județene și a
municipiului București.
3. Garda Națională de Mediu.
4. Inspecția de Stat pentru Controlul Cazanelor,
Recipientelor sub Presiune și Instalațiilor de Ridicat —
ISCIR din cadrul Ministerului Economiei și Comerțului.
5. Comitetul ministerial pentru situații de urgență din
cadrul Ministerului Administrației și Internelor.

6. Inspectoratul General al Poliției din cadrul Ministerului
Administrației și Internelor.
7. Inspecția Muncii din cadrul Ministerului Muncii,
Solidarității Sociale și Familiei.
8. Agenția Națională de Control al Exporturilor.
9. Autoritatea Națională a Vămilor din cadrul Ministerului
Finanțelor Publice.
10. Biroul Român de Metrologie Legală.

ANEXA Nr. 4
LISTA

cuprinzând unitățile fără personalitate juridică ce pot fi autorizate în condițiile art. 8 alin. (3)
1. Cabinetele medicale constituite conform Ordonanței
Guvernului nr. 124/1998 privind organizarea și funcționarea
cabinetelor medicale, republicată, cu modificările și
completările ulterioare
2. Cabinetele de liberă practică pentru servicii publice
conexe actului medical, constituite conform Ordonanței de
urgență a Guvernului nr. 83/2000

3. Unitățile legal constituite, subordonate unor ministere
cu acordul prealabil al persoanei juridice din care fac parte
4. Unitățile legal constituite din regiile autonome,
companiile naționale sau marile societăți comerciale, care
au obținut în prealabil acordul persoanei juridice din care
fac parte
Prezenta listă poate fi completată prin hotărâre a
Guvernului.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 552/27.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117280]
ISSN 1453—4495

