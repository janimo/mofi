PARTEA

Anul 174 (XVIII) — Nr. 180

I

LEGI, DECRETE, HOTĂRÂRI ȘI ALTE ACTE

Vineri, 24 februarie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 11 din 10 ianuarie 2006 referitoare la
excepția de neconstituționalitate a dispozițiilor
art. 173 alin. 2 și 3 din Legea nr. 58/1998 privind
activitatea bancară ...................................................
Decizia nr. 41 din 24 ianuarie 2006 referitoare la
excepția de neconstituționalitate a dispozițiilor
art. 50 lit. j) din Legea nr. 188/1999 privind
Statutul funcționarilor publici.....................................
Decizia nr. 42 din 24 ianuarie 2006 referitoare la
excepția de neconstituționalitate a dispozițiilor

DECIZII

ALE

Nr.

Pagina
art. 45 alin. (5) din Legea nr. 10/2001 privind
regimul juridic al unor imobile preluate în mod abuziv
în perioada 6 martie 1945—22 decembrie 1989.......
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–3
159.
3–5

CURȚII

6–7

— Ordin al ministrului transporturilor, construcțiilor
și turismului pentru aprobarea Reglementării
aeronautice civile române privind raportarea
evenimentelor de aviație civilă — RACR—REAC,
ediția 01/2005 ............................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 11
din 10 ianuarie 2006

referitoare la excepția de neconstituționalitate a dispozițiilor art. 173 alin. 2 și 3
din Legea nr. 58/1998 privind activitatea bancară
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 88 din Legea nr. 58/1998 privind
activitatea bancară, excepție ridicată de Romică Dobrincu în
Dosarul nr. 5.403/2005 al Judecătoriei Botoșani.
La apelul nominal răspund autorul excepției, personal și
asistat de mandatar cu procură la dosar, precum și părțile
Societatea Comercială îRomexterra Bank“ — S.A. din
Târgu Mureș, prin consilier juridic cu delegație la dosar, și
Sorin Alexandru Trandafirescu, personal, lipsind celelalte

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 180/24.II.2006

părți, față de care procedura de citare este legal
îndeplinită.
Președintele constată cauza în stare de judecată și
acordă cuvântul pe fond.
Mandatarul autorului excepției solicită admiterea
acesteia, susținând, în esență, următoarele: potrivit
Constituției, ministerele se organizează prin legi organice,
iar nu prin hotărâre a Guvernului, așa cum s-a procedat în
cazul Ministerului Justiției, ale cărui organizare și
funcționare au fost stabilite prin Hotărârea Guvernului
nr. 65/1997; această hotărâre a fost modificată prin
Hotărârea Guvernului nr. 487/1998, prin care s-a prevăzut
că Ministerul Justiției îndeplinește atribuțiile care îi sunt
stabilite prin lege în legătură cu desfășurarea activității
executorilor judecătorești, și apoi abrogată prin Hotărârea
Guvernului nr. 212/2001, care prevede că Ministerul
Justiției are atribuții în ceea ce privește executorii bancari;
nu îi este permis Parlamentului să delege Ministerului
Justiției reglementarea executării silite, întrucât aceasta
aduce atingere dreptului de proprietate și ar trebui adoptată
prin lege organică, potrivit art. 73 alin. (3) din Constituție;
textul de lege criticat permite executarea creanțelor, în
acest fel aducând atingere principiului constituțional al
ocrotirii dreptului de proprietate privată.
Reprezentantul Societății Comerciale îRomexterra
Bank“ — S.A. din Târgu Mureș solicită respingerea
excepției de neconstituționalitate, invocând jurisprudența
Curții în materie.
Sorin Alexandru Trandafirescu consideră că excepția a
rămas fără obiect, întrucât împotriva încheierii de sesizare
a Curții s-a declarat un recurs care a fost admis.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 15 septembrie 2005, Judecătoria
Botoșani a sesizat Curtea Constituțională cu excepția de
neconstituționalitate a dispozițiilor art. 88 din Legea
nr. 58/1998 privind activitatea bancară, excepție ridicată de
Romică Dobrincu într-o cauză având ca obiect soluționarea
unei contestații la executare.
În motivarea excepției de neconstituționalitate se
susține că prevederile legale criticate contravin dispozițiilor
constituționale ale art. 1 alin. (4) și ale art. 44 alin. (2). În
acest sens, în esență, se arată că executorii bancari, a
căror activitate este reglementată prin ordin al ministrului
justiției, nu fac parte din corpul executorilor judecătorești și
nu se pot substitui acestora prin efectuarea transmiterii
dreptului de proprietate asupra unui imobil, atunci când
execută titluri executorii emise de băncile ai căror angajați
sunt. De asemenea, autorul excepției invocă neregularitatea
unor acte de executare silită făcute de executorul bancar,
care fac obiectul contestației la executare judecate de
Judecătoria Botoșani.
Judecătoria Botoșani apreciază că excepția de
neconstituționalitate este întemeiată. În acest sens arată că
puterea executivă a legiferat și a creat o activitate de
executare ce încalcă modul de desfășurare a activității
executorilor judecătorești, iar prin crearea unui corp de
executori bancari distinct de cel al executorilor judecătorești

se pune în evidență o discriminare îîntre diferitele categorii
de proprietate“, care constă în aceea că, de exemplu,
băncile comerciale au îacces la garanții și protecții
suplimentare ale dreptului lor de proprietate“ îfață de
proprietarii persoane fizice sau societăți comerciale“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale în materie.
Avocatul Poporului apreciază că dispozițiile legale
criticate sunt constituționale, sens în care a statuat Curtea
în jurisprudența sa.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile mandatarului autorului
excepției și ale părților prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile art. 88 din Legea
nr. 58/1998 privind activitatea bancară, care, însă, în urma
republicării legii în Monitorul Oficial al României, Partea I,
nr. 78 din 24 ianuarie 2005, a devenit art. 173. Curtea
observă că, deși autorul excepției critică, în mod formal,
întreg textul art. 173 din lege, în realitate, astfel cum
rezultă din motivarea excepției, critica sa se referă numai
la alin. 2 și 3 ale art. 173, care au următorul cuprins:
îSeparat sau în cadrul asociației profesionale, băncile vor
putea să-și organizeze un corp propriu de executori, a cărui
activitate va fi strict legată de punerea în executare a titlurilor
executorii aparținând băncilor.
Statutul acestui corp de executori va fi aprobat prin ordin al
ministrului justiției.“
Textele constituționale invocate ca fiind încălcate sunt
cele ale art. 1 alin. (4) privind principiul separației și
echilibrului puterilor și ale art. 44 alin. (2) privind ocrotirea
și garantarea în mod egal de lege a proprietății private.
Examinând excepția de neconstituționalitate ridicată,
Curtea reține că textul de lege criticat nu încalcă
dispozițiile constituționale invocate în cauză.
De altfel, dispozițiile legale criticate au mai format obiect
al controlului exercitat de Curtea Constituțională.
Astfel, prin Decizia nr. 267 din 24 iunie 2003, publicată
în Monitorul Oficial al României, Partea I, nr. 542 din
29 iulie 2003, Curtea a reținut, în esență, că aprobarea de
către ministrul justiției a Statutului Corpului executorilor
bancari este legitimată prin delegarea dată prin Legea
bancară nr. 58/1998.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 180/24.II.2006
De asemenea, Curtea a reținut că actele de executare
îndeplinite de executorii bancari sunt supuse, ca și actele
de executare îndeplinite de executorii judecătorești,
acelorași căi de atac prevăzute de lege, astfel că debitorii
sunt apărați împotriva eventualelor abuzuri care ar decurge
din apartenența executorilor bancari la structurile
organizației creditoare.
Prin Decizia nr. 662 din 8 decembrie 2005, nepublicată
până la data pronunțării Curții în prezenta cauză, s-a
respins excepția de neconstituționalitate a prevederilor
art. 173 alin. 2 și 3 din Legea nr. 58/1998 privind
activitatea bancară, cu privire la care se invocau aceleași
motive de neconstituționalitate ca și în cauza de față.
Cu acel prilej Curtea a reținut că textul de lege criticat
aparține unei legi organice și nu există nici o contrarietate

3

între acesta și prevederile art. 1 alin. (4) din Constituție,
întrucât nici executorii bancari și nici executorii judecătorești
nu fac parte din puterea judecătorească. S-a reținut
totodată că prevederile art. 44 alin. (2) din Constituție nu
au incidență în cauză, deoarece critica autorului excepției
privind încălcarea dreptului de proprietate, astfel cum este
formulată, nu vizează textul supus controlului de
constituționalitate, ci actele concrete efectuate de executorul
bancar, apreciate ca abuzive de autorul excepției, în cazul
său care face obiectul dosarului în care s-a invocat
excepția.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în deciziile menționate își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 173 alin. 2 și 3 din Legea nr. 58/1998 privind
activitatea bancară, excepție ridicată de Romică Dobrincu în Dosarul nr. 5.403/2005 al Judecătoriei Botoșani.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 41
din 24 ianuarie 2006

referitoare la excepția de neconstituționalitate a dispozițiilor art. 50 lit. j) din Legea nr. 188/1999
privind Statutul funcționarilor publici
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 50 lit. j) din Legea nr. 188/1999 privind
Statutul funcționarilor publici, excepție ridicată de Petre
Naidin în Dosarul nr. 4.004/2004 al Curții de Apel București —
Secția a VIII-a de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 26 aprilie 2005, pronunțată în Dosarul
nr. 4.004/2004, Curtea de Apel București — Secția a VIII-a
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 50 lit. j) din Legea nr. 188/1999 privind
Statutul funcționarilor publici, excepție ridicată de Petre
Naidin într-un litigiu având ca obiect anularea unui act
administrativ.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 15 alin. (2), ale art. 16

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 180/24.II.2006

alin. (1) și (3) teza întâi, ale art. 29, 40, art. 41 alin. (1) și
ale art. 53. Totodată, se apreciază că sunt încălcate
prevederile art. 21 pct. 2 și ale art. 29 pct. 2 din
Declarația Universală a Drepturilor Omului, cele ale art. 7,
10, 11 și 14 din Convenția pentru apărarea drepturilor
omului și a libertăților fundamentale, ale art. 1 paragraful 2
din Protocolul nr. 12 la Convenție și ale art. 15, 22, 25 și
26 din Pactul internațional privind drepturile civile și politice
ale omului.
Cu privire la încălcarea prevederilor constituționale ale
art. 16 alin. (1), autorul excepției consideră că persoanele la
care fac referire dispozițiile legale criticate nu sunt egale în
fața legii cu cele prevăzute în același articol la lit. h) și i).
Astfel, cetățenii români care au desfășurat activitate de
poliție politică nu pot ocupa niciodată o funcție publică, în
timp ce persoanele care au fost destituite dintr-o asemenea
funcție în ultimii 7 ani și, respectiv, cele care au suferit o
condamnare penală, dar față de care a intervenit
reabilitarea, pot să ocupe o funcție publică.
Se mai consideră că decăderea dintr-un drept
fundamental al omului nu poate interveni prin lege și în
mod global, ci numai prin hotărâre judecătorească și în
mod individual.
Autorul excepției invocă în susținerea acesteia și
anumite pasaje din avizele nr. 608 din 31 decembrie 1999
și nr. 360 din 20 mai 1998 ale Consiliului Legislativ, prin
care au fost avizate negativ propunerile legislative
referitoare la îLegea privind limitarea temporară a accesului
la demnități și funcții publice pentru persoanele care au
făcut parte din structurile de putere ale regimului comunist,
Legea George Șerban“ și la îLegea anticomunistă“, prin
care Consiliul Legislativ, în esență, a apreciat că
îsupunerea unor categorii întregi de persoane [unii
colaboratori ai regimului comunist] unei decăderi din dreptul
de a fi ales instituie o restrângere în exercitarea unui drept
recunoscut de Constituție, contravenind și prevederii
[constituționale a] art. 16 alin. (1)“.
Autorul excepției menționează și legislația în materie din
unele state (Republica Cehă, Albania, Bulgaria),
Recomandarea Adunării Parlamentare a Consiliului Europei
nr. 1.338/1997 privind obligațiile și angajamentele Republicii
Cehe ca stat membru, precum și unele articole din
doctrina străină.
Curtea de Apel București — Secția a VIII-a de
contencios administrativ și fiscal apreciază că excepția de
neconstituționalitate este neîntemeiată. În argumentarea
acestei opinii se apreciază că legiuitorul are competența de
a stabili condițiile pe care o persoană trebuie să le
întrunească pentru a îndeplini o funcție publică, fără ca
prin aceasta să fie încălcate dispozițiile constituționale ale
art. 16 alin. (1), ale art. 41 alin. (1) și ale art. 53 alin. (1).
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, apreciind, în esență, că este de
competența legiuitorului să stabilească, pentru fiecare
categorie profesională, condițiile generale pentru a accede
într-o anumită funcție sau profesie.
Avocatul Poporului consideră că excepția de
neconstituționalitate este neîntemeiată, întrucât dispozițiile

legale criticate nu instituie privilegii sau discriminări, fiind
aplicabile deopotrivă tuturor subiectelor de drept.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, notele scrise depuse de autorul
excepției, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 50 lit. j) din Legea nr. 188/1999 privind
Statutul funcționarilor publici, republicată în Monitorul Oficial
al României, Partea I, nr. 251 din 22 martie 2004, text
introdus prin cartea II titlul III art. XIII pct. 37 din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, publicată în Monitorul Oficial al României,
Partea I, nr. 279 din 21 aprilie 2003.
Textul de lege criticat are următorul cuprins: îPoate
ocupa o funcție publică persoana care îndeplinește
următoarele condiții: [...]
j) nu a desfășurat activitate de poliție politică, astfel cum
este definită prin lege“.
Textele constituționale invocate în susținerea excepției
sunt cele ale art. 15 alin. (2) privind principiul
neretroactivității legii, ale art. 16 alin. (1) și (3) teza întâi
privind egalitatea în drepturi, ale art. 29 privind libertatea
conștiinței, ale art. 40 privind dreptul de asociere, ale art. 41
alin. (1) privind dreptul la muncă și ale art. 53 privind
restrângerea exercițiului unor drepturi sau al unor libertăți.
Totodată, autorul excepției apreciază că sunt încălcate și
unele principii, drepturi sau libertăți prevăzute în documente
internaționale: principiul neretroactivității legii, cu excepția legii
penale mai favorabile (art. 15 din Pactul internațional privind
drepturile civile și politice ale omului și art. 7 din Convenția
pentru apărarea drepturilor omului și a libertăților
fundamentale), dreptul la asociere (art. 11 din Convenția
pentru apărarea drepturilor omului și a libertăților
fundamentale și art. 22 din Pactul internațional privind
drepturile civile și politice ale omului), dreptul de a alege și
de a fi ales (art. 25 privind egalitatea din Pactul internațional
privind drepturile civile și politice ale omului), dreptul de a
avea acces egal la funcțiile publice (art. 25 privind egalitatea
din Pactul internațional privind drepturile civile și politice ale
omului și art. 21 pct. 2 din Declarația Universală a Drepturilor
Omului), principiul egalității (art. 26 privind egalitatea din
Pactul internațional privind drepturile civile și politice ale
omului și art. 14 din Convenția pentru apărarea drepturilor
omului și a libertăților fundamentale), libertatea de exprimare
(art. 10 din Convenția pentru apărarea drepturilor omului și a
libertăților fundamentale), nediscriminarea (art. 1 paragraful 2
din Protocolul nr. 12 la Convenție), precum și prevederile
referitoare la restrângerea exercitării unor drepturi și libertăți
(art. 29 pct. 2 din Declarația Universală a Drepturilor Omului).

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 180/24.II.2006
Examinând excepția de neconstituționalitate, Curtea
reține următoarele:
În esență, se susține că prevederea legală potrivit căreia
cetățenii români care au desfășurat activitate de poliție
politică nu pot face parte din corpul funcționarilor publici
încalcă, în principal, prevederile constituționale referitoare la
egalitatea în drepturi și la dreptul la muncă, instituind în
același timp o restrângere nejustificată a acestor drepturi,
ceea ce contravine art. 53 din Constituție. Totodată, se
susține că prevederile legale criticate retroactivează.
Cu privire la critica de neconstituționalitate prin care se
susține că a fost încălcat principiul constituțional al
neretroactivității legilor, Curtea reține că dispozițiile legale
criticate se aplică numai pentru viitor și nu desființează sau
modifică situații juridice anterioare. De asemenea,
dispozițiile legale se aplică de îndată tuturor situațiilor care
se constituie după intrarea ei în vigoare. În consecință,
Curtea constată că prevederile legale criticate nu cuprind
nici o măsură de natură a încălca textul constituțional al
art. 15 alin. (2).
Curtea constată că atât în jurisprudența sa, cât și în
cea a Curții Europene a Drepturilor Omului s-a reținut că
principiul egalității în fața legii presupune instituirea unui
tratament egal pentru situații care, în funcție de scopul
urmărit, nu sunt diferite. De aceea acest principiu nu
exclude, ci, dimpotrivă, presupune soluții diferite pentru
situații diferite. Un tratament diferit nu poate fi însă doar
expresia aprecierii exclusive a legiuitorului, ci trebuie să se
justifice obiectiv și rațional.
În consecință, Curtea constată că legiuitorul este liber să
stabilească condițiile de acces în funcțiile publice atât timp
cât opțiunea sa este justificată în mod obiectiv și rațional. În
cauza de față, cerința ca cetățenii români care au desfășurat
activitate de poliție politică să nu poată face parte din corpul
funcționarilor publici este justificată de necesitatea ca toți
membrii aparatului administrației publice să fie loiali statului
și principiilor generale de organizare a statului român,
asigurându-se în acest mod credibilitatea acestora și a
aparatului administrativ. Astfel, Curtea constată că nu există
nici o încălcare a principiului egalității în drepturi între
cetățenii români care doresc să acceadă la o funcție publică.
În ceea ce privește notele scrise depuse la Curtea
Constituțională de către autorul excepției, prin care se
arată că interdicții similare cu cea prevăzută în textul de
lege criticat nu există în legătură cu alte persoane care

5

ocupă funcții sau demnități publice — parlamentari,
magistrați —, Curtea reține că în realitate autorul excepției
nu se referă la o problemă de constituționalitate, ci la o
problemă care eventual ar viza o lipsă de coordonare
legislativă, care, chiar dacă ar fi reală, nu intră sub
incidența controlului de constituționalitate, fiind de resortul
exclusiv al autorității legiuitoare.
În ceea ce privește invocarea încălcării principiului
constituțional al dreptului la muncă, Curtea constată că în
jurisprudența sa a stabilit, de principiu, că instituirea prin
lege a unor condiții pentru ocuparea unor funcții sau
exercitarea unor profesii nu reprezintă o încălcare a
dreptului la muncă și la alegerea profesiei, de exemplu,
Decizia nr. 545 din 7 decembrie 2004, publicată în
Monitorul Oficial al României, Partea I, nr. 85 din
25 ianuarie 2005. Raportând considerentul expus mai sus
la cauza de față, Curtea reține că instituirea unei condiții
de natura celei prevăzute de art. 50 lit. j) din Legea
nr. 188/1999 nu este contrară art. 41 din Constituție. De
altfel, o asemenea condiție asigură funcționarea
administrației publice pe baza respectării principiilor
democrației, precum și credibilitatea și loialitatea
funcționarilor publici.
Totodată, Curtea Constituțională constată că și Curtea
Europeană a Drepturilor Omului, în cauza Vogt împotriva
Germaniei (1995), a stabilit că statul este în drept să ceară
oficialilor săi să fie loiali Constituției, iar în cauza Glasenapp
împotriva Germaniei (1986) a reținut că dreptul unei persoane
de a fi admis într-o funcție publică nu este recunoscut nici
de Convenția pentru apărarea drepturilor omului și a
libertăților fundamentale, nici de Protocoalele sale. Așadar, în
acest domeniu statul are o mai largă marjă de apreciere.
În consecință, având în vedere că dispozițiile legale
criticate nu restrâng exercițiul drepturilor constituționale
invocate de autorul excepției, Curtea reține că textul
constituțional al art. 53 nu este incident în cauză.
Curtea constată că nici dispozițiile art. 29 și 40 din
Constituție invocate ca fiind încălcate nu au incidență în
cauză, ele referindu-se la libertatea de conștiință, religioasă
și, respectiv, la dreptul de asociere, fără legătură cu
condiția stabilită prin textul de lege criticat.
Curtea nu poate reține nici încălcarea prevederilor din
actele internaționale invocate, având în vedere că acestea
își au corespondent în dispozițiile constituționale analizate
mai sus.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 50 lit. j) din Legea nr. 188/1999 privind Statutul
funcționarilor publici, excepție ridicată de Petre Naidin în Dosarul nr. 4.004/2004 al Curții de Apel București — Secția
a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 24 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 180/24.II.2006
CURTEA CONSTITUȚIONALĂ

D E C I Z I A Nr. 42
din 24 ianuarie 2006

referitoare la excepția de neconstituționalitate a dispozițiilor art. 45 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, excepție
ridicată de Maria Ecaterina Vilhelmina Cristali, Paul
Szobovich (fost Szobovich Pavel Stanislav Tiberiu Antoniu),
Andreas Gustav Josef Szobovich (fost Szobovich Andrei
Gustav Iosif) în Dosarul nr. 7.609/2004 al Înaltei Curți de
Casație și Justiție — Secția civilă și de proprietate
intelectuală.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public, făcând referire la jurisprudența Curții
Constituționale, pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 7 iulie 2005, pronunțată în Dosarul
nr. 7.609/2004, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
dispozițiilor art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989. Excepția a
fost ridicată de Maria Ecaterina Vilhelmina Cristali, Paul
Szobovich (fost Szobovich Pavel Stanislav Tiberiu Antoniu),
Andreas Gustav Josef Szobovich (fost Szobovich Andrei
Gustav Iosif) într-o cauză având ca obiect soluționarea
recursului declarat împotriva unei decizii pronunțate de
Curtea de Apel Timișoara — Secția civilă.
În motivarea excepției de neconstituționalitate autorul
acesteia susține că dispozițiile de lege criticate încalcă
prevederile art. 16 alin. (1) din Constituție, deoarece
instituie o discriminare între persoanele care au dobândit
imobile care cad sub incidența Legii nr. 10/2001 și
persoanele care au dobândit imobile ce nu cad sub
incidența acestei legi, în ipoteza în care ambele categorii
de persoane au dobândit imobilele prin acte juridice lovite
de aceeași cauză de nulitate. De asemenea, arată că

textul de lege criticat contravine și prevederilor art. 44
alin. (2) din Constituție, deoarece dreptul proprietarului
aparent din momentul înstrăinării, singurul care în acel
moment putea să dispună de bun, conform atributelor
dreptului de proprietate, nu mai este ocrotit.
Înalta Curte de Casație și Justiție — Secția civilă și de
proprietate intelectuală apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul, făcând referire la jurisprudența Curții
Constituționale, apreciază că excepția de neconstituționalitate
invocată este neîntemeiată.
Avocatul Poporului, făcând referire la jurisprudența
Curții Constituționale, apreciază că excepția de
neconstituționalitate invocată este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, potrivit
încheierii de sesizare a Curții Constituționale, îl reprezintă
prevederile art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989. Legea
nr. 10/2001 a fost modificată și completată prin Legea
nr. 247/2005 privind reforma în domeniile proprietății și
justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie
2005. În temeiul art. VII din titlul I al Legii nr. 247/2005,
Legea nr. 10/2001 a fost republicată în Monitorul Oficial al
României, Partea I, nr. 798 din 2 septembrie 2005, iar în
prezent, în urma renumerotării textelor, art. 46 alin. (5) a
devenit art. 45 alin. (5), cu același cuprins. Termenul de
un an a fost prelungit succesiv prin Ordonanța de urgență
a Guvernului nr. 109/2001, publicată în Monitorul Oficial al
României, Partea I, nr. 460 din 13 august 2001, și prin

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 180/24.II.2006
Ordonanța de urgență a Guvernului nr. 145/2001, publicată
în Monitorul Oficial al României, Partea I, nr. 720 din
12 noiembrie 2001.
Textul art. 45 alin. (5) are următorul cuprins: îPrin
derogare de la dreptul comun, indiferent de cauza de nulitate,
dreptul la acțiune se prescrie în termen de un an de la data
intrării în vigoare a prezentei legi.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 16 alin. (1), referitoare la egalitatea
în drepturi, și ale art. 44 alin. (2), referitoare la dreptul de
proprietate privată.
Examinând excepția de neconstituționalitate, se constată
că prin Decizia nr. 428 din 13 septembrie 2005, publicată
în Monitorul Oficial al României, Partea I, nr. 922 din
17 octombrie 2005, Curtea a statuat că dispoziția art. 45
alin. (5) din Legea nr. 10/2001 nu contravine prevederilor
art. 16 alin. (1) din Constituție, deoarece pentru situații
diferite se recunoaște posibilitatea existenței unui tratament
juridic diferit.
În ceea ce privește critica potrivit căreia dispozițiile de
lege criticate contravin art. 44 din Constituție, Curtea

7

constată că prin Decizia nr. 110 din 24 februarie 2005,
publicată în Monitorul Oficial al României, Partea I, nr. 240
din 22 martie 2005, a statuat că art. 45 alin. (5) din Legea
nr. 10/2001 nu contravine dispozițiilor art. 44 din
Constituție. În acest sens, Curtea a reținut că dispoziția de
lege criticată sancționează persoana nediligentă care nu a
înțeles să își exercite dreptul său în termenul prevăzut de
lege, legiuitorul fiind competent să stabilească cadrul juridic
pentru exercitarea atributelor dreptului de proprietate, în
accepțiunea principială conferită de Constituție, în așa fel
încât să nu vină în coliziune cu interesele generale sau cu
interesele particulare legitime ale altor subiecte de drept,
instituind astfel limitări rezonabile în valorificarea acestuia,
ca drept subiectiv garantat. Sub acest aspect, Curtea
constată că, prin reglementarea dedusă controlului,
legiuitorul nu a făcut decât să dea expresie acestor
imperative, în limitele și potrivit competenței sale
constituționale.
Atât considerentele, cât și soluțiile deciziilor pronunțate
de Curte își păstrează valabilitatea și în cauza de față,
neintervenind elemente noi care să determine o
reconsiderare a jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 45 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Maria Ecaterina Vilhelmina Cristali, Paul Szobovich (fost Szobovich Pavel Stanislav Tiberiu Antoniu), Andreas Gustav
Josef Szobovich (fost Szobovich Andrei Gustav Iosif) în Dosarul nr. 7.609/2004 al Înaltei Curți de Casație și Justiție —
Secția civilă și de proprietate intelectuală.
Definitivă și general obligatorie.
Pronunțată în ședința publică din data de 24 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării aeronautice civile române privind raportarea evenimentelor
de aviație civilă — RACR—REAC, ediția 01/2005
Pentru îndeplinirea atribuțiilor ce revin Ministerului Transporturilor, Construcțiilor și Turismului, ca autoritate de stat
în domeniul transporturilor,
în scopul îndeplinirii obligațiilor asumate de statul român prin Tratatul de aderare la Uniunea Europeană,
în vederea încorporării și implementării Directivei 2003/42/EC în cadrul național de reglementare în domeniul
siguranței din aviația civilă,

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 180/24.II.2006

în conformitate cu prevederile Ordonanței Guvernului nr. 51/1999 privind investigația tehnică a accidentelor și
incidentelor din aviația civilă, aprobată cu modificări și completări prin Legea nr. 794/2001,
în temeiul prevederilor art. 4 lit. b) și f) din Ordonanța Guvernului nr. 29/1997 privind Codul aerian, republicată,
cu modificările ulterioare, precum și ale art. 4 pct. 12 și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea aeronautică civilă
română privind raportarea evenimentelor de aviație civilă —
RACR—REAC, ediția 01/2005, prevăzută în anexa*) care
face parte integrantă din prezentul ordin.
Art. 2. — Inspectoratul Aviației Civile din cadrul
Ministerului Transporturilor, Construcțiilor și Turismului,
Regia Autonomă îAutoritatea Aeronautică Civilă Română“ și
agenții aeronautici civili vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial al
României, Partea I, și va intra în vigoare la 1 martie 2006.

Art. 4. — Cu aceeași dată, Ordinul ministrului lucrărilor
publice, transporturilor și locuinței nr. 1.846/2001 pentru
aprobarea Reglementării Aeronautice Civile Române privind
raportarea obligatorie a evenimentelor de aviație civilă —
RACR—ROEA, Ordinul ministrului transporturilor,
construcțiilor și turismului nr. 26/2006 pentru aprobarea
Reglementării aeronautice civile române privind raportarea
evenimentelor de aviație civilă — RACR—REAC,
ediția 01/2005, precum și alte dispoziții contrare își
încetează aplicabilitatea.

Ministrul transporturilor, construcțiilor și turismului,
Gheorghe Dobre

București, 10 februarie 2006.
Nr. 159.

*) Anexa se publică ulterior în Monitorul Oficial al României, Partea I, nr. 180 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 180/24.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113565]
ISSN 1453—4495

PDF compression, OCR, web-optimization with CVISION's PdfCompressor

