Anul 174 (XVIII) — Nr. 475

PARTEA

I

LEGI, DECRETE, HOTĂRÂRI ȘI ALTE ACTE

Joi, 1 iunie 2006

SUMAR

Nr.

Pagina

Nr.
mandatului Tribunalului Penal Internațional pentru
fosta Iugoslavie, modificată prin Poziția comună
2005/689/PESC și implementată prin Decizia
Consiliului 2006/205/PESC .......................................

HOTĂRÂRI ALE GUVERNULUI ROMÂNIEI
682.

683.

— Hotărâre privind numirea domnului Paulescu
Ioan Anton în funcția publică de prefect al
județului Caraș-Severin .............................................
— Hotărâre pentru completarea Normelor
metodologice de aplicare a prevederilor Legii
nr. 156/2000 privind protecția cetățenilor români
care lucrează în străinătate, aprobate prin
Hotărârea Guvernului nr. 384/2001 .........................

2
497.

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
494.

495.

496.

— Ordin al ministrului afacerilor externe privind
publicarea Regulamentului Consiliului nr. 2.488/2000
prin care s-a dispus menținerea înghețării
fondurilor legate de Slobodan Milosevic și de
ˇ
´
persoanele asociate acestuia și s-au abrogat
regulamentele nr. 1.294/1999 și 607/2000 și art. 2
din Regulamentul (CE) nr. 926/98, modificat
succesiv prin Regulamentul Comisiei nr. 1.205/2001,
Actul de aderare 2004, anexa II secțiunea 20 pct. 8,
și prin Regulamentul Comisiei nr. 68/2006.............
— Ordin al ministrului afacerilor externe privind
publicarea Regulamentului Consiliului (CE)
nr. 1.859/2005 prin care se instituie măsuri
restrictive cu privire la Uzbekistan .........................
— Ordin al ministrului afacerilor externe privind
publicarea Poziției comune 2004/694/PESC prin
care se instituie măsurile suplimentare emise în
vederea susținerii implementării efective a

498.

3

3

Pagina

499.

4

— Ordin al ministrului afacerilor externe privind
publicarea Regulamentului Consiliului nr. 1.733/1994
de interzicere a aprobării cererilor privind
contractele și operațiunile a căror executare a fost
afectată de Rezoluția Consiliului de Securitate
al Națiunilor Unite nr. 757 (1992) și rezoluțiile
conexe........................................................................

4

— Ordin al ministrului afacerilor externe privind
publicarea Regulamentului Comisiei nr. 416/2006
de modificare, pentru a noua oară, a
Regulamentului Consiliului (CE) nr. 1.763/2004
privind impunerea unor măsuri restrictive emise în
vederea susținerii implementării efective a
mandatului Tribunalului Penal Internațional pentru
fosta Iugoslavie ........................................................

4–5

— Ordin al ministrului afacerilor externe privind
publicarea Poziției comune a Consiliului
2005/792/PESC prin care se instituie măsuri
restrictive împotriva Uzbekistanului ..........................

5

DECIZII ALE ÎNALTEI CURȚI DE CASAȚIE
ȘI JUSTIȚIE
Decizia nr. VII din 20 februarie 2006 ...............................

5–7

Decizia nr. VIII din 20 martie 2006 ..................................

7–8

2

MONITORUL OFICIAL AL ROMÂNIEI, PARTEA I, Nr. 475/1.VI.2006

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind numirea domnului Paulescu Ioan Anton
în funcția publică de prefect al județului Caraș-Severin
În temeiul art. 108 din Constituția României, republicată, și al art. 1
alin. (2) din Legea nr. 340/2004 privind prefectul și instituția prefectului, cu
modificările și completările ulterioare,
Guvernul României adoptă prezenta hotărâre.
Articol unic. — Domnul Paulescu Ioan Anton se numește în funcția
publică de prefect al județului Caraș-Severin.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 31 mai 2006.
Nr. 682.
.

GUVERNUL ROMÂNIEI

HOTĂRÂRE
pentru completarea Normelor metodologice de aplicare a prevederilor Legii nr. 156/2000
privind protecția cetățenilor români care lucrează în străinătate,
aprobate prin Hotărârea Guvernului nr. 384/2001
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Normele metodologice de aplicare a
prevederilor Legii nr. 156/2000 privind protecția cetățenilor
români care lucrează în străinătate, aprobate prin Hotărârea
Guvernului nr. 384/2001, cu modificările și completările
ulterioare, publicată în Monitorul Oficial al României,
Partea I, nr. 208 din 24 aprilie 2001, se completează după
cum urmează:
1. La articolul 12 alineatul (1) litera B, după litera i) se
introduce o nouă literă, litera j), cu următorul cuprins:
îj) dovada emisă de Serviciul Public pentru Asistență
Specială/primar, din care să rezulte că părinții/părintele

solicitanți/solicitant de locuri de muncă în străinătate au/a
notificat acestora intenția de a lucra în străinătate.“
2. După alineatul (1) al articolului 12 se introduce un
nou alineat, alineatul (11), cu următorul cuprins:
î(11) În aplicarea acordurilor, convențiilor, înțelegerilor,
aranjamentelor și protocoalelor în domeniul circulației forței
de muncă la care România, Guvernul României sau
ministerul de resort, după caz, este parte, care conțin
prevederi referitoare la documentele solicitate la alin. (1)
lit. B, vor prevala prevederile acestor acorduri, convenții,
înțelegeri, aranjamente și protocoale.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul afacerilor externe,
Anton Niculescu,
secretar de stat
Ministrul administrației și internelor,
Vasile Blaga
București, 31 mai 2006.
Nr. 683.

MONITORUL OFICIAL AL ROMÂNIEI, PARTEA I, Nr. 475/1.VI.2006

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea Regulamentului Consiliului nr. 2.488/2000 prin care s-a dispus menținerea
înghețării fondurilor legate de Slobodan Milosevic și de persoanele asociate acestuia
ˇ
´
și s-au abrogat regulamentele nr. 1.294/1999 și 607/2000 și art. 2 din Regulamentul (CE) nr. 926/98,
modificat succesiv prin Regulamentul Comisiei nr. 1.205/2001, Actul de aderare 2004,
anexa II secțiunea 20 pct. 8, și prin Regulamentul Comisiei nr. 68/2006
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Regulamentului Consiliului
nr. 2.488/2000*) prin care s-a dispus menținerea
înghețării fondurilor legate de Slobodan Milos evic și de
ˇ
´
persoanele asociate acestuia și s-au abrogat

regulamentele nr. 1.294/1999 și 607/2000 și art. 2 din
Regulamentul (CE) nr. 926/98, modificat succesiv prin
Regulamentul Comisiei nr. 1.205/2001, Actul de aderare
2004, anexa II secțiunea 20 pct. 8, și prin Regulamentul
Comisiei nr. 68/2006.

Ministrul afacerilor externe,
Mihai Răzvan Ungureanu

București, 3 aprilie 2006.
Nr. 494.

MINISTERUL AFACERILOR EXTERNE

ORDIN
privind publicarea Regulamentului Consiliului (CE) nr. 1.859/2005
prin care se instituie măsuri restrictive cu privire la Uzbekistan
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Regulamentului Consiliului

(CE) nr. 1.859/2005*) prin care se instituie măsuri
restrictive cu privire la Uzbekistan.

Ministrul afacerilor externe,
Mihai Răzvan Ungureanu

București, 3 aprilie 2006.
Nr. 495.
*) Regulamentul Consiliului se publică ulterior în Monitorul Oficial al României, Partea I, nr. 475 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

4

MONITORUL OFICIAL AL ROMÂNIEI, PARTEA I, Nr. 475/1.VI.2006

MINISTERUL AFACERILOR EXTERNE

ORDIN
privind publicarea Poziției comune 2004/694/PESC prin care se instituie măsurile suplimentare
emise în vederea susținerii implementării efective a mandatului Tribunalului Penal Internațional
pentru fosta Iugoslavie, modificată prin Poziția comună 2005/689/PESC și implementată
prin Decizia Consiliului 2006/205/PESC
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune
Oficial al României, Partea
2004/694/PESC*) prin care
suplimentare emise în vederea

publicarea în Monitorul
I, a Poziției comune
se instituie măsurile
susținerii implementării

efective a mandatului Tribunalului Penal Internațional pentru
fosta Iugoslavie, modificată prin Poziția comună
2005/689/PESC și implementată prin Decizia Consiliului
2006/205/PESC.

Ministrul afacerilor externe,
Mihai Răzvan Ungureanu
București, 3 aprilie 2006.
Nr. 496.
*) Poziția comună se publică ulterior în Monitorul Oficial al României, Partea I, nr. 475 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL AFACERILOR EXTERNE

ORDIN
privind publicarea Regulamentului Consiliului nr. 1.733/1994 de interzicere a aprobării cererilor
privind contractele și operațiunile a căror executare a fost afectată de Rezoluția Consiliului
de Securitate al Națiunilor Unite nr. 757 (1992) și rezoluțiile conexe
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Regulamentului Consiliului
nr. 1.733/1994*) de interzicere a aprobării cererilor privind

contractele și operațiunile a căror executare a fost afectată
de Rezoluția Consiliului de Securitate al Națiunilor Unite
nr. 757 (1992) și rezoluțiile conexe.

Ministrul afacerilor externe,
Mihai Răzvan Ungureanu
București, 3 aprilie 2006.
Nr. 497.
*) Regulamentul Consiliului se publică ulterior în Monitorul Oficial al României, Partea I, nr. 475 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL AFACERILOR EXTERNE

ORDIN
privind publicarea Regulamentului Comisiei nr. 416/2006 de modificare, pentru a noua oară,
a Regulamentului Consiliului (CE) nr. 1.763/2004 privind impunerea unor măsuri restrictive emise
în vederea susținerii implementării efective a mandatului Tribunalului Penal Internațional
pentru fosta Iugoslavie
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 475/1.VI.2006

5

ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Regulamentului
Comisiei nr. 416/2006*) de modificare, pentru a noua
oară,
a
Regulamentului
Consiliului
(CE)

nr. 1.763/2004 privind impunerea unor măsuri
restrictive emise în vederea susținerii implementării
efective a mandatului Tribunalului Penal Internațional
pentru fosta Iugoslavie.

Ministrul afacerilor externe,
Mihai Răzvan Ungureanu
București, 3 aprilie 2006.
Nr. 498.
*) Regulamentul Comisiei se publică ulterior în Monitorul Oficial al României, Partea I, nr. 475 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL AFACERILOR EXTERNE

ORDIN
privind publicarea Poziției comune a Consiliului 2005/792/PESC
prin care se instituie măsuri restrictive împotriva Uzbekistanului
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Poziției comune a

Consiliului 2005/792/PESC*) prin care se instituie măsuri
restrictive împotriva Uzbekistanului.

Ministrul afacerilor externe,
Mihai Răzvan Ungureanu
București, 3 aprilie 2006.
Nr. 499.
*) Poziția comună se publică ulterior în Monitorul Oficial al României, Partea I, nr. 475 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

DECIZII ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. VII
din 20 februarie 2006
Dosar nr. 40/2005
Sub președinția domnului prof. univ. dr. Nicolae Popa, președintele Înaltei Curți de Casație și Justiție
Înalta Curte de Casație și Justiție, constituită în Secții Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii, declarat de
procurorul general al Parchetului de pe lângă Înalta Curte de Casație și Justiție, cu privire la aplicarea dispozițiilor
art. 140 alin. 1 lit. a) din Codul de procedură penală, referitoare la încetarea de drept a măsurilor preventive.
Secțiile Unite au fost constituite cu respectarea prevederilor art. 34 din Legea nr. 304/2004, republicată, fiind
prezenți 81 de judecători din totalul de 106 judecători în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul
Nicoleta Eucarie.
Reprezentanta procurorului general al Parchetului de pe lângă Înalta Curte de Casație și Justiție a susținut
recursul în interesul legii, punând concluzii pentru admiterea acestuia, în sensul de a se stabili că neverificarea de către
instanță, în cursul judecății, a legalității și temeiniciei arestării preventive, la termenele prevăzute în art. 160b alin. 1 și în
art. 160h alin. 2 și 3 din Codul de procedură penală, atrage încetarea de drept a măsurii arestării preventive luate față
de inculpați și punerea lor de îndată în libertate.
SECȚIILE

UNITE,

deliberând asupra recursului în interesul legii, constată următoarele:

6

MONITORUL OFICIAL AL ROMÂNIEI, PARTEA I, Nr. 475/1.VI.2006

În aplicarea dispozițiilor art. 140 alin. 1 lit. a) din Codul
de procedură penală, instanțele judecătorești nu au un
punct de vedere unitar în ceea ce privește efectele
neverificării de către instanță, în cursul judecății, a legalității
și temeiniciei arestării preventive, la termenele prevăzute în
art. 160b alin. 1 și în art. 160h alin. 2 și 3 din Codul de
procedură penală.
Astfel, unele instanțe s-au pronunțat în sensul că
neverificarea de către instanță, în cursul judecății, a
legalității și temeiniciei arestării preventive, la termenele
prevăzute în textele de lege menționate, atrage sancțiunea
nulității relative cu consecințele prevăzute în art. 197
alin. 1 și 4 din Codul de procedură penală. S-a motivat că
în astfel de cazuri sunt incidente prevederile art. 185
alin. 3 din Codul de procedură penală, potrivit cărora
nerespectarea termenelor procedurale atrage aplicarea
dispozițiilor referitoare la nulități, acestea dând posibilitate
inculpatului arestat preventiv să facă dovada că a suferit o
vătămare datorită depășirii termenului fixat de lege pentru
verificarea legalității și temeiniciei măsurii arestării
preventive luate față de el.
Alte instanțe, dimpotrivă, au decis că neverificarea de
către instanță, în cursul judecății, la termenele prevăzute în
art. 160b alin. 1 și în art. 160h alin. 2 și 3 din Codul de
procedură penală, a legalității și temeiniciei arestării
preventive atrage încetarea de drept a măsurii arestării
preventive luate față de inculpați și punerea lor de îndată
în libertate.
Aceste din urmă instanțe au interpretat și au aplicat
corect dispozițiile legii.
Prin art. 140 alin. 1 lit. a) din Codul de procedură
penală se prevede că măsurile preventive încetează de
drept la expirarea termenelor prevăzute în lege sau
stabilite de organele judiciare, în astfel de cazuri instanța
de judecată având obligația, în conformitate cu alin. 3 al
aceluiași articol, să dispună punerea de îndată în libertate
a celui arestat.
Din aceste dispoziții imperative ale legii rezultă, fără
echivoc, încetarea de drept a oricărei măsuri preventive,
inclusiv a arestării preventive, la expirarea termenelor
prevăzute în lege sau stabilite de organele judiciare.
O atare interpretare este impusă de reglementarea dată
art. 23 alin. (6) din Constituția României, republicată,
potrivit căreia îîn faza de judecată instanța este obligată,
în condițiile legii, să verifice periodic, și nu mai târziu de
60 de zile, legalitatea și temeinicia arestării preventive și
să dispună, de îndată, punerea în libertate a inculpatului,
dacă temeiurile care au determinat arestarea preventivă au
încetat sau dacă instanța constată că nu există temeiuri
noi care să justifice menținerea privării de libertate“,
precum și de alin. (9) al aceluiași articol, prin care se
prevede că îpunerea în libertate a celui reținut sau arestat
este obligatorie, dacă motivele acestor măsuri au dispărut,
precum și în alte situații prevăzute de lege“.
Aceste reglementări de ordin constituțional sunt
conforme principiului înscris în art. 5 paragraful 3 din
Convenția pentru apărarea drepturilor omului și libertăților
fundamentale, la care România a aderat, potrivit căruia
îorice persoană arestată sau deținută... trebuie adusă de
îndată înaintea unui judecător sau a altui magistrat
împuternicit prin lege cu exercitarea atribuțiilor judiciare și
are dreptul de a fi judecată într-un termen rezonabil sau
eliberată în cursul procedurii“.
În raport cu prevederile constituționale și cu aceste din
urmă reglementări internaționale la care România a devenit
parte, prin art. 160b alin. 1 și art. 160h alin. 2 și 3 din
Codul de procedură penală a fost instituită obligația
instanței de a verifica periodic, în cursul judecății,

legalitatea și temeinicia arestării preventive a inculpatului
major și a celui minor.
În acest sens este de observat că prin art. 160b alin. 1
din Codul de procedură penală s-a prevăzut că, îîn cursul
judecății, instanța verifică periodic, dar nu mai târziu de
60 de zile, legalitatea și temeinicia arestării preventive“.
Tot astfel, prin art. 160h alin. 2 din Codul de procedură
penală se prevede că, în cazul minorului cu vârsta între
14 și 16 ani, îverificarea legalității și temeiniciei arestării
preventive se efectuează în cursul judecății periodic, dar nu
mai târziu de 30 de zile“, iar prin alin. 3 al aceluiași articol
se prevede că îverificarea legalității și temeiniciei arestării
preventive a inculpatului minor mai mare de 16 ani în
cursul judecății se efectuează periodic, dar nu mai târziu
de 40 de zile“.
Față de prevederile constituționale și de reglementările
internaționale la care s-a făcut referire, aceste dispoziții cu
caracter imperativ din Codul de procedură penală impun
respectarea cu strictețe a termenelor de verificare a
legalității și temeiniciei arestării preventive pe întreg
parcursul judecății, pentru că altfel nu ar mai exista
garanția că lipsirea de libertate poate avea loc numai în
condițiile determinate de lege.
A considera că termenele de mai sus nu ar fi de
decădere, ci doar de recomandare ar însemna să se
lipsească de conținut nu numai dispozițiile din Codul de
procedură penală care le instituie, ci înseși prevederile
constituționale și reglementările internaționale la care
România este parte, ceea ce ar fi inadmisibil.
Pe de altă parte, neconstatarea nulității măsurii arestării
preventive luate în cazul când instanța nu se conformează
dispozițiilor procedurale obligatorii referitoare la verificarea
periodică a legalității și temeiniciei unei atare măsuri ar
contraveni și prevederilor art. 197 alin. 4 teza finală din
Codul de procedură penală, potrivit cărora se iau îîn
considerare din oficiu încălcările, în orice stare a
procesului, dacă anularea actului este necesară pentru
aflarea adevărului și justa soluționare a cauzei“.
Or, în raport cu prevederea art. 23 alin. (1) din
Constituție conform căreia îlibertatea individuală și siguranța
persoanei sunt inviolabile“, precum și cu garanțiile acordate
celor lipsiți de libertate prin alin. (2)—(10) ale aceluiași
articol, ar fi total inacceptabil ca nerespectarea obligației
examinării periodice a măsurii arestării preventive,
reglementată prin art. 160 b și art. 160 h din Codul de
procedură penală, să nu fie sancționată cu nulitatea.
Ca urmare, pentru garantarea dreptului fundamental la
libertate și la siguranța persoanei, se impune să se
considere că, într-o astfel de materie, nerespectarea
cerințelor privind verificarea legalității și temeiniciei măsurii
arestării preventive constituie o încălcare a normelor
procedurale ce asigură justa soluționare a cauzei de natura
celei la care se face referire în art. 197 alin. 4 teza finală
din Codul de procedură penală, astfel că aceasta nu se
poate îndrepta decât prin încetarea de drept a măsurii
arestării preventive, ca efect al nerespectării termenelor
imperative privind verificarea legalității și temeiniciei
acesteia.
În consecință, în temeiul dispozițiilor art. 25 lit. a) din
Legea nr. 304/2004 privind organizarea judiciară,
republicată, și ale art. 4142 din Codul de procedură penală,
urmează a se admite recursul în interesul legii și a se
stabili că neverificarea de către instanță, în cursul judecății,
a legalității și temeiniciei măsurii arestării preventive luate
față de inculpați, în raport cu cerințele prevăzute în
art. 160b alin. 1 și în art. 160h alin. 2 și 3 din Codul de
procedură penală, atrage încetarea de drept a măsurii
arestării preventive luate față de inculpați și punerea lor de
îndată în libertate.

MONITORUL OFICIAL AL ROMÂNIEI, PARTEA I, Nr. 475/1.VI.2006

7

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 140 alin. 1 lit. a) din Codul de procedură penală, stabilesc:
Neverificarea de către instanță, în cursul judecății, a legalității și temeiniciei arestării preventive a inculpatului
major înainte de împlinirea duratei de 60 de zile, la care se referă art. 160b alin. 1 din Codul de procedură penală, a
inculpatului minor cu vârsta între 14 și 16 ani înainte de expirarea duratei de 30 de zile prevăzute în art. 160h alin. 2
din Codul de procedură penală, iar a inculpatului minor mai mare de 16 ani înainte de expirarea duratei de 40 de zile
prevăzute în art. 160h alin. 3 din Codul de procedură penală atrage încetarea de drept a măsurii arestării preventive
luate față de inculpați și punerea lor de îndată în libertate.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 20 februarie 2006.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Magistrat-asistent șef,
Victoria Maftei
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. VIII
din 20 martie 2006
Dosar nr. 38/2005
Sub președinția domnului prof. univ. dr. Nicolae Popa, președintele Înaltei Curți de Casație și Justiție
Înalta Curte de Casație și Justiție, constituită în Secții Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii, declarat de
procurorul general al Parchetului de pe lângă Înalta Curte de Casație și Justiție, cu privire la aplicarea dispozițiilor
art. 450 alin. 2 din Codul de procedură penală referitoare la fixarea termenului după expirarea căruia poate fi reînnoită
cererea sau propunerea de acordare a liberării condiționate.
Secțiile Unite au fost constituite cu respectarea prevederilor art. 34 din Legea nr. 304/2004, republicată, fiind
prezenți 80 de judecători din totalul de 106 judecători aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul
Nicoleta Eucarie.
Reprezentanta procurorului general al Parchetului de pe lângă Înalta Curte de Casație și Justiție a susținut
recursul în interesul legii, punând concluzii pentru admiterea acestuia, în sensul de a se stabili că, în cazul respingerii
cererii sau propunerii de liberare condiționată, instanța are îndatorirea să fixeze termenul după expirarea căruia cererea
sau propunerea să poată fi reînnoită, numai dacă soluția de respingere se întemeiază pe neîndeplinirea condițiilor
referitoare la stăruința în muncă, disciplină și dovezi de îndreptare, iar perioada rămasă de executat, până la împlinirea
perioadei cerute de lege să fie efectiv executată, nu depășește un an.
SECȚIILE

UNITE

deliberând asupra recursului în interesul legii, constată următoarele:
În aplicarea dispozițiilor art. 450 alin. 2 din Codul de
procedură penală, potrivit cărora, atunci îcând instanța
constată că nu sunt îndeplinite condițiile pentru acordarea
liberării condiționate, prin hotărârea de respingere se
fixează termenul după expirarea căruia propunerea sau
cererea va putea fi reînnoită, termen care nu va putea fi
mai mare de un an“, instanțele judecătorești nu au un
punct de vedere unitar.
Astfel, unele instanțe, prin hotărârea de respingere a
cererii sau a propunerii de liberare condiționată, au fixat
termen după expirarea căruia să poată fi reînnoită cererea
sau propunerea chiar și atunci când durata de timp rămasă
de executat, până la împlinirea perioadei cerute de lege să
fie efectiv executată, depășește un an.
Alte instanțe, dimpotrivă, au considerat că un asemenea
termen nu poate fi fixat, prin hotărârea de respingere a
cererii sau a propunerii de liberare condiționată, decât în
cazul în care perioada rămasă de executat, până la
împlinirea perioadei cerute de lege să fie efectiv executată,
nu depășește un an.
Aceste din urmă instanțe au interpretat și au aplicat
corect dispozițiile legii.

Prin art. 59 alin. 1 din Codul penal se prevede că
îdupă ce a executat cel puțin două treimi din durata
pedepsei în cazul închisorii care depășește 10 ani sau cel
puțin trei pătrimi în cazul închisorii mai mare de 10 ani,
condamnatul care este stăruitor în muncă, disciplinat și dă
dovezi temeinice de îndreptare, ținându-se seama și de
antecedentele sale penale, poate fi liberat condiționat
înainte de executarea în întregime a pedepsei“, stabilindu-se
în continuare, în cadrul alin. 2 al aceluiași articol, durata
pedepsei ce poate fi considerată executată pe baza muncii
prestate, iar prin art. 59 1 , 60 și 62 din Codul penal,
criteriile potrivit cărora se acordă liberarea condiționată în
cazul infracțiunilor săvârșite din culpă, în cazuri speciale
sau de executare a pedepsei într-o închisoare militară.
Pe de altă parte, în conformitate cu art. 450 alin. 1 din
Codul de procedură penală, îliberarea condiționată se
dispune, la cererea sau propunerea făcută potrivit legii
privind executarea pedepselor, de către judecătoria în a
cărei circumscripție se află locul de deținere, iar în cazul
prevăzut în art. 62 alin. 3 din Codul penal, de către
tribunalul militar în a cărui circumscripție se află închisoarea
militară“.

8

MONITORUL OFICIAL AL ROMÂNIEI, PARTEA I, Nr. 475/1.VI.2006

Așa cum s-a mai arătat, prin alin. 2 al aceluiași articol
se prevede că, atunci când instanța constată că nu sunt
îndeplinite condițiile pentru acordarea liberării condiționate,
prin hotărârea de respingere se fixează termenul după
expirarea căruia propunerea sau cererea va putea fi
reînnoită, precizându-se că acest termen nu poate fi mai
mare de un an.
Din această ultimă precizare, referitoare la limita
maximă a termenului ce se poate fixa pentru reînnoirea
propunerii sau a cererii de acordare a liberării condiționate,
rezultă implicit că instanța are îndatorirea să fixeze un
asemenea termen numai dacă perioada rămasă de
executat, până la împlinirea fracțiunii de pedeapsă cerute
de lege să fie efectiv executată, nu depășește un an.
A considera altfel ar însemna ca, datorită duratei mai
mari de un an a segmentului de pedeapsă ce trebuie
executat până la împlinirea fracțiunii necesare pentru
reînnoirea cererii sau a propunerii de liberare condiționată,
să devină lipsită de sens fixarea termenului, care nu poate
depăși un an, ceea ce ar fi inadmisibil.
Așa fiind, față de finalitatea urmărită de legiuitor prin
stabilirea obligației instanței de a fixa termenul de reînnoire
a cererii sau a propunerii de acordare a liberării
condiționate, care nu poate fi alta decât aceea a asigurării
posibilității de a se examina din nou situația celui vizat
după trecerea unei perioade de timp, suficientă pentru
realizarea condițiilor pe care nu le îndeplinea, dar nu mai
îndelungată decât termenul la care se referă dispoziția

art. 450 alin. 2 din Codul de procedură penală, se impune
concluzia că, în cazul în care este necesar mai mult de
un an până la completarea fracțiunii ce trebuie executată
din pedeapsă, un astfel de termen nu mai are rațiune să
fie stabilit.
În consecință, în temeiul dispozițiilor art. 25 lit. a) din
Legea nr. 304/2004 privind organizarea judiciară,
republicată, și ale art. 4142 din Codul de procedură penală,
urmează a se admite recursul în interesul legii și a se
stabili că fixarea termenului de reînnoire în cazul respingerii
cererii sau a propunerii de liberare condiționată se impune
în toate cazurile în care soluția este determinată de
neîndeplinirea cumulativă a cerințelor înscrise în art. 59 și
următoarele din Codul penal, inclusiv în situația în care
perioada rămasă de executat până la împlinirea fracțiunii
ce trebuie să fie executată din pedeapsă nu este mai
mare de un an.
În ipoteza în care cererea sau propunerea de liberare
condiționată nu îndeplinește condiția privind fracțiunea din
pedeapsă ce trebuie să fie executată, potrivit art. 59 și
următoarele din Codul penal, iar perioada rămasă de
executat până la împlinirea acestei fracțiuni este mai mare
de un an, se impune a se stabili de instanță, prin
hotărârea pe care o pronunță, ca propunerea sau cererea
să fie reînnoită numai în cadrul termenului de un an de la
data executării în întregime a fracțiunilor din pedeapsă la
care se referă art. 59 și următoarele din Codul penal.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție și stabilesc:
Fixarea termenului de reînnoire în cazul respingerii cererii sau al propunerii de liberare condiționată se impune în
toate cazurile în care soluția se întemeiază pe neîndeplinirea cumulativă a condițiilor cerute de textele art. 59 și
următoarele din Codul penal, inclusiv în situația în care perioada rămasă de executat până la împlinirea fracțiunii legale
este mai mică sau egală cu un an.
În cazul în care cererea sau propunerea de liberare condiționată se respinge pentru neîndeplinirea condiției
privitoare la fracțiunea prevăzută de art. 59 și următoarele din Codul penal, iar perioada rămasă de executat până la
împlinirea acestei fracțiuni este mai mare de un an, instanța va stabili ca cererea sau propunerea să fie reînnoită potrivit
art. 450 alin. 2 din Codul de procedură penală, în termen de un an de la data împlinirii fracțiunii prevăzute de art. 59 și
următoarele din Codul penal.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 20 martie 2006.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Magistrat-asistent șef,
Victoria Maftei

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 475/1.VI.2006 conține 8 pagini.

Prețul: 0,60 lei noi/6.000 lei vechi

&JUYDGY|116511]
ISSN 1453—4495

