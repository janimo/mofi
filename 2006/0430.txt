PARTEA

Anul 174 (XVIII) — Nr. 430

I

LEGI, DECRETE, HOTĂRÂRI ȘI ALTE ACTE

Joi, 18 mai 2006

SUMAR

Nr.

163.

695.

164.
696.

165.

697.

Pagina
LEGI ȘI DECRETE
— Lege pentru completarea Legii nr. 15/2003
privind sprijinul acordat tinerilor pentru construirea
unei locuințe proprietate personală ........................
— Decret privind promulgarea Legii pentru
completarea Legii nr. 15/2003 privind sprijinul
acordat tinerilor pentru construirea unei locuințe
proprietate personală ...............................................
´
— Lege pentru modificarea art. 17 alin. (2) din
Legea nr. 31/1990 privind societățile comerciale ....
— Decret privind promulgarea Legii pentru
modificarea art. 17 alin. (2) din Legea nr. 31/1990
privind societățile comerciale ..................................
´
— Lege privind aprobarea Ordonanței de urgență
a Guvernului nr. 146/2005 pentru modificarea și
completarea Legii nr. 96/2000 privind organizarea
și funcționarea Băncii de Export-Import a
României EXIMBANK — S.A. și instrumentele
specifice de susținere a comerțului exterior ...........
— Decret pentru promulgarea Legii privind
aprobarea Ordonanței de urgență a Guvernului
nr. 146/2005 pentru modificarea și completarea
Legii nr. 96/2000 privind organizarea și
funcționarea Băncii de Export-Import a României
EXIMBANK — S.A. și instrumentele specifice de
susținere a comerțului exterior ...............................
´

Nr.
703.

2
704.
2

3

3

705.
706.

Pagina
— Decret pentru supunerea spre ratificare
Parlamentului a Acordului-cadru de împrumut dintre
România și Banca de Dezvoltare a Consiliului
Europei, semnat la București la 27 decembrie
2005 și la Paris la 10 ianuarie 2006 ....................

5

— Decret privind supunerea spre ratificare
Parlamentului a Protocolului adițional dintre
România și Republica Slovacă, semnat la
Bratislava la 8 noiembrie 2005, la Acordul dintre
România și Republica Slovacă privind promovarea
și protejarea reciprocă a investițiilor, semnat la
Bratislava la 3 martie 1994 ....................................

5

— Decret pentru eliberarea din funcție a unui
judecător ...................................................................

6

— Decret pentru eliberarea din funcție a unui
procuror ....................................................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3–4

4

12/173/286/1/124. — Ordin al președintelui Autorității
Naționale Sanitare Veterinare și pentru Siguranța
Alimentelor, al ministrului agriculturii, pădurilor și
dezvoltării rurale, al ministrului sănătății și al
președintelui Autorității Naționale pentru Protecția
Consumatorilor privind stabilirea limitelor maxime
admise de reziduuri de pesticide în și pe fructe,
legume, cereale și alte produse de origine
vegetală ....................................................................

6–8

2

MONITORUL OFICIAL AL ROMÂNIEI, PARTEA I, Nr. 430/18.V.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru completarea Legii nr. 15/2003 privind sprijinul acordat tinerilor
pentru construirea unei locuințe proprietate personală
Parlamentul României adoptă prezenta lege.
îArt. 61. — După finalizarea construirii locuinței, consiliul
local poate hotărî, la solicitarea proprietarului locuinței,
vânzarea directă către acesta a terenului respectiv. Prețul
de vânzare se stabilește prin expertiză tehnică, întocmită
de un expert evaluator autorizat și aprobată de consiliul
local.“

Articol unic. — După articolul 6 din Legea nr. 15/2003
privind sprijinul acordat tinerilor pentru construirea unei
locuințe proprietate personală, publicată în Monitorul Oficial
al României, Partea I, nr. 34 din 22 ianuarie 2003, cu
modificările și completările ulterioare, se introduce un articol
nou, articolul 61, cu următorul cuprins:

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 15 mai 2006.
Nr. 163.

PREȘEDINTELE ROMÂNIEI

DECRET
privind promulgarea Legii pentru completarea Legii
nr. 15/2003 privind sprijinul acordat tinerilor
pentru construirea unei locuințe proprietate personală
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru completarea Legii
nr. 15/2003 privind sprijinul acordat tinerilor pentru construirea unei locuințe
proprietate personală și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU

Viena, 11 mai 2006.
Nr. 695.

´

3

MONITORUL OFICIAL AL ROMÂNIEI, PARTEA I, Nr. 430/18.V.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea art. 17 alin. (2) din Legea nr. 31/1990 privind societățile comerciale
Parlamentul României adoptă prezenta lege.
Articol unic. — Alineatul (2) al articolului 17 din Legea
nr. 31/1990 privind societățile comerciale, republicată în
Monitorul Oficial al României, Partea I, nr. 1.066 din
17 noiembrie 2004, cu modificările și completările ulterioare,
va avea următorul cuprins:
î(2) La același sediu vor putea funcționa mai multe
societăți dacă imobilul, prin structura lui, permite

funcționarea mai multor societăți în încăperi diferite și dacă
este îndeplinită una dintre următoarele condiții:
a) cel puțin o persoană este, în condițiile legii, asociat
în fiecare dintre societăți;
b) dacă cel puțin unul dintre asociați este proprietar al
imobilului ce urmează a fi sediul societății.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 15 mai 2006.
Nr. 164.
PREȘEDINTELE ROMÂNIEI

DECRET
privind promulgarea Legii pentru modificarea art. 17 alin. (2)
din Legea nr. 31/1990 privind societățile comerciale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea art. 17 alin. (2)
din Legea nr. 31/1990 privind societățile comerciale și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 11 mai 2006.
Nr. 696.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 146/2005 pentru modificarea
și completarea Legii nr. 96/2000 privind organizarea și funcționarea Băncii de Export-Import
a României EXIMBANK — S.A. și instrumentele specifice de susținere a comerțului exterior
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 146 din 3 noiembrie 2005 pentru modificarea

și completarea Legii nr. 96/2000 privind organizarea și
funcționarea Băncii de Export-Import a României

4

MONITORUL OFICIAL AL ROMÂNIEI, PARTEA I, Nr. 430/18.V.2006
susținerea și dezvoltarea întreprinderilor mici și mijlocii și a
tranzacțiilor internaționale.“
3. La articolul I punctul 17, punctul (iv) al literei b) a
alineatului (3) al articolului 14 va avea următorul cuprins:
î(iv) finanțarea, cofinanțarea, refinanțarea, garantarea,
asigurarea și reasigurarea activităților de dezvoltare a
infrastructurii, dezvoltare a utilităților de interes public,
dezvoltare regională, susținere a activității de cercetaredezvoltare, protecția mediului înconjurător, ocuparea și
formarea personalului, susținerea și dezvoltarea
întreprinderilor mici și mijlocii, precum și susținerea
tranzacțiilor internaționale;“.
4. Articolul II va avea următorul cuprins:
îArt. II. — Sumele din fondul pentru acordarea
bonificațiilor de dobândă alocate în baza Legii bugetului de
stat pe anul 2006 nr. 379/2005, publicată în Monitorul
Oficial al României, Partea I, nr. 1.151 din 19 decembrie
2005, se vor utiliza pentru destinațiile menționate la art. 10
lit. a), b) și c) din Legea nr. 96/2000, republicată, astfel
cum a fost modificat prin prezenta ordonanță de urgență.“

EXIMBANK — S.A. și instrumentele specifice de susținere
a comerțului exterior, publicată în Monitorul Oficial al
României, Partea I, nr. 1.003 din 11 noiembrie 2005, cu
următoarele modificări:
1. La articolul I punctul 9, litera c) a alineatului (1) al
articolului 9 va avea următorul cuprins:
îc) efectuează operațiuni specifice de finanțare,
cofinanțare, refinanțare, asigurare, reasigurare, garantare
pentru susținerea obiectivelor de interes național și a
tranzacțiilor internaționale;“.
2. La articolul I punctul 13, alineatul (2) al articolului 11
va avea următorul cuprins:
î(2) Sursa de alimentare a fondurilor prevăzute la
art. 10 va fi dimensionată și alocată anual de la bugetul
de stat, cu respectarea politicii Guvernului României de
acordare a ajutoarelor de stat permise, atunci când este
cazul, astfel încât să se asigure dezvoltarea activității de
comerț exterior, dezvoltarea infrastructurii, dezvoltarea
utilităților de interes public, dezvoltarea regională,
susținerea activității de cercetare-dezvoltare, protecția
mediului înconjurător, ocuparea și formarea personalului,

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 15 mai 2006.
Nr. 165.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 146/2005 pentru modificarea
și completarea Legii nr. 96/2000 privind organizarea
și funcționarea Băncii de Export-Import a României
EXIMBANK — S.A. și instrumentele specifice
de susținere a comerțului exterior
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 146/2005 pentru modificarea și completarea Legii
nr. 96/2000 privind organizarea și funcționarea Băncii de Export-Import a
României EXIMBANK — S.A. și instrumentele specifice de susținere a
comerțului exterior și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
Viena, 11 mai 2006.
Nr. 697.
´

MONITORUL OFICIAL AL ROMÂNIEI, PARTEA I, Nr. 430/18.V.2006
PREȘEDINTELE ROMÂNIEI

DECRET
pentru supunerea spre ratificare Parlamentului
a Acordului-cadru de împrumut dintre România
și Banca de Dezvoltare a Consiliului Europei,
semnat la București la 27 decembrie 2005
și la Paris la 10 ianuarie 2006
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 119 din 19 aprilie 2006,
Președintele României

d e c r e t e a z ă:

Articol unic. — Se supune spre ratificare Parlamentului Acordul-cadru
de împrumut dintre România și Banca de Dezvoltare a Consiliului Europei,
semnat la București la 27 decembrie 2005 și la Paris la 10 ianuarie 2006,
și se dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
Viena, 15 mai 2006.
Nr. 703.
PREȘEDINTELE ROMÂNIEI

DECRET
privind supunerea spre ratificare Parlamentului a Protocolului
adițional dintre România și Republica Slovacă,
semnat la Bratislava la 8 noiembrie 2005, la Acordul
dintre România și Republica Slovacă privind promovarea
și protejarea reciprocă a investițiilor,
semnat la Bratislava la 3 martie 1994
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 120 din 19 aprilie 2006,
Președintele României

d e c r e t e a z ă:

Articol unic. — Se supune spre ratificare Parlamentului Protocolul
adițional dintre România și Republica Slovacă, semnat la Bratislava la
8 noiembrie 2005, la Acordul dintre România și Republica Slovacă privind
promovarea și protejarea reciprocă a investițiilor, semnat la Bratislava la
3 martie 1994, și se dispune publicarea prezentului decret în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
Viena, 15 mai 2006.
Nr. 704.

5

6

MONITORUL OFICIAL AL ROMÂNIEI, PARTEA I, Nr. 430/18.V.2006
PREȘEDINTELE ROMÂNIEI

DECRET
pentru eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 65 alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 262
din data de 6 aprilie 2006,
Președintele României

d e c r e t e a z ă:

Articol unic. — Doamna Ștefan Sofia, judecător la Tribunalul București,
se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
Viena, 15 mai 2006.
Nr. 705.
PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1), art. 125
alin. (2) și ale art. 134 alin. (1) din Constituția României, republicată, ale
art. 65 alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 262
din data de 6 aprilie 2006,
Președintele României

d e c r e t e a z ă:

Articol unic. — Domnul Ioniță Neculai, procuror în cadrul Direcției de
Investigare a Infracțiunilor de Criminalitate Organizată și Terorism — Biroul
Teritorial Vrancea, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
Viena, 15 mai 2006.
Nr. 706.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR
Nr. 12 din 23 ianuarie 2006

MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 173 din 13 martie 2006

MINISTERUL SĂNĂTĂȚII
Nr. 286 din 24 martie 2006

AUTORITATEA NAȚIONALĂ PENTRU
PROTECȚIA CONSUMATORILOR
Nr. 1/124 din 12 aprilie 2006

ORDIN
privind stabilirea limitelor maxime admise de reziduuri de pesticide în și pe fructe, legume,
cereale și alte produse de origine vegetală
În temeiul prevederilor:
— art. 4 alin. (5) din Legea nr. 150/2004 privind siguranța alimentelor și a hranei pentru animale, cu modificările
și completările ulterioare;
— art. 10 lit. b) din Ordonanța Guvernului nr. 42/2004 privind organizarea activităților sanitar-veterinare și pentru
siguranța alimentelor, cu modificările și completările ulterioare;

MONITORUL OFICIAL AL ROMÂNIEI, PARTEA I, Nr. 430/18.V.2006

7

— art. 3 alin. (3), precum și ale art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia;
— art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare;
— art. 7 alin. (4) din Hotărârea Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare;
— art. 4 alin. (4) din Hotărârea Guvernului nr. 755/2003 privind organizarea Autorității Naționale pentru Protecția
Consumatorilor, cu modificările ulterioare,
având în vedere Referatul de aprobare nr. 40.796 din 26 august 2005, întocmit de Direcția generală siguranța
alimentelor din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor, ministrul agriculturii,
pădurilor și dezvoltării rurale, ministrul sănătății și președintele Autorității Naționale pentru Protecția Consumatorilor
emit prezentul ordin.
Art. 1. — (1) Prezentul ordin se aplică atât produselor,
cât și părților din acestea, stabilite în anexa nr. 1 la
prezentul ordin.
(2) Lista reziduurilor de pesticide și limitele maxime
admise sunt stabilite în anexa nr. 2 la prezentul ordin.
(3) Pentru produsele uscate, transformate sau incluse
într-un aliment compus, se aplică prevederile prezentului
ordin, în măsura în care acestea pot conține anumite
reziduuri de pesticide.
(4) Prezentul ordin se aplică și produselor menționate în
anexa nr. 1 care sunt destinate exportului către țări terțe.
Art. 2. — (1) Pentru produsele tratate înainte de export,
limitele maxime admise de reziduuri de pesticide stabilite în
anexa nr. 2 nu se aplică în următoarele cazuri:
a) când țările terțe de destinație cer un tratament
fitosanitar pentru prevenirea introducerii pe teritoriul lor a
organismelor dăunătoare;
b) când tratamentul este necesar pentru protejarea
produselor împotriva organismelor dăunătoare în timpul
transportului către țările terțe de destinație sau pentru
depozitarea lor.
(2) Prevederile prezentului ordin nu se aplică produselor
destinate însămânțării sau plantării, precum și fabricării altor
produse decât cele alimentare și hranei pentru animale.
Art. 3. — (1) În înțelesul prezentului ordin, următorii
termeni se definesc astfel:
a) autorități competente — Ministerul Agriculturii,
Pădurilor și Dezvoltării Rurale, Autoritatea Națională
Sanitară Veterinară și pentru Siguranța Alimentelor în
colaborare cu Ministerul Sănătății, conform prevederilor
Legii nr. 150/2004 privind siguranța alimentelor și a hranei
pentru animale, modificată și completată prin Legea
nr. 412/2004;
b) reziduuri de pesticide — reziduurile de pesticide,
precum și produșii lor de metabolism, de descompunere
sau reacție ai acestora, care sunt prezenți în sau pe
produsele la care se face referire în art. 1;
c) punerea pe piață — orice livrare, contra cost sau
gratuit, a produselor la care se face referire în art. 1, după
recoltarea acestora.
Art. 4. — (1) Produsele sau părți ale acestora care sunt
descrise în anexa nr. 1 nu pot prezenta din momentul
când sunt puse pe piață limite ale reziduurilor de pesticide
mai mari decât cele care sunt specificate în anexa nr. 2.
(2) Pentru produsele uscate sau procesate pentru care
limitele maxime nu sunt stabilite în anexa nr. 2, limita
maximă de reziduu aplicabilă va fi cea stabilită în anexa
nr. 2, luându-se în considerare factorul de concentrație sau
diluție ca rezultat al anumitor operații de uscare sau
procesare.
(3) Pentru alimentele compuse care conțin un amestec
de ingrediente și pentru care nu sunt prevăzute limite
maxime admise în reziduuri, limitele maxime în reziduuri
aplicabile nu pot depăși limitele stabilite în anexa nr. 2,
ținându-se cont de concentrațiile relative ale ingredientelor
din amestec și de dispozițiile alin. (2).

(4) Autoritățile competente asigură respectarea limitelor
maxime admise, specificate în anexa nr. 2, prin controalele
efectuate.
(5) Punerea pe piață a produselor la care se face
referire în art. 1 nu se poate interzice pe motivul că
acestea conțin reziduuri de pesticide, în cazul în care
cantitatea acestor reziduuri nu depășește limitele maxime
admise, specificate în anexa nr. 2.
Art. 5. — (1) Autoritățile competente pot autoriza
prezența în sau pe produsele la care se face referire în
art. 1 a reziduurilor de pesticide listate în partea B a
secțiunii a 2-a din anexa nr. 2, în concentrații mai mari
decât cele specificate în aceasta, dacă produsele nu sunt
destinate consumului imediat și dacă există un sistem de
control adecvat care să asigure că aceste produse nu pot
ajunge la utilizatorul final sau la consumator, iar dacă sunt
livrate direct consumatorului, numai după ce nivelul
reziduurilor a scăzut sub limitele maxime admise prevăzute
în partea B a secțiunii a 2-a din anexa nr. 2.
(2) Autoritățile competente vor informa imediat celelalte
state membre și Comisia Europeană cu privire la măsurile
luate. Aceste măsuri se vor aplica tuturor produselor
vegetale din partea B a secțiunii a 2-a din anexa nr. 2,
indiferent de originea produselor.
Art. 6. — (1) Amendamentele la anexele nr. 1 și 2 vor
fi adoptate în acord cu procedurile comunitare de către
autoritățile competente.
(2) În cazul în care autoritățile competente consideră că
limita maximă stabilită în anexa nr. 2 pune în pericol
sănătatea oamenilor sau animalelor în urma unor
reevaluări, autoritățile pot să reducă temporar limitele în și
pe anumite produse pe teritoriul României. În acest caz,
autoritățile competente vor informa celelalte state membre
și Comisia Europeană asupra măsurilor luate.
(3) Limitele maxime provizorii în reziduuri, aplicabile în
ansamblul comunității stabilite de Comisia Europeană vor fi
indicate în anexa nr. 2.
Art. 7. — (1) Până la data de 30 septembrie a fiecărui
an, autoritățile competente din România vor trimite Comisiei
Europene programele naționale de monitorizare pentru anul
calendaristic următor. Aceste programe vor specifica:
a) produsele care vor fi inspectate și numărul inspecțiilor
ce trebuie efectuate;
b) reziduurile de pesticide care trebuie inspectate;
c) criteriile aplicate la întocmirea programului.
(2) Până la data de 31 august a fiecărui an, autoritățile
competente vor trimite Comisiei Europene și celorlalte state
membre rezultatele analizelor efectuate pe probele
prelevate în timpul anului precedent, conform Programului
național de monitorizare și Programului comunitar coordonat
de monitorizare.
Art. 8. — (1) Statul membru de origine este statul
membru pe al cărui teritoriu un produs specificat în art. 1
alin. (1) și (3) este produs în mod legal sau comercializat.
(2) Statul membru de destinație este statul membru pe
al cărui teritoriu un astfel de produs este pus pe piață

8

MONITORUL OFICIAL AL ROMÂNIEI, PARTEA I, Nr. 430/18.V.2006

pentru alte operațiuni decât tranzitul către un alt stat
membru sau o țară terță.
(3) În cazurile în care nu au fost stabilite limitele
maxime de reziduuri pentru produsele introduse pe teritoriul
României dintr-un stat membru de origine, autoritățile
competente se vor asigura că toate procedurile necesare
sunt urmate pentru stabilirea limitelor maxime de reziduuri
permanente sau temporare, luându-se în considerare
bunele practici în agricultură din statul membru de origine.
(4) Pentru produsele introduse pe teritoriul României,
ale căror reziduuri de pesticide diferă față de cele stabilite
și acceptate în statul membru de origine, ca urmare a
introducerii unor limite naționale de către autoritățile
competente pentru a asigura un nivel de protecție a
consumatorilor disproporționat în comparație cu nivelul de
protecție aplicat de statul membru de origine, se vor aplica
următoarele prevederi excepționale:
a) România, ca stat membru de destinație, va comunica
imediat măsurile adoptate celuilalt stat membru de origine
și Comisiei Europene, în termen de 20 de zile de la
aplicarea măsurilor.
b) Pe baza notificării la care se face referire la lit. a),
România, ca stat membru de destinație, va contacta
celălalt stat membru și va transmite toate informațiile
necesare.
c) Pe durata unei perioade de 3 luni de la notificarea la
care se face referire la lit. a), autoritățile competente vor
informa Comisia Europeană cu privire la rezultatele acestor
contacte și în special cu privire la măsurile pe care
intenționează să le aplice, dacă este cazul, inclusiv limitele
maxime de reziduuri pe care le-a agreat cu celălalt stat.
Art. 9. — (1) În caz de litigiu, autoritățile competente
din România pot utiliza alte metode de analiză științifice
validate, în măsură să producă rezultate comparabile cu
metodele comunitare de analiză.
(2) Autoritățile competente vor informa celelalte state
membre și Comisia Europeană despre alte metode de
analiză utilizate conform alin. (1).
Art. 10. — Anexele nr. 1 și 2*) fac parte integrantă din
prezentul ordin.
Art. 11. — Prezentul ordin se aplică fără a se aduce
atingere următoarelor prevederi:
a) Ordinul președintelui Autorității Naționale Sanitare
Veterinare și pentru Siguranța Alimentelor nr. 120/2005
privind aprobarea Normei sanitare veterinare și pentru
siguranța alimentelor privind substanțele nedorite din hrana
pentru animale, publicat în Monitorul Oficial al României,
Partea I, nr. 1.043 din 24 noiembrie 2005;

b) Ordinul ministrului sănătății și familiei și al ministrului
agriculturii, alimentației și pădurilor nr. 387/251/2002 pentru
aprobarea Normelor privind alimentele cu destinație
nutrițională specială, cu modificările și completările
ulterioare, publicat în Monitorul Oficial al României,
Partea I, nr. 926 din 18 decembrie 2002;
c) Ordinul ministrului sănătății și familiei și al ministrului
agriculturii, alimentației și pădurilor nr. 438/295/2002 pentru
aprobarea Normelor privind aditivii alimentari destinați
utilizării în produsele alimentare pentru consum uman, cu
modificările și completările ulterioare, publicat în Monitorul
Oficial al României, Partea I, nr. 722 din 3 octombrie
2002.
Art. 12. — La data intrării în vigoare a prezentului ordin,
Ordinul ministrului agriculturii, pădurilor și dezvoltării rurale
și al ministrului sănătății și familiei nr. 505/720/2005 privind
stabilirea nivelurilor maxime de reziduuri de pesticide în
plante și produse vegetale, publicat în Monitorul Oficial al
României, Partea I, nr. 746 din 17 august 2005, precum și
anexa nr. 2 la Ordinul președintelui Autorității Naționale
Sanitare Veterinare și pentru Siguranța Alimentelor
nr. 147/2004 pentru aprobarea normelor sanitare veterinare
și pentru siguranța alimentelor privind reziduurile de
pesticide din produsele de origine animală și nonanimală și
reziduurile de medicamente de uz veterinar în produsele
de origine animală, publicat în Monitorul Oficial al
României, Partea I, nr. 143 bis din 17 februarie 2005, se
abrogă.
Art. 13. — Prezentul ordin transpune Directiva
Consiliului 76/895/CE privind stabilirea limitelor maxime
pentru reziduuri de pesticide în și pe fructe și legume,
publicată în Jurnalul Oficial al Comunității Europene
nr. L 340/1976 (cu modificările și completările aduse până
în decembrie 2003), Directiva Consiliului 86/362/CE privind
stabilirea limitelor maxime pentru reziduuri de pesticide în
și pe cereale, publicată în Jurnalul Oficial al Comunității
Europene nr. L 221/1986 (cu modificările și completările
aduse până în aprilie 2004) și Directiva Consiliului
90/642/CE privind stabilirea limitelor maxime pentru
reziduuri de pesticide în și pe anumite produse de origine
vegetală inclusiv fructe și legume, publicată în Jurnalul
Oficial al Comunității Europene nr. L 350/1990 (cu
modificările și completările aduse până în decembrie 2004).
Art. 14. — Prezentul ordin va fi publicat în Monitorul
Oficial al României, Partea I, și va intra în vigoare în
termen de 30 de zile de la data publicării, cu excepția
prevederilor art. 5 alin. (2), ale art. 6 alin. (2) și (3) și ale
art. 7, 8 și 9, care se aplică de la data aderării României
la Uniunea Europeană.

Președintele Autorității Naționale Sanitare Veterinare
și pentru Siguranța Alimentelor,
Ion Agafiței
Ministrul sănătății,
Gheorghe Eugen Nicolăescu

Ministrul agriculturii, pădurilor și dezvoltării rurale,
Gheorghe Flutur
Președintele Autorității Naționale
pentru Protecția Consumatorilor,
Cătălin Florin Teodorescu

*) Anexele nr. 1 și 2 se publică ulterior în Monitorul Oficial al României, Partea I, nr. 430 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 430/18.V.2006 conține 8 pagini.

Prețul: 0,60 lei noi/6.000 lei vechi

&JUYDGY|116061]
ISSN 1453—4495

