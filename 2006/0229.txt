PARTEA

Anul 174 (XVIII) — Nr. 229

I

Marți, 14 martie 2006

LEGI, DECRETE, HOTĂRÂRI ȘI ALTE ACTE
SUMAR
Pagina

DECIZII ALE CURȚII CONSTITUȚIONALE
Decizia nr. 132 din 21 februarie 2006 referitoare la
excepția de neconstituționalitate a dispozițiilor
art. 64 alin. (2) și (3) din Ordonanța de urgență a
Guvernului nr. 194/2002 privind regimul străinilor
în România ................................................................
Decizia nr. 135 din 21 februarie 2006 referitoare la
excepția de neconstituționalitate a prevederilor
art. 16 alin. (7) din Ordonanța Guvernului
nr. 102/2000 privind statutul și regimul refugiaților
în România ................................................................

1–3

3–5

Decizia nr. 137 din 21 februarie 2006 referitoare la
excepția de neconstituționalitate a dispozițiilor
art. II alin. (3) din Legea nr. 219/2005 privind
aprobarea Ordonanței de urgență a Guvernului

DECIZII

ALE

CURȚII

Nr.

Pagina

nr. 138/2000 pentru modificarea și completarea
Codului de procedură civilă......................................
Decizia nr. 142 din 21 februarie 2006 referitoare la
excepția de neconstituționalitate a dispozițiilor
art. 6731 și art. 6738 din Codul de procedură civilă
Decizia nr. 147 din 23 februarie 2006 referitoare la
excepția de neconstituționalitate a dispozițiilor
art. 1403 alin. 1 din Codul de procedură penală ....
Decizia nr. 148 din 23 februarie 2006 referitoare la
excepția de neconstituționalitate a dispozițiilor
art. 6 alin. 1 din Legea nr. 12/1990 privind
protejarea populației împotriva unor activități
comerciale ilicite ......................................................

11–13

HOTĂRÂRI ALE GUVERNULUI ROMÂNIEI
— Hotărâre privind aprobarea renunțării la
cetățenia română unor persoane .............................

13–48

284.

5–7

7–9

9–11

CONSTITUȚIONALE

CURTEA CONSTITUȚIONALĂ

D E C I Z I A Nr. 132
din 21 februarie 2006

referitoare la excepția de neconstituționalitate a dispozițiilor art. 64 alin. (2) și (3)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 64 alin. (2) și (3) din Ordonanța

de urgență a Guvernului nr. 194/2002 privind regimul
străinilor în România, excepție ridicată de Bahman Naseh
Jabadi în Dosarul nr. 1.315/2005 al Curții de Apel
București — Secția a VIII-a contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 229/14.III.2006

Prin Încheierea din 4 octombrie 2005, pronunțată în
Dosarul nr. 1.315/2005, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 64 alin. (2) și (3) din Ordonanța de urgență
a Guvernului nr. 194/2002, excepție ridicată de Bahman
Naseh Jabadi.
În motivarea excepției de neconstituționalitate autorul
arată că, potrivit dispozițiilor legale criticate, Autoritatea
pentru străini poate stabili dacă o căsătorie este sau nu de
conveniență și în baza acestei constatări poate refuza
cetățeanului străin prelungirea dreptului de ședere
temporară pe teritoriul României. Calificarea unei căsătorii
ca fiind de conveniență are ca efect declararea nulității
absolute a acesteia. Or, competentă să constate nulitatea
unui act juridic civil este numai instanța judecătorească, iar
nu o autoritate administrativă care exercită rolul unei
instanțe extraordinare, așa cum se întâmplă în cazul dedus
judecății. Pentru aceste motive, prevederea legală criticată
încalcă dispozițiile constituționale ale art. 48 alin. (2),
art. 53 alin. (1) și (2) și ale art. 126 alin. (5).
Curtea de Apel București — Secția a VIII-a contencios
administrativ și fiscal apreciază excepția de neconstituționalitate ca neîntemeiată, arătând că efectele pe care le
are stabilirea unei căsătorii ca fiind de conveniență asupra
dreptului de ședere al străinului în România nu pot fi
asimilate constatării nulității căsătoriei. De asemenea,
instanța apreciază că nu poate fi reținută nici critica
referitoare la încălcarea art. 53 din Constituție, întrucât
Autoritatea pentru străini are la dispoziție o marjă de
apreciere în cadrul căreia să analizeze, de la caz la caz,
corelația dintre importanța dreptului protejat și măsurile
administrative privind regimul străinilor în România.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și formula
punctele de vedere cu privire la excepția de neconstituționalitate.
Guvernul arată că Autoritatea pentru străini nu
reprezintă o instanță specializată, ci o structură
specializată, competentă a exercita atribuțiile conferite prin
lege în ceea ce privește regimul străinilor în România.
Printre aceste atribuții se găsește și aceea de prelungire a
dreptului de ședere acordat în baza căsătoriei cu un
cetățean român, în funcție de circumstanțele cauzei.
Ordonanța de urgență a Guvernului nr. 194/2002, prin
art. 82 oferă însă posibilitatea solicitantului de a ataca în
justiție, în fața curții de apel, dispoziția de părăsire a
teritoriului emisă de Autoritatea pentru străini.
Se susține că stabilirea unei căsătorii ca fiind de
conveniență, de către această autoritate, nu echivalează cu
nulitatea absolută și nu reprezintă o restrângere a
drepturilor sau a libertăților, ci are ca finalitate prevenirea
efectelor încheierii unor căsătorii exclusiv pentru a obține
dreptul de ședere pe teritoriul României.
Avocatul Poporului observă că dispozițiile legale
criticate stabilesc doar elementele pe baza cărora o
căsătorie este considerată a fi de conveniență și în funcție
de care Autoritatea pentru străini este cea care decide
prelungirea sau nu a șederii temporare în România.
Instanța de judecată este cea care pronunță nulitatea
căsătoriei atunci când încheierea acesteia a fost
determinată de urmărirea altor scopuri decât cele
specifice căsătoriei.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 64 alin. (2) și (3) din Ordonanța de urgență
a Guvernului nr. 194/2002 privind regimul străinilor în
România, republicată în Monitorul Oficial al României,
Partea I, nr. 201 din 8 martie 2004, cu modificările și
completările ulterioare, dispoziții care au următorul conținut:
î(2) Elementele pe baza cărora se poate stabili faptul că o
căsătorie este de conveniență pot fi următoarele:
a) coabitarea matrimonială nu există;
b) soții nu s-au întâlnit niciodată înaintea căsătoriei;
c) lipsa unei contribuții efective la îndeplinirea obligațiilor
născute din căsătorie;
d) soții nu vorbesc o limbă înțeleasă de amândoi;
e) unul dintre soți a mai încheiat căsătorii de conveniență;
f) soții sunt inconsecvenți în declararea datelor cu caracter
personal, precum și a circumstanțelor în care s-au cunoscut;
g) încheierea căsătoriei a fost condiționată de plata unei
sume de bani între soți, cu excepția sumelor primite cu titlu de
dotă.
(3) Elementele prevăzute la alin. (2) pot rezulta din:
a) declarațiile celor în cauză sau ale unor terțe persoane;
b) înscrisuri;
c) date obținute cu ocazia realizării interviului sau a unor
verificări suplimentare.“
Autorul excepției susține că dispozițiile legale criticate
încalcă prevederile constituționale cuprinse în art. 48
alin. (2) privitoare la familie, art. 53 alin. (1) și (2)
referitoare la restrângerea exercițiului unor drepturi sau al
unor libertăți și în art. 126 alin. (5) privind instanțele judecătorești.
Examinând excepția de neconstituționalitate, Curtea
reține că, potrivit art. 2 lit. c) din Ordonanța de urgență a
Guvernului nr. 194/2002, Autoritatea pentru străini
reprezintă o structură specializată, organizată în subordinea
Ministerului Administrației și Internelor. Ca instituție
administrativă publică, ea exercită atribuțiile ce îi sunt date
în competență prin lege, cu privire la regimul străinilor în
România, combaterea șederii ilegale, precum și cu privire
la gestionarea evidenței străinilor cărora li s-a acordat
dreptul de ședere în România.
Printre atribuțiile consacrate de lege este și prelungirea
dreptului de ședere temporară pe teritoriul României, ce se
poate acorda în vederea reîntregirii familiei, străinilor
căsătoriți cu cetățeni români. Potrivit art. 64 alin. 1 din
Ordonanța de urgență a Guvernului nr. 194/2002,
prelungirea va fi refuzată în cazul căsătoriilor de
conveniență.
În acest context, dispozițiile legale criticate cuprind
elementele pe baza cărora se poate stabili faptul că o
căsătorie este de conveniență, precum și mijloacele
concrete din care rezultă aceste elemente. Dacă la data
depunerii cererii prin care se solicită prelungirea dreptului
de ședere nu sunt îndeplinite cumulativ condițiile generale
și condițiile speciale prevăzute de lege, constatându-se
astfel existența vreunui element ce determină calificarea
căsătoriei ca fiind de conveniență, Autoritatea pentru străini

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006
va refuza străinului prelungirea acestui drept. Decizia de
refuz, precum și motivele care au stat la baza acesteia se
comunică solicitantului prin dispoziția de părăsire a
teritoriului României, care poate fi contestată în fața curții
de apel competente.
Așa fiind, se constată că, în exercitarea competențelor
atribuite prin lege, Autoritatea pentru străini nu desfășoară
o activitate jurisdicțională, ci exclusiv una administrativă,
referitoare la circulația și evidența persoanelor străine pe
teritoriul României. Activitatea de combatere a căsătoriei de
conveniență încheiate în scopul eludării legii și procedurile
de îndepărtare de pe teritoriul național a străinilor care au
încălcat dispozițiile legale în vigoare nu pot constitui
argumente pentru calificarea autorității administrative drept
instanță extraordinară, astfel încât nu poate fi reținută
critica autorului excepției în acest sens.

3

De asemenea, se constată că nici susținerea potrivit
căreia stabilirea unei căsătorii ca fiind de conveniență
înseamnă practic nulitatea absolută a căsătoriei nu este
întemeiată. Astfel, pe de o parte, nulitatea absolută a
căsătoriei poate fi constatată numai prin hotărâre
judecătorească și reprezintă acea sancțiune civilă aplicabilă
căsătoriei încheiate cu nerespectarea dispozițiilor prevăzute
de Codul familiei, iar, pe de altă parte, căsătoria de
conveniență este constatată de o autoritate specializată,
organizată în subordinea unui minister, și produce efecte
exclusiv asupra dreptului de ședere a străinilor în România,
iar nu asupra statutului civil al persoanelor în cauză. Prin
urmare, textul de lege criticat nu aduce atingere dispozițiilor
constituționale cuprinse în art. 48 alin. (2), art. 53 alin. (1)
și (2) și în art. 126 alin. (5).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 64 alin. (2) și (3) din Ordonanța de urgență a
Guvernului nr. 194/2002 privind regimul străinilor în România, excepție ridicată de Bahman Naseh Jabadi în Dosarul
nr. 1.315/2005 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 21 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 135
din 21 februarie 2006

referitoare la excepția de neconstituționalitate a prevederilor art. 16 alin. (7)
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor art. 16 alin. (7) din Ordonanța
Guvernului nr. 102/2000 privind statutul și regimul
refugiaților în România, excepție ridicată de Ozyalcin
Ramazan, Ali Abdullah Saleh și Al Akshar Nabil Hashim în
dosarele nr. 10.025/2005, nr. 11.049/2005 și nr. 8.289/2005
ale Judecătoriei Sectorului 5 București și de Mohamed
Abdel Ahab Abdel Jawad Al-Ghafri în Dosarul
nr. 6.830/RF/2005 al Tribunalului București — Secția
a VIII-a conflicte de muncă, asigurări sociale, contencios

administrativ și fiscal, cauze înregistrate la Curtea
Constituțională cu nr. 817D/2005, nr. 861D/2005,
nr. 942D/2005 și nr. 968D/2005.
La apelul nominal se constată lipsa părților, față de care
procedura de citare este legal îndeplinită. Totodată, se
constată prezența interpreților Omer Ildihan, pentru limba
turcă, și Dalati Bassam, pentru limba arabă.
Curtea, având în vedere că excepțiile de neconstituționalitate ridicate în dosarele menționate au conținut
identic, pune în discuție, din oficiu, conexarea acestora.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 968D/2005,
nr. 942D/2005 și nr. 861D/2005 la Dosarul nr. 817D/2005,
care a fost primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
aceste sens jurisprudența Curții Constituționale în materie.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 229/14.III.2006
C U R T E A,

având în vedere actele și lucrările dosarelor, constată
următoarele:
Prin încheierile din 7 octombrie 2005, 20 octombrie
2005 și din 11 noiembrie 2005, pronunțate în dosarele
nr. 10.025/2005, nr. 11.049/2005 și nr. 8.289/2005, precum
și prin Încheierea din 3 noiembrie 2005, pronunțată în
Dosarul nr. 6.830/RF/2005, Judecătoria Sectorului 5
București și Tribunalul București — Secția a VIII-a
conflicte de muncă, asigurări sociale, contencios
administrativ și fiscal au sesizat Curtea Constituțională cu
excepția de neconstituționalitate a prevederilor art. 16
alin. (7) din Ordonanța Guvernului nr. 102/2000 privind
statutul și regimul refugiaților în România. Excepțiile au
fost ridicate de Ozyalcin Ramazan, Ali Abdullah Saleh,
Mohamed Abdel Ahab Abdel Jawad Al-Ghafri și de Al
Akshar Nabil Hashim în cauze având ca obiect plângeri
formulate de aceștia împotriva hotărârilor Oficiului Național
pentru Refugiați de acordare a statutului de refugiat.
În motivarea excepției, având un conținut identic, se
susține că textul de lege criticat, care prevede posibilitatea
de a declara recurs împotriva hotărârii instanței de judecată
în termen de 5 zile de la comunicare, este contrar art. 21
alin. (3) din Constituție, art. 16 alin. 1 și 2 din Convenția
privind statutul refugiaților — Geneva, 1951, ratificată prin
Legea nr. 46/1991, raportat la art. 11 alin. (1) și (2),
art. 20 alin. (2) și art. 18 alin. (2) din Constituție. În ceea
ce privește contradicția față de art. 21 alin. (3) din
Constituție, se arată că regula instituită prin art. 16 alin. (7)
din ordonanță creează o situație inechitabilă între
solicitantul de azil și Oficiul Național pentru Refugiați,
primul fiind obligat, pentru a nu pierde termenul, să declare
recurs împotriva sentinței indiferent de soluția pronunțată,
pe când Oficiul Național pentru Refugiați este îndreptățit să
declare recurs numai atunci când soluția îi este
nefavorabilă. Contradicția față de prevederile art. 16 alin. 1
și 2 din Convenția privind statutul refugiaților — Geneva,
1951, ratificată prin Legea nr. 46/1991, potrivit cărora în
fața instanțelor naționale refugiații au drept de acces liber
și facil, bucurându-se de același tratament ca și cetățenii
în ceea ce privește drepturile și garanțiile procedurale,
constă în aceea că art. 16 alin. (7) din ordonanța criticată
prevede, pentru declararea recursului împotriva hotărârii
instanței, un termen de 5 zile de la pronunțare. Or, în
opinia autorilor excepției, îcauzele privindu-i pe refugiați au
elemente din procedura civilă, din procedura penală și din
contenciosul administrativ“, iar îtermenul de declarare a
recursului este fie de 15 zile de la comunicare (procedura
civilă și contenciosul administrativ), fie 10 zile de la
comunicare pentru deținuți (procedura penală)“. Așadar,
contrar dispozițiilor convenționale menționate, legea
aplicabilă cetățenilor români conține dispoziții mai favorabile
acestora, în raport cu cele stabilite pentru refugiați prin
art. 16 alin. (7) din Ordonanța Guvernului nr. 102/2000.
Judecătoria Sectorului 5 București și Tribunalul
București — Secția a VIII-a conflicte de muncă, asigurări
sociale, contencios administrativ și fiscal apreciază că
excepția de neconstituționalitate ridicată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului pentru a-și exprima punctele de
vedere asupra excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată, invocând în acest sens
jurisprudența Curții Constituționale referitoare la folosirea

căilor de atac, precum și cea referitoare la semnificația
principiului egalității în drepturi și al nediscriminării.
Avocatul Poporului consideră că dispozițiile de lege
criticate sunt constituționale, întrucât înu conțin norme
contrare dreptului părților interesate de a se adresa justiției
pentru apărarea drepturilor, libertăților și intereselor legitime,
de a beneficia de un proces echitabil, precum și de
judecarea cauzei lor într-un termen rezonabil“ și nici
îrestrângeri ale exercițiului unor drepturi pentru străinii care
urmează procedura de prelungire a dreptului de ședere
temporară în România“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 16 alin. (7) din Ordonanța Guvernului
nr. 102/2000 privind statutul și regimul refugiaților în
România, republicată în Monitorul Oficial al României,
Partea I, nr. 1.136 din 1 decembrie 2004, al cărui cuprins
este următorul: îÎmpotriva hotărârii instanței, contestatarul sau
Oficiul Național pentru Refugiați poate declara recurs în termen
de 5 zile de la pronunțare. Declararea recursului în termen
suspendă executarea dispoziției de părăsire a teritoriului.“
Autorul excepției consideră că acest text de lege
contravine art. 21 alin. (3) și art. 18 alin. (2) din
Constituție, care prevăd:
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil“;
— Art. 18 alin. (2): îDreptul de azil se acordă și se retrage
în condițiile legii, cu respectarea tratatelor și a convențiilor
internaționale la care România este parte .“
Se mai invocă încălcarea prevederilor art. 16 alin. 1 și
2 din Convenția privind statutul refugiaților — Geneva,
1951, la care România a aderat prin Legea nr. 46/1991,
referitor la accesul oricărui refugiat în fața tribunalelor de
pe teritoriul statelor contractante, prin raportare la textele
constituționale ale art. 11 alin. (1) și (2) îDreptul
internațional și dreptul intern“ și ale art. 20 alin. (2)
îTratatele internaționale privind drepturile omului“.
Examinând excepția de neconstituționalitate ridicată,
criticile formulate, textele din Constituție și actele
internaționale invocate ca fiind încălcate, Curtea constată
următoarele:
Prevederile art. 16 alin. (7) din Ordonanța Guvernului
nr. 102/2000 au mai fost supuse controlului Curții
Constituționale într-o cauză în care se susținea, cu o
motivare asemănătoare, încălcarea art. 21 alin. (3) din
Constituție, precum și prevederi ale Convenției privind
statutul refugiaților — Geneva, 1951, la care România a
aderat prin Legea nr. 46/1991. Prin Decizia Curții
Constituționale nr. 503 din 4 octombrie 2005, publicată în
Monitorul Oficial al României, Partea I, nr. 986 din
7 noiembrie 2005, excepția ridicată a fost respinsă,
constatându-se că art. 16 alin. (7) din Ordonanța Guvernului
nr. 102/2000 este constituțional, pentru argumentele acolo
reținute.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006
Cele statuate prin decizia menționată își păstrează
valabilitatea și în prezenta cauză, întrucât nu au intervenit
elemente noi de natură să justifice schimbarea acestei
jurisprudențe.
În plus, în această cauză, autorii excepției mai invocă
și încălcarea art. 18 alin. (2) din Constituție referitor la
acordarea și retragerea dreptului de azil cetățenilor străini
și apatrizilor. Cu privire la această susținere, Curtea

5

constată că, potrivit textului constituțional menționat, dreptul
de azil se acordă și se retrage î[...] în condițiile legii, cu
respectarea tratatelor și a convențiilor internaționale la care
România este parte“. Or, dispozițiile criticate din Ordonanța
Guvernului nr. 102/2000 sunt, așa cum deja s-a arătat, în
concordanță cu aceste exigențe constituționale.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 16 alin. (7) din Ordonanța Guvernului nr. 102/2000
privind statutul și regimul refugiaților în România, excepție ridicată de Ozyalcin Ramazan, Ali Abdullah Saleh, și Al Akshar
Nabil Hashim în dosarele nr. 10.025/2005, nr. 11.049/2005 și nr. 8.289/2005 ale Judecătoriei Sectorului 5 București și de
Mohamed Abdel Ahab Abdel Jawad Al-Ghafri în Dosarul nr. 6.830/RF/2005 al Tribunalului București — Secția a VIII-a
conflicte de muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 21 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu
CURTEA CONSTITUȚIONALĂ

D E C I Z I A Nr. 137
din 21 februarie 2006

referitoare la excepția de neconstituționalitate a dispozițiilor art. II alin. (3) din Legea nr. 219/2005
privind aprobarea Ordonanței de urgență a Guvernului nr. 138/2000 pentru modificarea
și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă. Excepția a fost ridicată de Ion Adrian
Dumitrache în Dosarul nr. 9.581/2005, de Ioana Covalschi,
Elena Popovici, Gheorghe Popovici, Liliana Dumitrescu și
Nicolae Popovici în Dosarul nr. 9.525/2005, de Maria Tudor
în Dosarul nr. 7.920/2005, dosare ale Curții de Apel
Ploiești — Secția civilă, de Eugen Popp în Dosarul
nr. 2.721/2005 al Curții de Apel București — Secția a III-a
civilă și pentru cauze cu minori și familie, și de Banca
Populară Română — Cooperativa de Credit, prin lichidator
judiciar Societatea Comercială îReal — Reorganizare,
Administrare, Lichidare“ — S.R.L. București — Agenția
Tulcea în dosarele nr. 1.170/C/2005 și nr. 1.253/C/2005 ale
Curții de Apel Constanța — Secția civilă.

La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor
nr. 841D/2005, nr. 844D/2005, nr. 892D/2005, nr. 928D/2005,
nr. 929D/2005 la Dosarul nr. 840D/2005, având în vedere că
obiectul excepțiilor de neconstituționalitate ridicate în cele
șase dosare este identic.
Reprezentantul Ministerului Public apreciază ca fiind
întrunite condițiile conexării.
În temeiul art. 164 din Codul de procedură civilă și al
art. 53 alin. (5) din Legea nr. 47/1992, Curtea dispune
conexarea dosarelor anterior menționate, pentru o mai bună
administrare a justiției.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarelor, reține
următoarele:
Prin Încheierea din 7 noiembrie 2005, pronunțată în
Dosarul nr. 9.581/2005, Încheierea din 1 noiembrie 2005,
pronunțată în Dosarul nr. 9.525/2005, și prin Încheierea din
21 octombrie 2005, pronunțată în Dosarul nr. 7.920/2005,
Curtea de Apel Ploiești — Secția civilă a sesizat Curtea
Constituțională cu excepția de neconstituționalitate a
dispozițiilor art. II alin. (3) din Legea nr. 219/2005, excepție

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 229/14.III.2006

ridicată de Ion Adrian Dumitrache, Ioana Covalschi, Elena
Popovici, Gheorghe Popovici, Liliana Dumitrescu, Nicolae
Popovici și Maria Tudor.
Prin Încheierea din 15 noiembrie 2005, pronunțată în
Dosarul nr. 2.721/2005, Curtea de Apel București — Secția
a III-a civilă și pentru cauze cu minori și familie a sesizat
Curtea Constituțională cu excepția de neconstituționalitate
a dispozițiilor art. II alin. (3) din Legea nr. 219/2005,
excepție ridicată de Eugen Popp.
Prin Încheierea din 1 noiembrie 2005, pronunțată în
Dosarul nr. 1.170/C/2005 și prin Încheierea din
16 noiembrie 2005, pronunțată în Dosarul nr. 1.253/C/2005,
Curtea de Apel Constanța — Secția civilă a sesizat Curtea
Constituțională cu excepția de neconstituționalitate a
dispozițiilor art. II alin. (3) din Legea nr. 219/2005, excepție
ridicată de Banca Populară Română — Cooperativa de
Credit, prin lichidator judiciar Societatea Comercială îReal —
Reorganizare, Administrare, Lichidare“ — S.R.L. București —
Agenția Tulcea.
În motivarea excepției de neconstituționalitate autorii
arată că, deși recursul reprezintă o cale extraordinară de
atac, nu este suficient ca acesta să fie soluționat de un alt
complet al instanței care a soluționat apelul, ci este evident
că trebuie judecat de o instanță superioară, capabilă să
asigure controlul judiciar al soluției instanței inferioare.
Numai în acest caz dreptul la un proces echitabil,
soluționat de o instanță independentă și imparțială, și
accesul liber la justiție al cetățeanului sunt respectate,
potrivit legii. Într-o altă susținere se arată că nici o
instanță nu se poate pronunța cu privire la propriile
hotărâri, textul de lege fiind constituțional numai în măsura
în care este învestită să judece recursul o curte de apel
care nu s-a pronunțat anterior în apel.
De asemenea, autorii susțin că dispozițiile legale
criticate încalcă și principiul neretroactivității legii civile,
prevăzut de art. 15 alin. (2) din Constituție.
Curtea de Apel Ploiești — Secția civilă apreciază
excepția de neconstituționalitate ca fiind neîntemeiată,
dispozițiile art. II alin. (3) din Legea nr. 219/2005 instituind
o excepție de la prevederile art. 725 alin. 2 și 3 din Codul
de procedură civilă, excepție cu valoare tranzitorie, ce
constă în aplicarea imediată a legii noi.
Curtea de Apel București — Secția a III-a civilă și pentru
cauze cu minori și familie consideră neîntemeiată excepția
de neconstituționalitate, arătând că alegerea instanței
competente în soluționarea căilor de atac nu se află la
dispoziția părților, iar legiuitorul, fără a avea îngrădiri
constituționale, poate stabili norme derogatorii de la
reglementarea de drept comun, care presupune judecarea
căilor de reformare potrivit principiului organizării ierarhice
a instanțelor.
Curtea de Apel Constanța — Secția civilă apreciază că
excepția de neconstituționalitate este neîntemeiată. Astfel,
normele legale criticate au caracter tranzitoriu și sunt
adoptate de legiuitor în cadrul competenței sale
constituționale fără a aduce atingere principiului
neretroactivității legii civile.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului pentru a-și formula
punctele de vedere cu privire la excepția de
neconstituționalitate.
Guvernul apreciază că textul de lege criticat
reglementează situații tranzitorii, părțile având un real
acces la căile de atac, ordinare sau extraordinare.
Împrejurarea că apelul și recursul sunt judecate de aceeași

instanță, dar într-o compunere diferită a completelor, nu
are semnificația unor îngrădiri aduse exercitării căilor de
atac.
Avocatul Poporului arată că excepția de neconstituționalitate
este neîntemeiată, textele de lege criticate fiind în deplină
concordanță cu dispozițiile constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, dispoziții care au
următorul conținut: îRecursurile aflate pe rolul Înaltei Curți de
Casație și Justiție la data intrării în vigoare a prezentei legi și
care, potrivit prezentei legi, sunt de competența curților de apel
se trimit la curțile de apel.“
Autorii excepției susțin că dispozițiile legale criticate
încalcă prevederile constituționale cuprinse în art. 15
alin. (2) care instituie principiul neretroactivității legii civile,
art. 20 referitoare la tratatele internaționale privind drepturile
omului, art. 21 care consacră accesul liber la justiție,
art. 124 privitoare la înfăptuirea justiției, art. 126 alin. (2)
ce face referire la instanțele judecătorești și în art. 129
privitoare la folosirea căilor de atac. De asemenea, sunt
nesocotite și prevederile cuprinse în art. 6, 13 și 14 din
Convenția pentru apărarea drepturilor omului și a libertăților
fundamentale.
Potrivit art. II alin. (3) din Legea nr. 219/2005,
recursurile aflate pe rolul Înaltei Curți de Casație și Justiție
la data intrării în vigoare a legii și care, potrivit acesteia,
sunt de competența curților de apel se trimit la curțile de
apel, pe cale administrativă, fără a se mai pronunța o
hotărâre de declinare a competenței.
Reglementarea criticată a fost adoptată de legiuitor în
cadrul competenței sale, astfel cum este determinată prin
dispozițiile art. 126 alin. (2) și ale art. 129 din Constituție,
potrivit cărora îCompetența instanțelor judecătorești și
procedura de judecată sunt prevăzute numai prin lege“, iar
îÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii“.
Chiar dacă, prin efectul aplicării imediate a noii
reglementări referitoare la competența materială, aceeași
instanță urmează să soluționeze o cale de atac împotriva
propriei sale hotărâri, dar în complete cu compunere
diferită, soluția legislativă adoptată nu relevă nici un fine de
neconstituționalitate. Astfel, dincolo de faptul că ne aflăm
în prezența unei reglementări cu caracter tranzitoriu, părțile
beneficiază de toate drepturile și garanțiile procesuale
menite să le asigure dreptul la apărare, dreptul la un
proces echitabil și la soluționarea acestuia într-un termen
rezonabil. Mai mult, noua soluție legislativă nu instituie nici

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006
o discriminare și, ca atare, nu contravine nici principiului
egalității de tratament între subiectele de drept.
Totodată, dispozițiile legale ce fac obiectul excepției nu
aduc nici o atingere principiului imparțialității instanțelor
judecătorești, în contextul dreptului la un proces echitabil
prevăzut de art. 21 din Legea fundamentală și de art. 6
din Convenția pentru apărarea drepturilor omului și a

7

libertăților fundamentale. Judecarea recursului de către
aceeași instanță, care a soluționat apelul, dar în complete
diferite, nu constituie în sine o prezumție a lipsei de
imparțialitate a judecătorilor care se pronunță asupra
recursului. Cele două căi de atac — apelul și recursul —
sunt guvernate de reguli procedurale distincte, menite să
asigure realizarea dreptului la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Ion Adrian Dumitrache în Dosarul nr. 9.581/2005, de Ioana Covalschi, Elena Popovici, Gheorghe Popovici,
Liliana Dumitrescu și Nicolae Popovici în Dosarul nr. 9.525/2005, de Maria Tudor în Dosarul nr. 7.920/2005, dosare ale
Curții de Apel Ploiești — Secția civilă, de Eugen Popp în Dosarul nr. 2.721/2005 al Curții de Apel București — Secția
a III-a civilă și pentru cauze cu minori și familie și de Banca Populară Română — Cooperativa de Credit, prin lichidator
judiciar Societatea Comercială îReal — Reorganizare, Administrare, Lichidare“ — S.R.L. București — Agenția Tulcea în
dosarele nr. 1.170/C/2005 și nr. 1.253/C/2005 ale Curții de Apel Constanța — Secția civilă.
Definitivă și general obligatorie.
Pronunțată în ședința publică din data de 21 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 142
din 21 februarie 2006

referitoare la excepția de neconstituționalitate a dispozițiilor art. 6731 și art. 6738
din Codul de procedură civilă
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Ingrid Alina Tudora

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 673 1 și 673 8 din Codul de procedură
civilă, excepție ridicată de Săndina Crăciun în Dosarul
nr. 1.631/2005 al Curții de Apel Bacău — Secția civilă.
Dezbaterile au avut loc în ședința publică din data de
9 februarie 2006 și au fost consemnate în încheierea din
acea dată, când, având nevoie de timp pentru a delibera,
Curtea a dispus amânarea pronunțării la data de 14 februarie
2006 și apoi la data de 21 februarie 2006, datorită
imposibilității constituirii legale a completului de judecată.

C U R T E A,

având în vedere actele și lucrările dosarului, constată
următoarele:
Prin Încheierea din 27 iunie 2005, pronunțată în Dosarul
nr. 1.631/2005, Curtea de Apel Bacău — Secția civilă a
sesizat Curtea Constituțională cu excepția de
neconstituționalitate a dispozițiilor art. 673 1 și 673 8 din
Codul de procedură civilă, excepție ridicată de Săndina
Crăciun cu ocazia soluționării unui recurs civil.
În motivarea excepției de neconstituționalitate autorul
acesteia arată că dispozițiile art. 6731 și 6738 din Codul de
procedură civilă limitează accesul liber la justiție și
soluționarea echitabilă și într-un termen rezonabil a cauzei,
pe baza unei încheieri de admitere în principiu, care are
autoritate de lucru judecat, înaintea judecării cauzei pe
fond, prin aceasta creându-se un privilegiu nepermis într-un
stat de drept, în favoarea unei părți procesuale favorizate
de încheierea de admitere în principiu. În opinia autorului
excepției, reglementările criticate contravin și art. 3 din
Decizia Plenului Curții Constituționale nr. 1 din 8 februarie
1994, prin care s-a statuat că liberul acces la justiție se

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 229/14.III.2006

realizează numai în respectul egalității cetățenilor în fața
legii și a autorităților publice, astfel încât orice excludere
care ar avea semnificația încălcării egalității de tratament
juridic este neconstituțională.
Curtea de Apel Bacău — Secția civilă apreciază că
dispozițiile procedurale criticate sunt constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată. În acest sens arată că dispozițiile
art. 6738 din Codul de procedură civilă, astfel cum au fost
modificate prin Ordonanța de urgență a Guvernului
nr. 65/2004, reglementează situația încheierilor prevăzute
de art. 6736 și 6737 din Codul de procedură civilă, care
pot fi atacate cu apel sau cu recurs odată cu fondul,
acestea fiind supuse acelorași căi de atac ca și hotărârea
pronunțată asupra fondului cauzei. Așa fiind, textele de
lege deduse controlului de constituționalitate nu contravin
prevederilor constituționale invocate în motivarea excepției,
în susținerea acestui punct de vedere Guvernul invocând
jurisprudența instanței de contencios constituțional, și
anume Decizia nr. 52/2003.
Avocatul Poporului consideră că textele de lege
criticate sunt constituționale. În acest sens arată că
dispozițiile art. 6731 și 6738 din Codul de procedură civilă
nu contravin art. 16 alin. (1) și (2) din Constituție, întrucât
instituirea unor reguli speciale privind procedura împărțelii
judiciare nu aduce atingere prevederilor constituționale
privind egalitatea cetățenilor în fața legii și a autorităților
publice. Dispozițiile de lege criticate nu încalcă nici
prevederile art. 20 și 21 din Constituție și nici pe cele ale
art. 6 din Convenția pentru apărarea drepturilor omului și a
libertăților fundamentale, întrucât nu conțin norme contrare
dreptului părților interesate de a se adresa justiției pentru
apărarea drepturilor, libertăților și intereselor lor legitime, de
a beneficia de un proces echitabil, precum și de
soluționarea cauzei într-un termen rezonabil. În ceea ce
privește prevederile art. 1 alin. (3) din Constituție, Avocatul
Poporului apreciază că acestea nu au incidență în cauza
de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 6731 și 6738 din Codul de procedură civilă,
introduse prin art. I pct. 222 din Ordonanța de urgență a
Guvernului nr. 138/2000 pentru modificarea și completarea
Codului de procedură civilă, publicată în Monitorul Oficial
al României, Partea I, nr. 479 din 2 octombrie 2000,
ordonanță aprobată cu modificări și completări prin Legea
nr. 219/2005, publicată în Monitorul Oficial al României,
Partea I, nr. 609 din 14 iulie 2005.
Dispozițiile art. 6738 din Codul de procedură civilă au
fost modificate prin art. I pct. 5 din Ordonanța de urgență
a Guvernului nr. 65/2004 pentru modificarea Codului de
procedură civilă, publicată în Monitorul Oficial al României,
Partea I, nr. 840 din 14 septembrie 2004, textul art. 6738
din Codul de procedură civilă fiind preluat, cu un conținut
identic, în Legea nr. 219/2005.
Textele de lege criticate au următorul conținut:
— Art. 673 1: îJudecarea oricărei cereri de împărțeală
privind bunuri asupra cărora părțile au un drept de proprietate
comună se face cu procedura prevăzută în capitolul de față, în
afara cazurilor în care legea stabilește o altă procedură.“;
— Art. 6738: îÎncheierile prevăzute la art. 6736 alin. 1 și
art. 6737 pot fi atacate cu apel sau, după caz, cu recurs odată
cu fondul, fiind supuse acelorași căi de atac ca și hotărârea
dată asupra fondului procesului.“
Autorul excepției susține că dispozițiile legale criticate
încalcă prevederile constituționale ale art. 1 alin. (3) privind
statul de drept, art. 16 alin. (1) și (2) care consacră
egalitatea în drepturi, art. 20 referitoare la tratatele
internaționale privind drepturile omului și art. 21 privind
accesul liber la justiție. În opinia autorului excepției sunt
încălcate, de asemenea, și prevederile art. 6 privind dreptul
la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
reține că dispozițiile legale criticate fac parte din cap. VII1
al Codului de procedură civilă, care reglementează întreaga
procedură a împărțelii judiciare ce are ca finalitate ieșirea
din starea de indiviziune, procedură în urma căreia fiecare
copărtaș devine proprietar exclusiv al unei anumite părți
concret determinate din ceea ce forma obiectul
coproprietății.
Astfel, dispozițiile art. 6731 din Codul de procedură civilă
constituie norme de procedură ce stabilesc cadrul general
privind judecarea oricărei cereri de împărțeală privind
bunuri asupra cărora părțile au un drept de proprietate
comună. Conform prevederilor art. 126 alin. (2) din
Constituție, îCompetența instanțelor judecătorești și procedura
de judecată sunt prevăzute numai prin lege“ și, ca atare,
legiuitorul este suveran în adoptarea regulilor de procedură,
însă, evident, respectând și celelalte principii și dispoziții
constituționale.
În ceea ce privește susținerea potrivit căreia dispozițiile
art. 6731 din Codul de procedură civilă contravin art. 16 din
Constituție, Curtea constată că, în măsura în care
reglementarea dedusă controlului se aplică tuturor
justițiabililor aflați în situația prevăzută în ipoteza normei

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006
legale, fără nici o discriminare pe considerente arbitrare,
critica cu un atare obiect nu este întemeiată.
De asemenea, nu poate fi primită nici susținerea privind
încălcarea prevederilor art. 1 alin. (3), art. 20 și 21 din
Constituție și ale art. 6 din Convenția pentru apărarea
drepturilor omului și a libertăților fundamentale, în condițiile
în care drepturile și interesele părților sunt examinate de
instanța de judecată, în cadrul unui proces civil desfășurat
cu respectarea tuturor drepturilor și garanțiilor procesuale,
iar împotriva hotărârilor pronunțate se pot exercita căile de
atac prevăzute de lege — inclusiv împotriva încheierii de
admitere în principiu.
Cu privire la cel de-al doilea text de lege criticat,
Curtea constată că autorul excepției critică soluția
legislativă prevăzută de dispozițiile art. 6738 din Codul de
procedură civilă, în forma în care au fost introduse prin
art. I pct. 222 din Ordonanța de urgență a Guvernului
nr. 138/2000. Potrivit acestor dispoziții, încheierile de

9

admitere în principiu prevăzute de art. 673 6 alin. 1 și
art. 6737 din Codul de procedură civilă puteau fi atacate cu
apel mai înainte de pronunțarea hotărârii, dacă apelul
privea stabilirea calității de coproprietar, cota-parte ce se
cuvine fiecăruia ori masa bunurilor supuse împărțelii. Dacă
aceste încheieri nu erau atacate cu apel în ceea ce
privește situațiile menționate, ele nu mai puteau fi supuse
apelului odată cu hotărârea asupra fondului procesului.
Curtea constată că dispozițiile art. 6738 din Codul de
procedură civilă au fost modificate prin art. I pct. 5 din
Ordonanța de urgență a Guvernului nr. 65/2004, care nu a
mai preluat soluția legislativă criticată de autorul excepției,
încheierile putând fi atacate cu apel sau, după caz, cu
recurs odată cu fondul, fiind supuse acelorași căi de atac
ca și hotărârea dată asupra fondului procesului. Ca atare,
excepția de neconstituționalitate, astfel cum a fost
formulată, a rămas fără obiect.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 6738 din Codul de procedură
civilă, excepție ridicată de Săndina Crăciun în Dosarul nr. 1.631/2005 al Curții de Apel Bacău — Secția civilă.
2. Respinge, ca fiind neîntemeiată, excepția de neconstituționalitate a dispozițiilor art. 6731 din Codul de procedură
civilă, excepție ridicată de același autor în același dosar.
Definitivă și general obligatorie.
Pronunțată în ședința publică din data de 21 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 147
din 23 februarie 2006

referitoare la excepția de neconstituționalitate a dispozițiilor art. 1403 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marilena Mincă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1403 alin. 1 din Codul de procedură
penală, excepție ridicată de Stelian Pârvu în Dosarul
nr. 401/P/R/MF/2005 al Curții de Apel Brașov — Secția
pentru minori și familie.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca neîntemeiată, invocând

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 229/14.III.2006

jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 25 noiembrie 2005, pronunțată în
Dosarul nr. 401/P/R/MF/2005, Curtea de Apel Brașov —
Secția pentru minori și familie a sesizat Curtea
Constituțională cu excepția de neconstituționalitate a
dispozițiilor art. 140 3 alin. 1 din Codul de procedură
penală, excepție ridicată de Stelian Pârvu în dosarul
menționat.
În motivarea excepției de neconstituționalitate se
susține că dispozițiile de lege criticate sunt neconstituționale,
deoarece nu prevăd posibilitatea declarării recursului și
împotriva încheierii prin care s-a respins cererea de
revocare a măsurii arestării preventive, încălcându-se prin
aceasta prevederile constituționale ale art. 21 alin. (1) și
(2), art. 23 alin. (1) și (4) și art. 20 cu raportare la art. 5
paragraful 4 din Convenția pentru apărarea drepturilor
omului și a libertăților fundamentale.
Curtea de Apel Brașov — Secția pentru minori și familie
și-a exprimat opinia în sensul admiterii excepției de
neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată.
Avocatul Poporului apreciază ca fiind neîntemeiată
critica de neconstituționalitate adusă dispozițiilor art. 1403
din Codul de procedură penală. Astfel, consideră că textul
de lege criticat nu contravine prevederilor art. 21 din
Constituție, ci îasigură tocmai accesul la justiție, în
condițiile în care, împotriva încheierii prin care se dispune,
în timpul urmăririi penale, luarea măsurii arestării preventive
a învinuitului sau inculpatului, împotriva încheierii prin care
se dispune revocarea, înlocuirea, încetarea sau prelungirea
arestării preventive, precum și împotriva încheierii de
respingere a propunerii de arestare preventivă, învinuitul
sau inculpatul și procurorul pot face recurs la instanța
superioară în termen de 24 de ore“. De asemenea,
invocând jurisprudența Curții Constituționale în legătură cu
aplicarea art. 5 paragraful 4 din Convenția pentru apărarea
drepturilor omului și a libertăților fundamentale, apreciază
că dispozițiile art. 1403 din Codul de procedură penală dau
expresie dreptului persoanei arestate de a se plânge
înaintea unui tribunal competent asupra măsurii de arestare
sau deținere luată împotriva sa.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 1403 alin. 1 din Codul de procedură penală,
astfel cum au fost introduse prin Legea nr. 281/2003,
publicată în Monitorul Oficial al României, Partea I, nr. 468
din 1 iulie 2003, și, ulterior, modificate prin Ordonanța de
urgență a Guvernului nr. 109/2003, publicată în Monitorul
Oficial al României, Partea I, nr. 748 din 26 octombrie
2003, având următorul conținut: îÎmpotriva încheierii prin
care se dispune, în timpul urmăririi penale, luarea măsurii
arestării preventive a învinuitului sau inculpatului, împotriva
încheierii prin care se dispune revocarea, înlocuirea, încetarea
sau prelungirea arestării preventive, precum și împotriva
încheierii de respingere a propunerii de arestare preventivă,
învinuitul sau inculpatul și procurorul pot face recurs la instanța
superioară în termen de 24 de ore de la pronunțare, pentru cei
prezenți, și de la comunicare, pentru cei lipsă.“
În motivarea excepției se invocă încălcarea prevederilor
constituționale ale art. 21 alin. (1) și (2) privind accesul
liber la justiție, art. 23 alin. (1) și (4) referitoare la
libertatea individuală și art. 20 cu raportare la art. 5
paragraful 4 din Convenția pentru apărarea drepturilor
omului și a libertăților fundamentale, privind dreptul la
libertate și la siguranță.
Examinând excepția de neconstituționalitate, se constată
că, asupra constituționalității dispozițiilor art. 1403 alin. 1
din Codul de procedură penală, Curtea Constituțională s-a
mai pronunțat prin Decizia nr. 15 din 20 ianuarie 2005,
publicată în Monitorul Oficial al României, Partea I, nr. 145
din 17 februarie 2005, reținând că folosirea căilor de atac
se realizează în condițiile legii, astfel cum prevede art. 129
din Constituție. Prin urmare, este de competența exclusivă
a legiuitorului de a stabili care sunt căile de atac și în ce
condiții pot fi exercitate potrivit art. 126 alin. (2) din Legea
fundamentală, care prevede: îCompetența instanțelor
judecătorești și procedura de judecată sunt prevăzute numai
prin lege.“ De asemenea, în conformitate cu dispozițiile
art. 23 alin. (7) din Constituție, îÎncheierile instanței privind
măsura arestării preventive sunt supuse căilor de atac
prevăzute de lege“. Faptul că încheierea de ședință prin
care s-a respins cererea de revocare a măsurii arestării
preventive nu este supusă separat căii de atac a recursului
nu aduce atingere dreptului unei persoane de a se adresa
justiției sau posibilității de a se folosi căile de atac stabilite
de legea procedurală. Lipsa reglementării privind
exercitarea căii de atac a recursului împotriva unor atare
încheieri se justifică prin nevoia de a se evita tergiversarea
inutilă a soluționării fondului cauzei.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006
De asemenea, Curtea a mai reținut că liberul acces la
justiție presupune accesul la mijloacele procedurale prin
care justiția se înfăptuiește. Accesul liber la justiție nu
înseamnă însă că el trebuie asigurat la toate căile de atac
prevăzute de lege, deoarece, astfel cum s-a arătat,
competența și căile de atac sunt stabilite exclusiv de
legiuitor, care poate institui reguli deosebite, în
considerarea unor situații diferite.
În ceea ce privește accesul la justiție, în sensul
prevederilor art. 5 paragraful 4 din Convenția pentru
apărarea drepturilor omului și a libertăților fundamentale,
Curtea Constituțională a reținut în jurisprudența sa că

11

acesta nu înseamnă și accesul la căile de atac, ci
posibilitatea oricărei persoane lipsite de libertate de a
contesta în fața unui tribunal competent legalitatea măsurii
privative de libertate luate împotriva sa, neavând
semnificația reglementării unei căi de atac ulterioare
îndreptate împotriva soluției date de instanța competentă
(Decizia nr. 179/2001, publicată în Monitorul Oficial al
României, Partea I, nr. 490 din 23 august 2001).
Atât considerentele, cât și soluția pronunțată în aceste
decizii își păstrează valabilitatea și în cauza de față,
neintervenind elemente noi de natură să ducă la
reconsiderarea jurisprudenței Curții.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1403 alin. 1 din Codul de procedură penală, excepție
ridicată de Stelian Pârvu în Dosarul nr. 401/P/R/MF/2005 al Curții de Apel Brașov — Secția pentru minori și familie.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu
CURTEA CONSTITUȚIONALĂ

D E C I Z I A Nr. 148
din 23 februarie 2006

referitoare la excepția de neconstituționalitate a dispozițiilor art. 6 alin. 1 din Legea nr. 12/1990
privind protejarea populației împotriva unor activități comerciale ilicite
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 6 alin. 1 din Legea nr. 12/1990 privind
protejarea populației împotriva unor activități comerciale
ilicite, excepție ridicată de Constantin Aluigheorghe în
Dosarul nr. 3.861/2005 al Tribunalului Bacău — Secția
civilă și contencios administrativ.
La apelul nominal răspunde autorul excepției, lipsind
Garda Financiară Vrancea, față de care procedura de
citare a fost legal îndeplinită.

Cauza fiind în stare de judecată, se dă cuvântul
autorului excepției, care solicită admiterea excepției de
neconstituționalitate.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 15 noiembrie 2005, pronunțată în
Dosarul nr. 3.861/2005, Tribunalul Bacău — Secția civilă și
contencios administrativ a sesizat Curtea Constituțională
cu excepția de neconstituționalitate a dispozițiilor art. 6
alin. 1 din Legea nr. 12/1990 privind protejarea populației
împotriva unor activități comerciale ilicite, excepție ridicată
de Constantin Aluigheorghe.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 229/14.III.2006

În motivarea excepției de neconstituționalitate autorul
acesteia susține că dispozițiile criticate încalcă prevederile
art. 44 alin. (8) din Constituție. În acest sens apreciază că
prezumția dobândirii licite constituie una dintre garanțiile
constituționale ale dreptului de proprietate, așa încât, din
această perspectivă, măsura confiscării este neconstituțională,
întrucât prin textul legal dedus controlului îse dispune
trecerea în patrimoniul statului a unor bunuri dobândite licit
și a căror proveniență se cunoaște“.
Tribunalul Bacău — Secția civilă și contencios
administrativ apreciază că excepția de neconstituționalitate
este neîntemeiată, deoarece, în speță, au fost confiscate
cele 31 capete de bovine care au fost destinate să
servească la săvârșirea contravenției prevăzute de art. 1
lit. a) din Legea nr. 12/1990, conform căruia constituie
activități comerciale ilicite efectuarea de acte sau fapte de
comerț de natura celor prevăzute de Codul comercial sau
în alte legi, fără îndeplinirea condițiilor stabilite de lege,
respectiv obținerea autorizației legale care să-i permită
contestatorului să desfășoare un comerț licit cu plata
corespunzătoare a obligațiilor fiscale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, invocând în acest sens jurisprudența
Curții Constituționale în materie.
Avocatul Poporului apreciază că dispozițiile legale
criticate sunt constituționale. În acest sens, invocând
jurisprudența Curții Constituționale, și anume deciziile
nr. 56/1999, nr. 67/2000 și nr. 261/2003, arată că îmăsura
confiscării, instituită de art. 6 din Legea nr. 12/1990,
republicată, apare ca o măsură subsidiară dobândirii ilegale
a unor bunuri și se impune tocmai pentru că aceste bunuri
au servit la săvârșirea contravenției, și nu este urmarea
faptului că averea ar fi fost dobândită ilicit“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 6 alin. 1 din Legea nr. 12/1990 privind
protejarea populației împotriva unor activități comerciale
ilicite, republicată în Monitorul Oficial al României, Partea I,

nr. 133 din 20 iunie 1991. Acest act normativ a fost
modificat prin Ordonanța Guvernului nr. 126/1998, publicată
în Monitorul Oficial al României, Partea I, nr. 328 din
29 august 1998, ordonanță aprobată prin Legea
nr. 243/1998, publicată în Monitorul Oficial al României,
Partea I, nr. 488 din 18 decembrie 1998.
Dispozițiile legale criticate au următoarea redactare:
îMărfurile sau produsele care au servit sau au fost destinate să
servească la săvârșirea vreuneia dintre faptele prevăzute la
art. 1 lit. a), b), d), e), g) și j), dacă sunt ale contravenientului
sau ale agentului economic, precum și sumele de bani și
lucrurile dobândite prin săvârșirea contravenției se confiscă și
se valorifică în condițiile legii, contravaloarea lor făcându-se
venit la bugetul administrației publice centrale“.
În motivarea excepției se invocă încălcarea prevederilor
constituționale ale art. 44 alin. (8) din Constituție, al căror
conținut este următorul: îAverea dobândită licit nu poate fi
confiscată. Caracterul licit al dobândirii se prezumă“.
Examinând excepția de neconstituționalitate, se constată
că dispozițiile art. 6 din Legea nr. 12/1990 au mai fost
supuse controlului de constituționalitate. Astfel, prin Decizia
nr. 429 din 18 noiembrie 2003, publicată în Monitorul
Oficial al României, Partea I, nr. 868 din 5 decembrie
2003, Decizia nr. 76 din 26 februarie 2004, publicată în
Monitorul Oficial al României, Partea I, nr. 206 din
9 martie 2004, și Decizia nr. 191 din 27 aprilie 2004,
publicată în Monitorul Oficial al României, Partea I, nr. 503
din 4 iunie 2004, Curtea Constituțională a respins, ca
neîntemeiate, excepții de neconstituționalitate având același
obiect, statuând că dispozițiile art. 6 din Legea nr. 12/1990
sunt constituționale.
Cu acele prilejuri Curtea a constatat că este nefondată
susținerea conform căreia măsura confiscării dispusă prin
art. 6 din Legea nr. 12/1990 ar contraveni dispozițiilor
art. 44 alin. (8) din Constituție, dat fiind că măsura la care
se referă autorul excepției se întemeiază tocmai pe
prevederile textului constituțional menționat, care în alin. (9)
prevede că bunurile destinate, folosite sau rezultate din
contravenții — situație în care se găsesc și bunurile
confiscate de la autorul excepției — pot fi confiscate în
condițiile legii.
De altfel, Curtea Constituțională a stabilit în mod
constant, în jurisprudența sa, că măsura confiscării unor
bunuri, cu toate că determină în mod direct diminuarea
patrimoniului celui sancționat, nu încalcă dispozițiile
constituționale privind ocrotirea proprietății private, întrucât
este consecința unor încălcări ale legii (în acest sens sunt,
de exemplu, Decizia nr. 56 din 13 aprilie 1999, publicată
în Monitorul Oficial al României, Partea I, nr. 222 din
20 mai 1999, Decizia nr. 67 din 18 aprilie 2000, publicată
în Monitorul Oficial al României, Partea I, nr. 334 din
19 iulie 2000, precum și Decizia nr. 261 din 24 iunie 2003,
publicată în Monitorul Oficial al României, Partea I, nr. 561
din 5 august 2003).
Deoarece în speță nu au fost invocate elemente noi
care să determine schimbarea jurisprudenței Curții
Constituționale, soluțiile și considerentele deciziilor
menționate își mențin valabilitatea și în prezenta cauză.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

13

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. 1 din Legea nr. 12/1990 privind protejarea
populației împotriva unor activități comerciale ilicite, excepție ridicată de Constantin Aluigheorghe în Dosarul nr. 3.861/2005
al Tribunalului Bacău — Secția civilă și contencios administrativ.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea renunțării la cetățenia română
unor persoane
În temeiul art. 108 din Constituția României, republicată, și al art. 30
din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se aprobă renunțarea la cetățenia română persoanelor
prevăzute în anexa*) care face parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul afacerilor externe,
Anton Niculescu,
secretar de stat
p. Ministrul administrației și internelor,
Mircea Nicu Toader,
secretar de stat
București, 2 martie 2006.
Nr. 284.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 229/14.III.2006
ANEXĂ
LISTA

persoanelor care au promisiunea altei cetățenii, pentru care comisia a avizat favorabil cererea de renunțare
la cetățenia română în temeiul art. 26 din Legea nr. 21/1991, republicată, cu modificările și completările ulterioare

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

31

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

33

PDF compression, OCR, web-optimization with CVISION's PdfCompressor

34

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

35

PDF compression, OCR, web-optimization with CVISION's PdfCompressor

36

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

37

PDF compression, OCR, web-optimization with CVISION's PdfCompressor

38

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

39

PDF compression, OCR, web-optimization with CVISION's PdfCompressor

40

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

41

PDF compression, OCR, web-optimization with CVISION's PdfCompressor

42

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

43

PDF compression, OCR, web-optimization with CVISION's PdfCompressor

44

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

45

PDF compression, OCR, web-optimization with CVISION's PdfCompressor

46

MONITORUL OFICIAL AL ROMÂNIEI, PARTEA I, Nr. 229/14.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 229/14.III.2006

47

PDF compression, OCR, web-optimization with CVISION's PdfCompressor

48

MONITORUL OFICIAL AL ROMÂNIEI, PARTEA I, Nr. 229/14.III.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 229/14.III.2006 conține 48 de pagini.

Prețul: 3,40 lei noi/34.000 lei vechi

&JUYDGY|114050]
ISSN 1453—4495

PDF compression, OCR, web-optimization with CVISION's PdfCompressor

