PARTEA

Anul 174 (XVIII) — Nr. 666

I

LEGI, DECRETE, HOTĂRÂRI ȘI ALTE ACTE

Miercuri, 2 august 2006

SUMAR

Pagina

1–3

Decizia nr. 535 din 27 iunie 2006 referitoare la excepția
de neconstituționalitate a dispozițiilor art. 79
alin. (4) și art. 81 alin. (1) din Ordonanța de
urgență a Guvernului nr. 195/2002 privind
circulația pe drumurile publice .................................

3–5

Decizia nr. 536 din 27 iunie 2006 referitoare la excepția
de neconstituționalitate a dispozițiilor art. 2 alin. 4
și art. 6 alin. 2 din Legea nr. 12/1990 privind

ALE

Pagina
protejarea populației împotriva unor activități
comerciale ilicite ........................................................

DECIZII ALE CURȚII CONSTITUȚIONALE
Decizia nr. 534 din 27 iunie 2006 referitoare la excepția
de neconstituționalitate a dispozițiilor art. 11
alin. (2) din Legea contenciosului administrativ
nr. 554/2004 ..............................................................

DECIZII

Nr.

CURȚII

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.745/C. — Ordin al ministrului justiției privind aprobarea
Regulamentului pentru ocuparea, prin concurs, a
posturilor de execuție vacante de personal de
specialitate juridică asimilat judecătorilor și
procurorilor, din Ministerul Justiției...........................
1.746/C. — Ordin al ministrului justiției pentru aprobarea
Regulamentului privind organizarea și desfășurarea
concursului de ocupare a posturilor vacante de
personal contractual din Ministerul Justiției.............

5–6

7–12

12–16

CONSTITUȚIONALE

CURTEA CONSTITUȚIONALĂ

D E C I Z I A Nr. 534
din 27 iunie 2006

referitoare la excepția de neconstituționalitate a dispozițiilor art. 11 alin. (2)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 11 alin. (2) din Legea
contenciosului administrativ nr. 554/2004, excepție ridicată
de Societatea Comercială îCoral Tex“ — S.A. din Galați în
Dosarul nr. 7.898/2005 al Tribunalului Cluj — Secția litigii
de muncă, asigurări sociale și contencios administrativ.
La apelul nominal se constată lipsa părților, față de care
procedura de citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 666/2.VIII.2006

Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 10 februarie 2006, pronunțată în
Dosarul nr. 7.898/2005, Tribunalul Cluj — Secția litigii de
muncă, asigurări sociale și contencios administrativ a
sesizat Curtea Constituțională cu excepția de
neconstituționalitate a dispozițiilor art. 11 alin. (2) din
Legea contenciosului administrativ nr. 554/2004, excepție
ridicată de Societatea Comercială îCoral Tex“ — S.A. din
Galați într-un litigiu având ca obiect soluționarea cererii de
anulare a unei autorizații de construire.
În motivarea excepției de neconstituționalitate, autorul
acesteia susține că dispozițiile art. 11 alin. (2) din Legea
nr. 554/2004 instituie o discriminare în privința posibilității
de a cere anularea unui act administrativ individual între
persoanele care au solicitat emiterea actului respectiv și
persoanele care au calitatea de terți în raport cu actul
administrativ, dar pot fi vătămate în drepturile lor prin acel
act. Consideră că aceste dispoziții legale îngrădesc
exercițiul dreptului de acces la instanța de contencios
administrativ, lezând și dreptul de proprietate al terților.
Tribunalul Cluj — Secția litigii de muncă, asigurări
sociale și contencios administrativ apreciază că excepția
de neconstituționalitate ridicată este neîntemeiată, având în
vedere că termenul pentru introducerea cererii a fost stabilit
în scopul asigurării siguranței circuitului civil, fără a aduce
atingere egalității în drepturi a cetățenilor, protecției
proprietății private sau dreptului persoanei vătămate de o
autoritate publică de a obține recunoașterea dreptului
pretins și anularea actului ilicit.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată.
Avocatul Poporului apreciază că excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 11 alin. (2) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, care
au următorul cuprins:
î(2) Pentru motive temeinice, în cazul actului administrativ
unilateral, cererea poate fi introdusă și peste termenul prevăzut
la alin. (1), dar nu mai târziu de un an de la data emiterii
actului“.

Alin. (1) al art. 11 din lege, la care face referire art. 11
alin. (2), prevede că cererile prin care se solicită anularea
unui act administrativ individual sau recunoașterea dreptului
pretins și repararea pagubei cauzate se pot introduce la
instanța competentă într-un termen de 6 luni de la data
primirii răspunsului la plângerea prealabilă, data comunicării
refuzului, considerat nejustificat, de soluționare a cererii,
data expirării termenului legal de soluționare a cererii sau
data încheierii procesului-verbal de finalizare a procedurii
concilierii, după caz.
Textele constituționale invocate în susținerea excepției
sunt cele ale art. 16 alin. (1) și (2) privind egalitatea în
drepturi, art. 44 alin. (1) și (2) referitoare la garantarea și
ocrotirea dreptului de proprietate și a proprietății private,
precum și art. 52 alin. (1) și (2) privind dreptul persoanei
vătămate de o autoritate publică.
Examinând excepția de neconstituționalitate ridicată,
Curtea reține următoarele:
Textul de lege criticat a mai format obiect al controlului
de constituționalitate în raport cu prevederile art. 21 din
Constituție, iar Curtea, de exemplu, prin Decizia nr. 123
din 16 februarie 2006, publicată în Monitorul Oficial al
României, Partea I, nr. 257 din 22 martie 2006, a respins
excepția de neconstituționalitate ca fiind neîntemeiată. În
considerentele acelei decizii s-a arătat, printre altele, că
stabilirea unor condiționări pentru introducerea acțiunilor în
justiție nu constituie o încălcare a dreptului de liber acces
la justiție și la un proces echitabil, iar legiuitorul poate
institui, în considerarea unor situații deosebite, reguli
speciale de procedură, ca și modalități de exercitare a
drepturilor procedurale, principiul liberului acces la justiție
presupunând posibilitatea neîngrădită a celor interesați de
a utiliza aceste proceduri în formele și în modalitățile
instituite de lege. Totodată, s-a reținut că dispozițiile art. 11
alin. (2) din Legea nr. 554/2004 nu instituie un termen de
natură a afecta însăși esența dreptului de acces liber la
justiție. Legiuitorul, instituind un astfel de termen, a avut în
vedere securitatea și stabilitatea raporturilor juridice, și
nicidecum îngrădirea accesului liber la justiție. Totodată,
Curtea a stabilit că textul de lege criticat asigură
posibilitatea neîngrădită a celor interesați de a se adresa
justiției, însă în formele și modalitățile instituite prin lege.
Curtea constată că art. 52 alin. (1) și (2) din Constituție
reglementează tot dreptul de acces liber la justiție, dar cu
referire la o situație specială, respectiv la cazul în care o
persoană este vătămată în drepturile sau în interesele sale
legitime de o autoritate publică. Astfel, considerentele și
soluția deciziei citate își păstrează valabilitatea și la
examinarea constituționalității art. 11 alin. (2) din Legea
nr. 554/2004 prin raportare la aceste dispoziții
constituționale.
Totodată, Curtea reține că textul de lege supus
controlului de constituționalitate nu conține nicio dispoziție
prin care s-ar crea privilegii sau discriminări. Alin. (1) al
art. 11 prevede regula generală potrivit căreia termenul
pentru introducerea cererii la instanța de contencios
administrativ este de 6 luni, iar alin. (2) stabilește excepția,
în sensul că, pentru motive temeinice, în cazul actului
administrativ unilateral cererea poate fi introdusă și peste
acest termen, dar nu mai târziu de un an de la data
emiterii actului. Aceste reglementări se aplică deopotrivă
tuturor persoanelor care se consideră vătămate prin actul
administrativ și vor să-l atace.
În ceea ce privește invocarea în susținerea excepției a
prevederilor art. 44 alin. (1) și (2) din Constituție, Curtea
reține că acestea nu au incidență în cauză, întrucât
dispozițiile legale criticate nu vizează dreptul de proprietate
sau proprietatea privată.

MONITORUL OFICIAL AL ROMÂNIEI, PARTEA I, Nr. 666/2.VIII.2006

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (2) din Legea contenciosului administrativ
nr. 554/2004, excepție ridicată de Societatea Comercială îCoral Tex“ — S.A. din Galați în Dosarul nr. 7.898/2005 al
Tribunalului Cluj — Secția litigii de muncă, asigurări sociale și contencios administrativ.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 535
din 27 iunie 2006

referitoare la excepția de neconstituționalitate a dispozițiilor art. 79 alin. (4) și art. 81 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 79 alin. (4) și art. 81 alin. (1)
din Ordonanța de urgență a Guvernului nr. 195/2002
privind circulația pe drumurile publice, excepție ridicată de
Florin George Niță în Dosarul nr. 2.704/P/2005 al
Tribunalului Dolj — Secția penală.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu încalcă
prevederile constituționale invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 1 martie 2006, pronunțată în Dosarul
nr. 2.704/P/2005, Tribunalul Dolj — Secția penală a sesizat
Curtea Constituțională cu excepția de neconstituționalitate
a dispozițiilor art. 79 alin. (4) și art. 81 alin. (1) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Florin
George Niță în dosarul menționat.
În motivarea excepției de neconstituționalitate se
susține că art. 79 alin. (4) din Ordonanța de urgență a

Guvernului nr. 195/2002 îcuprinde dispoziții represive
specifice unui sistem politico-juridic și economic totalitar [...],
dispoziții incompatibile cu drepturile și libertățile cetățenilor
unei țări democratice [...].“ Se arată, totodată, că aceste
prevederi legale nu îndeplinesc îcondițiile calitative de
accesibilitate și previzibilitate.“ Referitor la art. 81 alin. (1)
din același act normativ, se susține că încalcă principiul
egalității în drepturi și dispozițiile constituționale privitoare la
restrângerea exercițiului unor drepturi sau al unor libertăți.
Tribunalul Dolj — Secția penală consideră că excepția
de neconstituționalitate este neîntemeiată, întrucât textele
de lege criticate nu încalcă prevederile din Legea
fundamentală invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului consideră, de asemenea, că
excepția de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

4

MONITORUL OFICIAL AL ROMÂNIEI, PARTEA I, Nr. 666/2.VIII.2006

Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 79 alin. (4) și art. 81 alin. (1) din Ordonanța
de urgență a Guvernului nr. 195/2002 privind circulația pe
drumurile publice, publicată în Monitorul Oficial al
României, Partea I, nr. 958 din 28 decembrie 2002, având
următorul cuprins:
— art. 79 alin. (4): îRefuzul, împotrivirea sau sustragerea
unei persoane care conduce pe drumurile publice un
autovehicul sau tramvai de a se supune recoltării probelor
biologice în vederea stabilirii alcoolemiei ori a consumului de
produse sau substanțe stupefiante ori a medicamentelor cu
efecte similare acestora sau testării aerului expirat se
pedepsește cu închisoare de la 1 la 5 ani.“;
— art. 81 alin. (1): îPărăsirea locului accidentului fără
încuviințarea poliției ori a procurorului care efectuează
cercetarea locului faptei, precum și modificarea sau ștergerea
urmelor accidentului de către conducătorul oricărui vehicul
angajat într-un accident de circulație de pe urma căruia a
rezultat uciderea sau vătămarea integrității corporale ori a
sănătății uneia sau mai multor persoane ori dacă accidentul s-a
produs ca urmare a unei infracțiuni se pedepsesc cu
închisoare de la 2 la 7 ani.“
În motivarea excepției se invocă prevederile
constituționale cuprinse în: art. 16 privind egalitatea în
drepturi, art. 22 referitoare la dreptul persoanei la viață și
la integritatea fizică și psihică, respectiv potrivit cărora
nimeni nu poate fi supus torturii sau unui tratament inuman
ori degradant, art. 23 privind libertatea individuală și art. 53
referitoare la restrângerea exercițiului unor drepturi sau al
unor libertăți. Se invocă, de asemenea, încălcarea
dispozițiilor din Convenția pentru apărarea drepturilor omului
și a libertăților fundamentale cuprinse în: art. 1 (obligația
de a respecta drepturile omului), art. 7 (legalitatea
pedepsei), art. 17 (interzicerea abuzului de drept) și art. 18
(limitarea folosirii restrângerii drepturilor), cu raportare la
art. 20 din Legea fundamentală.
Examinând excepția de neconstituționalitate astfel cum a
fost formulată, Curtea reține următoarele:
I. În ceea ce privește constituționalitatea art. 79 alin. (4)
din Ordonanța de urgență a Guvernului nr. 195/2002,
Curtea Constituțională s-a mai pronunțat în jurisprudența
sa. Astfel, de exemplu, prin Decizia nr. 456 din
28 octombrie 2004, publicată în Monitorul Oficial al
României, Partea I, nr. 60 din 18 ianuarie 2005, și prin
Decizia nr. 493 din 29 septembrie 2005, publicată în
Monitorul Oficial al României, Partea I, nr. 961 din
31 octombrie 2005, Curtea a statuat, pentru considerentele
acolo reținute, că acest text de lege nu încalcă dispozițiile
constituționale ale art. 22 alin. (1) și (2) referitoare la
dreptul persoanei la viață și la integritatea fizică și psihică,
respectiv potrivit cărora nimeni nu poate fi supus torturii
sau unui tratament inuman ori degradant, ale art. 23
alin. (11) ce consacră prezumția de nevinovăție și ale
art. 53 alin. (1) referitoare la restrângerea exercițiului unor
drepturi sau al unor libertăți. Întrucât nu au intervenit
elemente noi, de natură să determine schimbarea acestei
jurisprudențe, cele statuate de Curte în deciziile menționate
își păstrează valabilitatea și în prezenta cauză.

În același sens este, de altfel, și jurisprudența Curții
Europene a Drepturilor Omului. Astfel, în cauza DuriezCostes contra Franței din 2000, Curtea de la Strasbourg a
reamintit jurisprudența Comisiei (Decizia X contra Olandei din
1978), în care s-a statuat că obligația unui conducător
auto, bănuit de a fi în stare de ebrietate, de a se supune
unor analize ale sângelui nu este contrară prezumției de
nevinovăție.
Cât privește pretinsa încălcare, prin art. 79 alin. (4) din
Ordonanța de urgență a Guvernului nr. 195/2002, a
principiului egalității în drepturi, Curtea constată că aceasta
nu poate fi reținută, textul de lege criticat fiind aplicabil,
fără nici o discriminare, tuturor persoanelor care săvârșesc
fapta prevăzută în ipoteza normei criticate.
De asemenea, întrucât acest text de lege oferă
suficiente repere și elemente pentru ca persoana căreia i
se adresează să înțeleagă care sunt faptele incriminate de
legiuitor, nu se poate reține nici susținerea în sensul că
art. 79 alin. (4) din Ordonanța de urgență a Guvernului
nr. 195/2002 nu ar îndeplini cerințele de accesibilitate și
previzibilitate impuse de dispozițiile art. 7 din Convenția
pentru apărarea drepturilor omului și a libertăților
fundamentale, privind legalitatea pedepsei.
Curtea nu poate reține nici încălcarea art. 18 din
Convenția pentru apărarea drepturilor omului și a libertăților
fundamentale, privind limitarea folosirii restrângerii
drepturilor. Potrivit celor statuate în jurisprudența
menționată, textul ce face obiectul excepției are ca
finalitate tocmai apărarea drepturilor și a libertăților
cetățenilor, a vieții, a integrității corporale și a sănătății,
precum și a altor importante valori angajate în traficul
rutier, fiind de natură a-l proteja chiar pe conducătorul auto
care se sustrage de la recoltarea probelor biologice în
vederea stabilirii alcoolemiei. Or, în absența incriminării
cuprinse în aceste dispoziții, conducătorul auto ar putea
deveni nu numai autor al unor infracțiuni mult mai grave,
dar chiar propria sa victimă.
Întrucât art. 79 alin. (4) din Ordonanța de urgență a
Guvernului nr. 195/2002 nu încalcă niciunul dintre drepturile
fundamentale la care se face referire în motivarea
excepției, rezultă că este neîntemeiată și critica sa în
raport de prevederile art. 1 din Convenția pentru apărarea
drepturilor omului și a libertăților fundamentale, care
consacră obligația de a respecta drepturile omului.
Referitor la art. 17 din Convenție, privind interzicerea
abuzului de drept, invocat de asemenea în motivarea
excepției, se constată că nu are relevanță în soluționarea
acesteia.
II. În ceea ce privește dispozițiile art. 81 alin. (1) din
Ordonanța de urgență a Guvernului nr. 195/2002, Curtea
constată că acestea nu contravin principiului egalității în
drepturi, întrucât sunt aplicabile, fără privilegii sau
discriminări, tuturor cetățenilor aflați în ipoteza normei
legale. Totodată, acest text de lege nu restrânge exercițiul
unor drepturi sau al unor libertăți, critica sa în raport de
dispozițiile art. 53 din Legea fundamentală fiind, prin
urmare, neîntemeiată.

MONITORUL OFICIAL AL ROMÂNIEI, PARTEA I, Nr. 666/2.VIII.2006

5

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 79 alin. (4) și art. 81 alin. (1) din Ordonanța de
urgență a Guvernului nr. 195/2002 privind circulația pe drumurile publice, excepție ridicată de Florin George Niță în
Dosarul nr. 2.704/P/2005 al Tribunalului Dolj — Secția penală.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 536
din 27 iunie 2006

referitoare la excepția de neconstituționalitate a dispozițiilor art. 2 alin. 4 și art. 6 alin. 2
din Legea nr. 12/1990 privind protejarea populației împotriva unor activități comerciale ilicite
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2 alin. 4 și art. 6 alin. 2 din
Legea nr. 12/1990 privind protejarea populației împotriva
unor activități comerciale ilicite, excepție ridicată de
Societatea Comercială îUniczeus“ — S.R.L. din Josenii
Bârgăului în Dosarul nr. 103/112/2006 al Tribunalului
Bistrița-Năsăud — Secția comercială și de contencios
administrativ.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2006, pronunțată în
Dosarul nr. 103/112/2006, Tribunalul Bistrița-Năsăud —
Secția comercială și de contencios administrativ a sesizat
Curtea Constituțională cu excepția de neconstituționalitate
a prevederilor art. 2 alin. 4 și art. 6 alin. 2 din Legea
nr. 12/1990. Excepția a fost ridicată de Societatea

Comercială îUniczeus“ — S.R.L din Josenii Bârgăului într-o
cauză având ca obiect soluționarea unei plângeri
contravenționale.
În motivarea excepției de neconstituționalitate, autorul
acesteia susține că dispozițiile legale criticate contravin
principiului separației puterilor în stat și prezumției dobândirii
licite a averii, raportate la art. 23 alin. (11) din Constituție,
întrucât permit ca aprecierea caracterului ilicit al averii și
dispunerea confiscării să se poată face și de alte organe
decât instanțele judecătorești.
Tribunalul Bistrița-Năsăud — Secția comercială și de
contencios administrativ și-a exprimat opinia în sensul că
excepția de neconstituționalitate este neîntemeiată, întrucât
autorul excepției nu a făcut dovada contrară a celor
reținute în actul constatator, astfel că măsura confiscării
este legală.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că dispozițiile legale
criticate nu contravin prezumției de nevinovăție, întrucât de
aceasta beneficiază orice persoană în cursul unui proces
penal, până la rămânerea definitivă a hotărârii judecătorești
de condamnare, și nici prezumției caracterului licit al averii,
așa cum a statuat Curtea Constituțională în Decizia
nr. 472/2004.

6

MONITORUL OFICIAL AL ROMÂNIEI, PARTEA I, Nr. 666/2.VIII.2006

Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.

contravin prevederilor constituționale ale art. 1 alin. (4)

C U R T E A,

art. 44 alin. (8) teza a doua privind prezumția dobândirii

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 2 alin. 4 și art. 6 alin. 2 din Legea
nr. 12/1990 privind protejarea populației împotriva unor
activități comerciale ilicite, republicată în Monitorul Oficial al
României, Partea I, nr. 133 din 20 iunie 1991, modificate
prin art. I pct. 2 și 3 din Ordonanța Guvernului
nr. 126/1998 pentru modificarea Legii nr. 12/1990 privind
protejarea populației împotriva unor activități comerciale
ilicite, publicată în Monitorul Oficial al României, Partea I,
nr. 328 din 29 august 1998.
În prezent, dispozițiile legale criticate au următorul
cuprins:
— Art. 2 alin. 4: îContravențiile prevăzute de prezenta
lege se constată de către funcționarii din aparatul propriu de
specialitate al consiliilor locale, organele Gărzii Financiare,
organele controlului financiar și ale poliției.“;
— Art. 6 alin. 2: îVeniturile obținute ilicit de persoanele
fizice sau juridice din activitățile prevăzute la art. 1, precum și
încasările în întregime din vânzarea mărfurilor a căror
proveniență nu este dovedită se confiscă și se fac venit la
bugetul administrației publice centrale.“

licite a averii, raportate la art. 23 alin. (11) referitoare la

Autorul excepției susține că dispozițiile legale criticate
privind principiul separației și echilibrului puterilor și ale

prezumția de nevinovăție.
Analizând excepția de neconstituționalitate, Curtea
constată că nu poate primi susținerea autorului excepției în
sensul că aplicarea de către organele administrației a
măsurii de confiscare a veniturilor rezultate din săvârșirea
unor contravenții ar încălca principiul separației și
echilibrului puterilor, consacrat prin art. 1 alin. (4) din
Constituție, întrucât atribuția de constatare a contravențiilor
și de aplicare a sancțiunilor contravenționale este prin
natura sa o atribuție executivă, de resortul organelor
administrative. Pe de altă parte, măsura confiscării
prevăzută de textele de lege criticate este supusă
controlului judecătoresc, la sesizarea persoanei împotriva
căreia a fost luată.
Cu privire la susținerea potrivit căreia textele de lege
criticate contravin prezumției dobândirii licite a averii și
prezumției de nevinovăție, Curtea reține că nici aceasta nu
poate fi primită, întrucât însăși Legea fundamentală
prevede în art. 44 alin. (9) că bunurile destinate, folosite
sau rezultate din contravenții pot fi confiscate în condițiile
legii. În acest sens este și Decizia nr. 472/2004, publicată
în Monitorul Oficial al României, Partea I, nr. 52 din
17 ianuarie 2005.
Neintervenind elemente noi de natură a determina
reconsiderarea jurisprudenței Curții, considerentele și soluția
acestei decizii sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. 4 și art. 6 alin. 2 din Legea nr. 12/1990
privind protejarea populației împotriva unor activități comerciale ilicite, excepție ridicată de Societatea Comercială
îUniczeus“ — S.R.L. din Josenii Bârgăului în Dosarul nr. 103/112/2006 al Tribunalului Bistrița-Năsăud — Secția comercială
și de contencios administrativ.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

7

MONITORUL OFICIAL AL ROMÂNIEI, PARTEA I, Nr. 666/2.VIII.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind aprobarea Regulamentului pentru ocuparea, prin concurs, a posturilor de execuție
vacante de personal de specialitate juridică asimilat judecătorilor și procurorilor,
din Ministerul Justiției
Având în vedere dispozițiile art. 87 alin. (1) din Legea nr. 303/2004 privind statutul magistraților, republicată, cu
modificările și completările ulterioare,
în conformitate cu prevederile Hotărârii Guvernului nr. 83/2005 privind organizarea și funcționarea Ministerului
Justiției, cu modificările și completările ulterioare,
ministrul justiției emite următorul ordin:
Art. 1. — Se aprobă Regulamentul pentru ocuparea,
prin concurs, a posturilor de execuție vacante de personal
de specialitate juridică asimilat judecătorilor și procurorilor,
din Ministerul Justiției, prevăzut în anexa care face parte
integrantă din prezentul ordin.
Art. 2. — La data intrării în vigoare a regulamentului
prevăzut la art. 1 se abrogă Regulamentul pentru
ocuparea, prin concurs, a posturilor vacante de personal de
specialitate juridică asimilat judecătorilor și procurorilor, din

Ministerul Justiției, aprobat prin Ordinul ministrului justiției
nr. 1.523/C/2005, publicat în Monitorul Oficial al României,
Partea I, nr. 962 din 31 octombrie 2005.
Art. 3. — Prezentul ordin se publică în Monitorul Oficial
al României, Partea I.
Art. 4. — Direcția pentru resurse umane și relații cu
Consiliul Superior al Magistraturii va duce la îndeplinire
dispozițiile prezentului ordin.

p. Ministrul justiției,
Dan Cristian Stoica,
secretar de stat
București, 13 iulie 2006.
Nr. 1.745/C.

ANEXĂ

REGULAMENT
pentru ocuparea, prin concurs, a posturilor de execuție vacante de personal de specialitate juridică
asimilat judecătorilor și procurorilor, din Ministerul Justiției
CAPITOLUL I
Dispoziții generale
Art. 1. — (1) Poate ocupa un post de personal de
specialitate juridică asimilat judecătorilor și procurorilor, în
Ministerul Justiției, persoana care îndeplinește condițiile
prevăzute la art. 14 alin. (2) lit. a)—e) din Legea
nr. 303/2004 privind statutul judecătorilor și procurorilor,
republicată, denumită în continuare lege, și a promovat
concursul organizat de Ministerul Justiției.
(2) Prevederile alin. (1) se aplică și personalului
transferat din alte instituții sau profesii în Ministerul Justiției,
cu excepția judecătorilor, procurorilor, precum și a
personalului asimilat acestora din alte instituții, care pot fi
numiți fără concurs, în condițiile legii.
Art. 2. — (1) Pentru înscrierea la concurs candidații vor
prezenta:
a) copie a actului de identitate;

b) copie a certificatului de căsătorie, în cazul în care
numele de pe actele de studii este diferit de cel de pe
actul de identitate;
c) copie a diplomei de licență și a foii matricole a anilor
de studii;
d) curriculum vitae (în format european);
e) copie a carnetului de muncă sau adeverințe
doveditoare ale vechimii în specialitate;
f) declarație pe propria răspundere privind lipsa
antecedentelor penale și conformitatea cu originalul a
copiilor actelor cerute la lit. a)—e);
g) chitanța de plată a taxei de înscriere.
(2) În momentul numirii, candidații declarați admiși își
completează dosarul cu certificatul de cazier judiciar și
prezintă originalul documentelor depuse în copie la dosarul
de înscriere pentru verificarea conformității acestor copii cu
originalul.
(3) Cuantumul taxei de concurs se stabilește de către
ministrul justiției, prin ordin, astfel încât să acopere costurile
necesare organizării și desfășurării concursului.

8

MONITORUL OFICIAL AL ROMÂNIEI, PARTEA I, Nr. 666/2.VIII.2006
CAPITOLUL II
Procedura de desfășurare a concursului

Art. 3. — Concursul pentru ocuparea posturilor vacante
de personal de specialitate juridică asimilat judecătorilor și
procurorilor, din Ministerul Justiției, constă în susținerea a
două probe scrise, prima, de verificare a cunoștințelor
teoretice generale, și a doua, de verificare a cunoștințelor
teoretice specifice, și a unui interviu.
Art. 4. — (1) Data și locul susținerii concursului,
tematica, bibliografia, numărul posturilor vacante, cerințele
generale ale fiecărui post, prezentarea generală a postului,
regulamentul și probele de concurs, date de contact,
termenul limită pentru depunerea actelor de înscriere la
concurs și cuantumul taxei de înscriere se aduc la
cunoștință celor interesați prin afișare la sediul Ministerului
Justiției și pe pagina web a instituției, cu cel puțin 60 de
zile înainte de data fixată pentru susținerea primei probe a
concursului.
(2) Anunțul de concurs publicat în același termen prin
intermediul mass-media, prin afișare la sediul instanțelor
judecătorești și prin afișare la sediul Institutului Național al
Magistraturii cuprinde data și locul desfășurării concursului,
numărul de posturi vacante, probele de concurs și
indicarea sursei de unde se pot obține informații
suplimentare în legătură cu concursul.
(3) În situația în care se modifică data sau locul
desfășurării concursului, se va publica un nou anunț prin
mijloacele prevăzute la alin. (1), cu cel puțin 5 zile înainte
de data susținerii primei probe de concurs.
Art. 5. — (1) Cererea pentru înscrierea la concurs
împreună cu actele prevăzute la art. 2 alin. (1) se
adresează ministrului justiției și se depun cu cel puțin
15 zile înainte de data concursului la secretariatul comisiei
de organizare a concursului din cadrul Ministerului Justiției,
Direcția pentru resurse umane și relații cu Consiliul
Superior al Magistraturii.
(2) Formularul-tip pentru cererea de înscriere, un
exemplar al tematicii și bibliografiei cerute la concurs și un
exemplar al regulamentului de concurs sunt puse la
dispoziție candidaților de secretariatul comisiei de
organizare a concursului, fiind publicate și pe pagina web
a Ministerului Justiției. Pe aceeași pagină se publică și
modelul de curriculum vitae european, ce trebuie atașat la
dosarul candidatului.
(3) În cuprinsul cererii de înscriere la concurs candidatul
va specifica:
a) direcția sau direcțiile pentru care dorește să susțină
concursul, în ordinea preferinței (în cazul în care tematicile
de concurs pentru direcțiile la care candidează sunt
identice);
b) opțiunea pentru limba străină (atunci când este
cazul);
c) lista actelor depuse la dosarul de concurs.
(4) Comisia de organizare a concursului are obligația de
a verifica dosarele candidaților cu cel puțin 14 zile înainte
de data desfășurării primei probe a concursului, hotărând
admiterea sau respingerea cererii de înscriere la concurs.
Cererile de înscriere la concurs sunt respinse dacă nu sunt
însoțite de actele prevăzute la art. 2 alin. (1) sau dacă din

actele depuse nu rezultă îndeplinirea condițiilor specifice
pentru ocuparea postului.
(5) Rezultatul verificărilor se va afișa la sediul
Ministerului Justiției și va fi publicat și pe pagina web a
Ministerului Justiției în termen de două zile de la finalizarea
verificărilor.
(6) În termen de 3 zile de la data afișării rezultatelor,
candidații respinși în urma verificării pot formula contestație.
(7) Contestațiile vor fi soluționate în termen de 48 de
ore de la expirarea termenului prevăzut la alin. (6) de
către comisia de soluționare a contestațiilor.
Art. 6. — (1) În funcție de specificul posturilor scoase la
concurs, ministrul justiției stabilește, prin ordin:
a) comisia de organizare a concursului;
b) comisia de examinare a cunoștințelor teoretice
generale;
c) comisiile de examinare a cunoștințelor teoretice
specifice și de interviu;
d) comisia de soluționare a contestațiilor.
(2) Fiecare comisie are în componența sa un președinte,
membri și un secretar.
(3) Comisia de organizare a concursului și comisia de
examinare a cunoștințelor teoretice generale se constituie
înainte de data publicării anunțului de concurs. Comisia de
organizare a concursului este formată, în principal, din
persoane din cadrul Direcției pentru resurse umane și
relații cu Consiliul Superior al Magistraturii.
(4) Comisiile de examinare a cunoștințelor teoretice
specifice și de interviu și comisia de soluționare a
contestațiilor se constituie cu minimum 15 zile înainte de
desfășurarea primei probe a concursului. Președinții
comisiilor de examinare stabilesc responsabilitățile și
termenele de realizare a acestora pentru fiecare membru
în procesul de recrutare și selecție.
(5) Comisiile prevăzute la alin. (1) lit. c) împreună cu
un psiholog efectuează interviul. Din comisia de soluționare
a contestațiilor face parte și un psiholog, în cazul în care
se contestă rezultatele interviului.
(6) Din comisiile de examinare sau din comisia de
soluționare a contestațiilor nu pot face parte acele
persoane care sunt soți, rude sau afini până la gradul al
IV-lea inclusiv cu oricare dintre candidații înscriși la
concurs.
(7) O persoană nu poate fi membru decât al uneia
dintre comisiile menționate la alin. (1), în cadrul aceluiași
concurs.
(8) Fiecare membru al comisiilor de examinare sau al
comisiei de soluționare a contestațiilor semnează după
numirea ca membru o declarație pe propria răspundere, în
care precizează că:
a) nu se află în vreuna dintre situațiile de
incompatibilitate prevăzute la alin. (6);
b) va respecta secretul și confidențialitatea lucrărilor
comisiei și a variantelor de subiecte ce vor fi elaborate.
(9) Membrii comisiilor de examinare, ai comisiei de
soluționare a contestațiilor și ai comisiei de organizare a
concursului vor fi retribuiți pentru munca depusă, în
condițiile Hotărârii Guvernului nr. 257/2005 privind
înființarea pe lângă Ministerul Justiției a unei activități
finanțate integral din venituri proprii.

MONITORUL OFICIAL AL ROMÂNIEI, PARTEA I, Nr. 666/2.VIII.2006
Art. 7. — (1) Comisia de examinare a cunoștințelor
teoretice generale are, în principal, următoarele atribuții:
a) stabilește tematica și bibliografia pentru proba scrisă
de verificare a cunoștințelor teoretice generale;
b) stabilește subiectele pentru proba scrisă de verificare
a cunoștințelor teoretice generale;
c) corectează lucrările scrise de verificare a cunoștințelor
teoretice generale;
d) recorectează și stabilește nota finală acordată, dacă
există o diferență în notare mai mare de două puncte între
corectori;
e) transmite în scris, prin secretariatul comisiei, Direcției
pentru resurse umane și relații cu Consiliul Superior al
Magistraturii rezultatele probei scrise de verificare a
cunoștințelor teoretice generale pentru a fi comunicate
candidaților.
(2) Comisiile de examinare a cunoștințelor teoretice
specifice și de interviu au, în principal, următoarele atribuții:
a) stabilesc subiectele pentru proba scrisă de verificare
a cunoștințelor teoretice specifice;
b) corectează lucrările scrise de verificare a
cunoștințelor teoretice specifice;
c) stabilesc planul interviului și realizează interviul;
d) notează pentru fiecare candidat proba interviului;
e) recorectează și stabilesc nota finală acordată, dacă
există o diferență în notare mai mare de două puncte între
corectori;
f) transmit în scris, prin secretariatul comisiei, Direcției
pentru resurse umane și relații cu Consiliul Superior al
Magistraturii rezultatele concursului pentru a fi comunicate
candidaților.
(3) Comisia de soluționare a contestațiilor are, în
principal, următoarele atribuții:
a) soluționează contestațiile depuse de candidați cu
privire la rezultatul verificării dosarelor acestora;
b) soluționează contestațiile depuse de candidați cu
privire la notarea fiecărei probe a concursului;
c) transmit, prin secretariatul comisiei, Direcției pentru
resurse umane și relații cu Consiliul Superior al
Magistraturii rezultatele contestațiilor pentru a fi comunicate
candidaților.
(4) Comisia de organizare a concursului are, în
principal, următoarele atribuții:
a) primește, verifică cererile de înscriere și actele
depuse la dosarul candidatului, conform art. 2 alin. (1), și
respinge cererile de înscriere candidaților care nu
îndeplinesc toate condițiile pentru a putea participa la
concurs;
b) îndeplinește atribuțiile specifice în legătură cu
organizarea și desfășurarea concursului;
c) asigură afișarea rezultatelor verificării dosarelor
candidaților;
d) asigură afișarea rezultatelor probelor de concurs și a
rezultatelor finale ale concursului;
e) îndeplinește orice sarcini specifice necesare pentru
buna desfășurare a concursului.
(5) Secretariatul fiecărei comisii de examinare are, în
principal, următoarele atribuții:
a) veghează la respectarea procedurii de organizare și
desfășurare a concursului;

9

b) întocmește, redactează și semnează alături de
comisia de examinare întreaga documentație privind
activitatea specifică a acesteia, inclusiv procesele-verbale
ale fiecărei sesiuni de lucru a comisiei;
c) asigură transmiterea rezultatelor probelor de concurs
Direcției pentru resurse umane și relații cu Consiliul
Superior al Magistraturii, pentru a fi comunicate
candidaților;
d) îndeplinește orice sarcini specifice necesare pentru
buna desfășurare a concursului.
(6) Secretariatul comisiei de soluționare a contestațiilor
îndeplinește în mod corespunzător atribuțiile prevăzute la
alin. (5) lit. b), c) și d).
Art. 8. — (1) Tematica și bibliografia pentru prima probă
scrisă se elaborează de comisia de examinare a
cunoștințelor teoretice generale, care le supune spre
aprobare ministrului justiției. Se menționează în mod exact
temele, capitolele și subcapitolele care fac parte din
tematică, cu indicarea autorilor și a cărților aferente
bibliografiei (inclusiv ediția).
(2) Disciplinele specifice prevăzute la art. 9, tematica și
bibliografia pe materii pentru probele de concurs se propun
de direcțiile în care există posturi vacante scoase la
concurs și se înaintează Direcției pentru resurse umane și
relații cu Consiliul Superior al Magistraturii, care le supune
spre aprobare ministrului justiției, cu avizul secretarului de
stat coordonator al direcției care organizează concursul.
Art. 9. — (1) Candidații vor susține lucrările scrise de
verificare a cunoștințelor teoretice generale la următoarele
discipline: drept civil, drept procesual civil, drept penal și
drept procesual penal.
(2) Candidații vor susține lucrările scrise de verificare a
cunoștințelor teoretice specifice la două discipline specifice
și o limbă de circulație internațională, la alegere dintre
engleză, franceză, germană, italiană și spaniolă.
(3) În cazul concursului pentru ocuparea unui post
vacant din direcții de specialitate unde cunoașterea unei
limbi de circulație internațională este esențială pentru
desfășurarea activității, în anunțul de concurs se poate
preciza ca fiind obligatorie cunoașterea respectivei limbi de
circulație internațională la care se susțin probele de
concurs.
Art. 10. — (1) Verificarea cunoștințelor teoretice,
generale și specifice, are loc pe parcursul a 3 zile
consecutive, a celor generale, în primele două zile și a
celor specifice, în cea de-a treia zi. În prima și a doua zi
se suțin lucrările la disciplinele drept civil și drept procesual
civil, respectiv drept penal și drept procesual penal, iar în
cea de-a treia zi se susțin lucrările la disciplinele de
specialitate și limba străină.
(2) Modalitatea de testare în cadrul probei scrise de
verificare a cunoștințelor teoretice generale este tip grilă,
iar cea în cadrul probei scrise de verificare a cunoștințelor
teoretice specifice este tip sinteză, rezolvarea unor cazuri
practice sau întrebări deschise.
(3) Comisia de examinare a cunoștințelor teoretice
generale are obligația de a elabora un număr de 3 ori mai
mare decât numărul de întrebări stabilit pentru fiecare test
grilă. În cazul probei scrise de verificare a cunoștințelor
teoretice specifice, comisiile de examinare au obligația de
a elabora minimum 3 variante de subiecte de concurs.

10

MONITORUL OFICIAL AL ROMÂNIEI, PARTEA I, Nr. 666/2.VIII.2006

(4) Fiecare dintre variantele cu subiectele de concurs
este introdusă într-un plic sigilat și semnat de toți membrii
comisiei de examinare cu cel puțin două ore înainte de
desfășurarea probei scrise.
(5) Timpul alocat pentru elaborarea lucrărilor scrise
destinate verificării cunoștințelor teoretice, în fiecare dintre
cele 3 zile de concurs, este stabilit de comisiile de
examinare și nu poate depăși 3 ore din momentul
comunicării subiectelor.
Art. 11. — (1) Intrarea candidaților în sălile de concurs
se face pe baza listelor întocmite pentru fiecare sală și a
actului de identitate cu o jumătate de oră înainte de
începerea probei scrise. După verificarea identității, fiecare
candidat păstrează pe bancă actul de identitate, până la
predarea lucrării scrise. Pe listă se menționează prezența
fiecărui candidat.
(2) Candidații care nu se află în sală în momentul
deschiderii plicului cu subiecte pierd dreptul de a mai
susține proba scrisă. Este interzisă intrarea în sală a
candidaților cu mijloace de comunicare la distanță,
computere personale, PDA-uri etc.
(3) Înainte de dictarea subiectelor, candidații înscriu
numele și prenumele pe colțul foii ce urmează a fi lipit,
după care se aplică ștampila Ministerului Justiției, respectiv
cea a Direcției pentru resurse umane și relații cu Consiliul
Superior al Magistraturii. Ștampila pe lucrările scrise și
semnătura pe ștampilă se aplică de președinții comisiilor
de examinare.
(4) Plicul cu subiectele de concurs este ales și desfăcut
de către un candidat dintre cele 3 plicuri cu variante de
subiecte. Acesta semnează procesul-verbal încheiat în ziua
susținerii probei scrise.
(5) Pe toată durata desfășurării probei scrise, în sălile
de concurs au acces numai membrii comisiei de examinare
și persoanele care supraveghează desfășurarea probei.
(6) În vederea elaborării lucrării scrise, candidații
primesc coli de hârtie având ștampila Ministerului Justiției.
Se poate folosi numai cerneală sau pix cu pastă de
culoare albastră. La cerere, se pot pune la dispoziție, în
mod suplimentar, coli de hârtie, iar dacă este necesar,
cerneală sau pixuri.
(7) La expirarea timpului prevăzut la art. 10 alin. (5),
delegatul care a supravegheat desfășurarea probei strânge
toate lucrările în ordinea predării lor de către candidați, sub
semnătură, după care le predă comisiei de examinare,
care le înscrie într-un borderou.
(8) Dacă examinarea se face în mai multe săli, se
întocmește câte un borderou pentru lucrările din fiecare
sală.
(9) Lucrarea se consideră predată de candidat după
verificarea stării acesteia de către delegatul care a
supravegheat desfășurarea probei și după semnarea
borderoului de către candidat.
(10) Pe toată durata desfășurării probei scrise este
interzisă părăsirea sălii de concurs de către candidați. În
cazuri excepționale, părăsirea temporară a sălii de concurs
se poate face numai cu însoțitor.
(11) Orice fraudă sau tentativă de fraudă dovedită se
sancționează cu eliminarea din concurs. În aceste cazuri,
delegații care supraveghează lucrările îl sesizează de
îndată pe președintele comisiei de examinare, care

întocmește un proces-verbal despre constatările făcute și
măsurile luate, iar lucrarea se anulează cu mențiunea
îfraudă“.
Art. 12. — (1) Pentru a putea participa la interviu,
candidații trebuie să obțină cel puțin nota 7 la fiecare
dintre probele scrise de verificare a cunoștințelor teoretice,
generale și specifice, dar nu mai puțin de nota 5 la fiecare
disciplină de concurs.
(2) În cazul concursului pentru ocuparea unui post
vacant în cadrul direcțiilor de specialitate unde cunoașterea
unei limbi de circulație internațională este esențială pentru
desfășurarea activității, nota obținută la această disciplină
în cadrul probei scrise de verificare a cunoștințelor
teoretice specifice trebuie să fie cel puțin 7. Această
cerință specifică se menționează în anunțul de concurs.
Art. 13. — (1) Rezultatele celor două probe scrise de
verificare a cunoștințelor teoretice, generale și specifice, se
afișează în același timp, în termen de maximum 10 zile
lucrătoare de la susținerea celei de-a doua probe scrise.
(2) Candidații nemulțumiți de rezultatul la probele scrise
de verificare a cunoștințelor teoretice, generale și specifice,
pot depune contestație la secretariatul comisiei de
organizare a concursului din cadrul Direcției pentru resurse
umane și relații cu Consiliul Superior al Magistraturii din
Ministerul Justiției, în termen de 48 de ore de la data
afișării rezultatelor.
(3) În vederea soluționării contestațiilor, colțurile lucrărilor
se lipesc din nou. Nota obținută în urma contestației nu
poate fi mai mică decât nota contestată.
(4) Contestațiile se soluționează de comisia de
soluționare a contestațiilor, numită în conformitate cu art. 6
alin. (1).
Art. 14. — (1) Candidații declarați admiși la probele
scrise de verificare a cunoștințelor teoretice, generale și
specifice, vor susține un interviu.
(2) Interviul se susține în termen de maximum 48 de
ore de la soluționarea contestațiilor pentru proba scrisă de
verificare a cunoștințelor teoretice.
(3) Strategia și planul de interviu vor conține elemente
care să evidențieze în persoana candidatului:
a) abilitățile de comunicare;
b) factorii care motivează sau demotivează candidatul;
c) gândirea sintetică;
d) rezistența la stres;
e) comportamentul în situațiile de criză;
f) cunoștințele impuse de post;
g) abilitățile și competențele impuse de post (extrase din
caracterul sarcinilor de îndeplinit);
h) aptitudinile impuse de post (extrase din analiza sferei
relaționale).
(4) În cadrul interviului se testează și cunoștințele la
limba străină.
(5) În cazul concursului pentru ocuparea unui post
vacant în cadrul direcțiilor de specialitate unde cunoașterea
unei limbi de circulație internațională este esențială pentru
desfășurarea activității, interviul se poate desfășura într-o
limbă de circulație internațională. Această cerință specifică
se menționează în anunțul de concurs.
(6) Întrebările și răspunsurile la interviu se înregistrează
audio. În acest sens, în cuprinsul cererii de înscriere la
concurs candidații își vor exprima acordul în vederea

MONITORUL OFICIAL AL ROMÂNIEI, PARTEA I, Nr. 666/2.VIII.2006
înregistrării interviului, urmând ca această înregistrare să fie
pusă la dispoziția comisiei de soluționare a contestațiilor,
dacă este cazul.
(7) Planul interviului se afișează pe ușa sălii de concurs
și pe pagina web a Ministerului Justiției după încheierea
interviului.
(8) Candidații sunt considerați admiși la proba interviului
dacă obțin minimum nota 7.
(9) Rezultatele interviului pot fi contestate în termen de
24 de ore de la afișare. Contestația se depune la Direcția
pentru resurse umane și relații cu Consiliul Superior al
Magistraturii din cadrul Ministerului Justiției.
(10) Contestațiile se soluționează de comisia de
soluționare a contestațiilor în termen de 24 de ore de la
expirarea termenului prevăzut la alin. (9).
CAPITOLUL III
Notarea probelor de concurs
Art. 15. — (1) Ponderea rezultatelor fiecărei probe de
concurs în nota finală este următoarea:
a) 30% pentru nota obținută la proba scrisă de
verificare a cunoștințelor teoretice generale;
b) 30% pentru nota obținută la proba scrisă de
verificare a cunoștințelor teoretice specifice;
c) 40% pentru nota obținută la interviu.
(2) Fiecare disciplină de concurs se notează cu note de
la 0 la 10. Nu se acordă puncte din oficiu.
(3) Corectarea lucrărilor scrise de verificare a
cunoștințelor teoretice, generale și specifice, se face pe
baza baremului pe subiecte stabilit de membrii comisiilor
de examinare.
(4) Baremul de corectare corespunzător probelor scrise
de verificare a cunoștințelor teoretice, generale și specifice,
și modul de notare a etapelor interviului se afișează pe
ușa fiecărei săli de concurs și pe pagina web a
Ministerului Justiției după încheierea fiecărei probe de
concurs.
(5) Notele acordate la fiecare disciplină se trec în cifre
și litere în borderoul de notare, care va fi semnat pe
fiecare filă de membrii comisiilor de examinare.
(6) Nota finală a fiecărei probe de concurs este media
aritmetică a notelor acordate de fiecare membru al
comisiilor de examinare. Nota finală acordată de fiecare
membru probelor scrise este media aritmetică a notelor
obținute la disciplinele de concurs.
(7) Nota finală a concursului este media ponderată a
fiecărei probe de concurs.
(8) Media ponderată se calculează după cum urmează:
N = A x 30% + B x 30% + C x 40%, unde:
N = nota finală a concursului;
A = nota finală acordată probei scrise de verificare a
cunoștințelor teoretice generale;
B = nota finală acordată probei scrise de verificare a
cunoștințelor teoretice specifice;
C = nota finală a interviului.
Art. 16. — (1) Media generală de promovare a
concursului este de cel puțin 7.
(2) Departajarea candidaților cu note egale, care
concurează pentru posturile vacante din cadrul aceleiași
direcții, se face în ordinea descrescătoare a mediilor de la
examenul de licență și apoi în ordinea descrescătoare a

11

mediilor aritmetice ale notelor obținute în facultate la
disciplinele de concurs prevăzute la art. 9 alin. (1).
Art. 17. — (1) Prin derogare de la art. 4 și 5, în cazul
în care între data anunțării concursului și data încheierii
probelor de concurs se vacantează posturi, acestea pot fi
ocupate în ordinea descrescătoare a mediilor de către
candidații care au obținut media prevăzută la art. 16, dacă
sunt îndeplinite cumulativ următoarele condiții:
a) posturile vacantate sunt la direcțiile pentru care au
candidat ori la direcțiile pentru care au fost susținute probe
de concurs la aceleași discipline;
b) candidatul să fi obținut media generală stabilită la
art. 16 alin. (1).
(2) Dispozițiile art. 16 alin. (2) se aplică în mod
corespunzător.
Art. 18. — Candidații declarați admiși potrivit art. 15 și 16
sunt supuși unei examinări medicale și psihologice, cu
caracter eliminatoriu.
CAPITOLUL IV
Dispoziții finale
Art. 19. — În termen de cel mult 5 zile de la data
finalizării concursului, comisiile de examinare a cunoștințelor
teoretice predau documentația de concurs Direcției pentru
resurse umane și relații cu Consiliul Superior al
Magistraturii din cadrul Ministerului Justiției.
Art. 20. — (1) Candidatul declarat admis trebuie să se
prezinte la post în maximum 15 zile de la data afișării
rezultatelor finale. În cazul în care candidatul admis nu
poate respecta termenul menționat, acesta înaintează o
cerere motivată, în scris, directorului Direcției pentru
resurse umane și relații cu Consiliul Superior al
Magistraturii, în care prezintă motivele întârzierii și termenul
la care se poate prezenta la post.
(2) În cazul neprezentării la post la termenul stabilit,
postul este declarat vacant, urmând să se comunice
următoarei persoane declarate reușită la concurs
posibilitatea de a se angaja pe postul respectiv.
Art. 21. — Candidații declarați admiși în urma
concursului și apți din punct de vedere medical și
psihologic vor fi numiți în funcția de consilier juridic,
respectiv inspector, personal de specialitate juridică asimilat
judecătorilor și procurorilor, prin ordin al ministrului justiției.
Art. 22. — Consilierii juridici, respectiv inspectorii,
încadrați în urma promovării concursului ca definitivi, vor
depune jurământul în fața secretarului de stat coordonator
al Direcției pentru resurse umane și relații cu Consiliul
Superior al Magistraturii.
Art. 23. — Fișele interviului, lucrările scrise, proceseleverbale privind rezultatele concursului și, după caz,
procesul-verbal încheiat cu ocazia depunerii jurământului
vor fi anexate la dosarele profesionale ale candidaților
declarați admiși.
Art. 24. — Dosarele, lucrările scrise, procesele-verbale
referitoare la ceilalți candidați și alte lucrări privind
concursul se arhivează și se păstrează potrivit
nomenclatoarelor arhivistice.
Art. 25. — Taxa de înscriere se restituie candidaților
care își anunță retragerea cu cel puțin 5 zile înainte de
prima probă de concurs.

12

MONITORUL OFICIAL AL ROMÂNIEI, PARTEA I, Nr. 666/2.VIII.2006

Art. 26. — Nerespectarea prevederilor regulamentului de
concurs de membrii comisiilor menționate la art. 6 alin. (1)
constituie faptă de natură a atrage răspunderea disciplinară
a persoanei vinovate. Neîndeplinirea sau îndeplinirea

defectuoasă a responsabilităților stabilite de președinții
comisiilor menționate la art. 6 alin. (1) atrage neplata sau
reducerea corespunzătoare a indemnizației plătite pentru
participarea în aceste comisii.

MINISTERUL JUSTIȚIEI

ORDIN
pentru aprobarea Regulamentului privind organizarea și desfășurarea concursului de ocupare
a posturilor vacante de personal contractual din Ministerul Justiției
În conformitate cu prevederile Hotărârii Guvernului nr. 83/2005 privind organizarea și funcționarea Ministerului
Justiției, cu modificările și completările ulterioare,
ministrul justiției emite următorul ordin:
Art. 1. — Se aprobă Regulamentul privind organizarea
și desfășurarea concursului de ocupare a posturilor vacante
de personal contractual din Ministerul Justiției, prevăzut în
anexa care face parte integrantă din prezentul ordin.
Art. 2. — La data intrării în vigoare a regulamentului
prevăzut la art. 1 se abrogă Regulamentul privind
organizarea și desfășurarea concursului de ocupare a

posturilor vacante de personal contractual din Ministerul
Justiției.
Art. 3. — Prezentul ordin se publică în Monitorul Oficial
al României, Partea I.
Art. 4. — Direcția pentru resurse umane și relații cu
Consiliul Superior al Magistraturii va duce la îndeplinire
dispozițiile prezentului ordin.

p. Ministrul justiției,
Dan Cristian Stoica,
secretar de stat
București, 13 iulie 2006.
Nr. 1.746/C.
ANEXĂ

REGULAMENT
privind organizarea și desfășurarea concursului de ocupare a posturilor vacante de personal contractual
din Ministerul Justiției
CAPITOLUL I
Dispoziții generale
Art. 1. — Poate ocupa o funcție salarizată în baza
dispozițiilor Ordonanței de urgență a Guvernului nr. 24/2000
privind sistemul de stabilire a salariilor de bază pentru
personalul contractual din sectorul bugetar, cu modificările
și completările ulterioare, persoana care îndeplinește
următoarele condiții:
a) este cetățean român cu domiciliul în România;
b) are capacitate deplină de exercițiu;
c) are studii ce corespund funcției;
d) nu are antecedente penale;
e) este aptă din punct de vedere medical pentru
exercitarea funcției;
f) a promovat concursul organizat potrivit prezentului
regulament.
Art. 2. — (1) Pentru înscrierea la concurs, candidații vor
prezenta:
a) copie a actului de identitate;

b) copie a certificatului de căsătorie, în cazul în care
numele de pe actul de studii este diferit de cel de pe actul
de identitate;
c) copie a actului doveditor al studiilor urmate;
d) curriculum vitae;
e) copie a carnetului de muncă;
f) adeverință medicală care să ateste că sunt apți
pentru exercitarea funcției;
g) declarație pe propria răspundere privind lipsa
antecedentelor penale și conformitatea cu originalul a
copiilor actelor cerute la lit. a), b), c) și e);
h) dovada achitării taxei de înscriere la concurs.
(2) În momentul angajării, candidații declarați admiși își
completează dosarul cu certificatul de cazier judiciar și
prezintă originalul documentelor depuse în copie la dosarul
de înscriere pentru verificarea conformității acestor copii cu
originalul.
(3) Cuantumul taxei de concurs se stabilește de către
ministrul justiției, prin ordin, astfel încât să acopere costurile
necesare organizării și desfășurării concursului.

MONITORUL OFICIAL AL ROMÂNIEI, PARTEA I, Nr. 666/2.VIII.2006
CAPITOLUL II
Organizarea și desfășurarea concursului
Art. 3. — (1) Data și locul susținerii concursului,
tematica, bibliografia, numărul posturilor vacante, cerințele
generale ale fiecărui post, prezentarea generală a postului,
regulamentul și probele de concurs, date de contact,
termenul limită pentru depunerea actelor de înscriere la
concurs și cuantumul taxei de concurs se aduc la
cunoștință celor interesați prin afișare la sediul Ministerului
Justiției și pe pagina web a instituției, cu cel puțin 30 de
zile înainte de data fixată pentru susținerea primei probe a
concursului.
(2) Anunțul de concurs publicat prin intermediul massmedia în același termen cuprinde data și locul desfășurării
concursului, numărul de posturi vacante, probele de
concurs și indicarea sursei de unde se pot obține informații
suplimentare în legătură cu concursul.
(3) În situația în care se modifică data sau locul
desfășurării concursului, se va publica un nou anunț prin
mijloacele prevăzute la alin. (1), cu cel puțin 5 zile înainte
de data susținerii primei probe de concurs.
Art. 4. — (1) Cererea de înscriere împreună cu actele
prevăzute la art. 2 alin. (1) se depun cu cel puțin 10 zile
înainte de data fixată pentru susținerea primei probe a
concursului sau pentru testarea psihologică la secretariatul
comisiei de organizare a concursului din cadrul Ministerului
Justiției, Direcția pentru resurse umane și relații cu
Consiliul Superior al Magistraturii. Cererea de înscriere va
fi adresată directorului Direcției pentru resurse umane și
relații cu Consiliul Superior al Magistraturii.
(2) Formularul-tip pentru cererea de înscriere, un
exemplar al tematicii și bibliografiei cerute la concurs și un
exemplar al regulamentului de concurs sunt puse la
dispoziție candidaților de secretariatul comisiei de
organizare a concursului, fiind publicate și pe pagina web
a Ministerului Justiției. Pe aceeași pagină se publică și
modelul de curriculum vitae european, ce trebuie atașat la
dosarul candidatului.
(3) În cuprinsul cererii de înscriere la concurs candidatul
specifică:
a) direcția pentru care dorește să susțină concursul;
b) lista actelor depuse la dosarul de concurs.
(4) Comisia de organizare a concursului are obligația de
a verifica dosarele candidaților cu cel puțin 9 zile înainte
de data desfășurării primei probe a concursului. Cererile de
înscriere la concurs sunt respinse dacă nu sunt însoțite de
actele prevăzute la art. 2 alin. (1) sau dacă din actele
depuse nu rezultă îndeplinirea condițiilor specifice pentru
ocuparea postului.
(5) Rezultatul verificărilor se afișează la sediul
Ministerului Justiției și se publică pe pagina web a
Ministerului Justiției în termen de 24 de ore de la
finalizarea verificărilor.
(6) În termen de 48 de ore de la data afișării
rezultatelor, candidații respinși în urma verificării pot
formula contestație.
(7) Contestațiile vor fi soluționate în termen de 48 de
ore de la expirarea termenului prevăzut la alin. (6) de
către comisia de soluționare a contestațiilor.

13

Art. 5. — (1) În funcție de specificul posturilor scoase la
concurs, ministrul justiției stabilește, prin ordin, comisia de
organizare a concursului, comisiile de concurs, precum și
comisia de soluționare a contestațiilor.
(2) Fiecare comisie are în componența sa un
președinte, membri și un secretar.
(3) Comisia de organizare a concursului se constituie
înainte de data publicării anunțului de concurs și este
formată, în principal, din persoane din cadrul Direcției
pentru resurse umane și relații cu Consiliul Superior al
Magistraturii.
(4) Comisiile de concurs și comisia de soluționare a
contestațiilor se constituie cu minimum 10 zile înainte de
desfășurarea primei probe a concursului sau a testării
psihologice, după caz. Președinții acestor comisii stabilesc
responsabilitățile și termenele de realizare a acestora
pentru fiecare membru în procesul de recrutare și selecție.
(5) Din comisiile de concurs sau din comisia de
soluționare a contestațiilor nu pot face parte acele
persoane care sunt soți, rude sau afini până la gradul al
IV-lea inclusiv cu oricare dintre candidații înscriși la
concurs.
(6) O persoană nu poate fi membru decât al uneia
dintre comisiile menționate la alin. (1), în cadrul aceluiași
concurs.
(7) Fiecare membru al comisiei de concurs sau al
comisiei de soluționare a contestațiilor semnează după
numirea ca membru o declarație pe propria răspundere, în
care precizează că:
a) nu se află în vreuna dintre situațiile de
incompatibilitate prevăzute la alin. (5);
b) va respecta secretul și confidențialitatea lucrărilor
comisiei și a variantelor de subiecte ce vor fi elaborate.
(8) Membrii comisiei de organizare a concursului, ai
comisiei de concurs și ai comisiei de soluționare a
contestațiilor vor fi retribuiți pentru munca depusă, în
condițiile Hotărârii Guvernului nr. 257/2005 privind
înființarea pe lângă Ministerul Justiției a unei activități
finanțate integral din venituri proprii.
Art. 6. — (1) Comisiile de concurs au următoarele
atribuții principale:
a) stabilesc subiectele pentru proba scrisă și corectează
lucrările scrise;
b) stabilesc conținutul probei practice;
c) stabilesc planul interviului și realizează interviul;
d) notează pentru fiecare candidat fiecare probă a
concursului;
e) recorectează și stabilesc nota finală acordată la
fiecare probă a concursului, dacă există o diferență în
notare mai mare de două puncte între corectori;
f) transmit în scris Direcției pentru resurse umane și
relații cu Consiliul Superior al Magistraturii, prin secretariatul
comisiei, rezultatele concursului pentru a fi comunicate
candidaților.
(2) Comisia de soluționare a contestațiilor are
următoarele atribuții principale:
a) soluționează contestațiile depuse de candidați cu
privire la rezultatul verificării dosarelor acestora;
b) soluționează contestațiile depuse de candidați cu
privire la notarea fiecărei probe a concursului;

14

MONITORUL OFICIAL AL ROMÂNIEI, PARTEA I, Nr. 666/2.VIII.2006

c) transmite, prin secretariatul comisiei, Direcției pentru
resurse umane și relații cu Consiliul Superior al
Magistraturii rezultatele contestațiilor pentru a fi comunicate
candidaților.
(3) Comisia de organizare a concursului are, în
principal, următoarele atribuții:
a) primește, verifică cererile de înscriere și actele
depuse la dosarul candidatului, conform art. 2 alin. (1), și
respinge cererile de înscriere candidaților care nu
îndeplinesc toate condițiile pentru a putea participa la
concurs;
b) îndeplinește atribuțiile specifice în legătură cu
organizarea și desfășurarea concursului;
c) asigură afișarea rezultatelor verificării dosarelor
candidaților;
d) asigură afișarea rezultatelor probelor de concurs și a
rezultatelor finale ale concursului;
e) îndeplinește orice sarcini specifice necesare pentru
buna desfășurare a concursului.
(4) Secretariatul comisiei de concurs are următoarele
atribuții principale:
a) veghează la respectarea procedurii de organizare și
desfășurare a concursului;
b) întocmește, redactează și semnează alături de
comisia de concurs întreaga documentație privind
activitatea specifică a acesteia, inclusiv procesele-verbale
ale fiecărei sesiuni de lucru a comisiei;
c) asigură transmiterea rezultatelor concursului Direcției
pentru resurse umane și relații cu Consiliul Superior al
Magistraturii, pentru a fi comunicate candidaților;
d) îndeplinește orice sarcini specifice necesare pentru
buna desfășurare a concursului.
(5) Secretariatul comisiei de soluționare a contestațiilor
îndeplinește în mod corespunzător atribuțiile prevăzute la
alin. (4) lit. b) și c).
Art. 7. — (1) Examinarea candidaților se va face prin
susținerea unei probe scrise de verificare a cunoștințelor
teoretice și/sau o probă practică, în funcție de cerințele
generale ale postului pentru care se candidează, precum și
a unui interviu.
(2) În funcție de specificul postului, se poate introduce
înainte de examinarea candidaților obligativitatea efectuării
unei testări psihologice, cu caracter eliminatoriu. Testarea
psihologică se efectuează de către psihologi din sistemul
justiției.
(3) Probele de concurs și/sau obligativitatea testării
psihologice pentru fiecare post vacant se comunică în
anunțul de concurs.
Art. 8. — (1) Tematica pentru probele de concurs se
propune de către conducătorii compartimentelor în care
există posturi vacante scoase la concurs, în acord cu
specificațiile generale ale posturilor vacante, și se prezintă
spre aprobare ministrului justiției de către Direcția pentru
resurse umane și relații cu Consiliul Superior al
Magistraturii.
(2) Se menționează în mod exact temele, capitolele și
subcapitolele care fac parte din tematică, cu indicarea
autorilor și a cărților aferente bibliografiei (inclusiv ediția).
Art. 9. — Timpul destinat pentru elaborarea lucrării
scrise este de două ore, începând din momentul
comunicării subiectelor, cu excepția posturilor vacante de

conducere, pentru care timpul pentru elaborarea lucrării
scrise este de 3 ore.
Art. 10. — (1) Comisia de concurs stabilește
modalitatea de testare în cadrul probei scrise de verificare
a cunoștințelor teoretice, respectiv tip grilă sau sinteză.
(2) Comisia de concurs are obligația de a elabora
minimum 3 variante de subiecte de concurs. Dacă proba
scrisă este sub formă de test grilă, comisia de concurs
trebuie să elaboreze un număr de 3 ori mai mare decât
numărul de întrebări stabilit pentru fiecare test grilă.
(3) Fiecare dintre variantele cu subiectele de concurs
este introdusă într-un plic sigilat și semnat de toți membrii
comisiei de concurs cu cel puțin două ore înainte de
desfășurarea probei scrise.
Art. 11. — (1) Intrarea candidaților în sălile de concurs
se va face pe baza listelor întocmite pentru fiecare sală și
a buletinului/cărții de identitate cu o jumătate de oră înainte
de începerea probei scrise. După verificarea identității,
fiecare candidat va păstra pe bancă buletinul/cartea de
identitate, până la predarea lucrării scrise. Pe listă se
menționează prezența fiecărui candidat.
(2) Candidații care nu se află în sală în momentul
deschiderii plicului cu subiecte pierd dreptul de a mai
susține proba scrisă. Este interzisă intrarea în sală a
candidaților cu mijloace de comunicare la distanță,
computere personale, PDA-uri etc.
(3) Înainte de a se dicta subiectele, candidații înscriu
numele și prenumele pe colțul foii ce urmează a fi lipit,
după care se aplică ștampila Ministerului Justiției, respectiv
cea a Direcției pentru resurse umane și relații cu Consiliul
Superior al Magistraturii. Ștampila pe lucrările scrise și
semnătura pe ștampilă se aplică de către președintele
comisiei de concurs.
(4) Plicul cu subiectele de concurs este ales și desfăcut
de către un candidat dintre cele 3 plicuri cu variantele de
subiecte. Acesta semnează procesul-verbal încheiat în ziua
susținerii probei scrise.
(5) Pe toată durata desfășurării probei scrise, în sălile
de concurs au acces numai membrii comisiei de concurs și
persoanele care supraveghează candidații.
(6) În vederea elaborării lucrării scrise, candidații vor
primi coli de hârtie având ștampila Ministerului Justiției. Se
va putea folosi numai cerneală sau pix de culoare albastră.
La cerere, se pot pune la dispoziție în mod suplimentar
coli de hârtie, iar dacă este necesar, cerneală sau pixuri.
(7) La expirarea timpului prevăzut la art. 9, delegatul
care a supravegheat desfășurarea probei strânge toate
lucrările în ordinea predării lor de către candidați, sub
semnătură, după care le predă, cu număr, comisiei de
concurs, care le înscrie într-un borderou.
(8) Dacă examinarea se face în mai multe săli, se
întocmește câte un borderou pentru lucrările din fiecare
sală.
(9) Lucrarea se consideră predată de candidat după
verificarea stării acesteia de către delegatul care a
supravegheat desfășurarea probei și după semnarea
borderoului de către candidat.
(10) Pe toată durata desfășurării probei scrise este
interzisă părăsirea sălii de concurs de către candidați. În
cazuri excepționale, părăsirea temporară a sălii de concurs
se va putea face numai cu însoțitor.

MONITORUL OFICIAL AL ROMÂNIEI, PARTEA I, Nr. 666/2.VIII.2006
(11) Orice fraudă sau încercare de fraudă dovedită se
sancționează prin eliminarea din concurs. În aceste cazuri,
delegații care supraveghează lucrările îl sesizează de
îndată pe președintele comisiei de concurs, care
întocmește un proces-verbal despre constatările făcute și
măsurile luate, iar lucrarea se anulează cu mențiunea
îfraudă“.
Art. 12. — Pentru a fi declarați admiși la proba scrisă
de verificare a cunoștințelor teoretice candidații trebuie să
obțină cel puțin nota 7, dar nu mai puțin de nota 5 pentru
fiecare disciplină de concurs.
Art. 13. — (1) Rezultatele la proba scrisă de verificare
a cunoștințelor teoretice se afișează în termen de
maximum 5 zile de la data susținerii probei.
(2) Candidații nemulțumiți de notele acordate la proba
scrisă de verificare a cunoștințelor teoretice pot depune
contestație la secretariatul comisiei de organizare a
concursului din cadrul Direcției pentru resurse umane și
relații cu Consiliul Superior al Magistraturii din Ministerul
Justiției, în termen de 48 de ore de la data afișării
rezultatelor.
(3) În vederea soluționării contestațiilor, colțurile lucrărilor
se lipesc din nou.
(4) Contestațiile se soluționează de comisia de
soluționare a contestațiilor în termen de 48 de ore de la
expirarea termenului prevăzut la alin. (2).
(5) Nota obținută în urma contestației nu poate fi mai
mică decât nota contestată.
Art. 14. — (1) Criteriile de evaluare și modul de notare
a candidaților la proba practică se stabilesc de comisia de
concurs, în funcție de natura posturilor vacante scoase la
concurs.
(2) Dacă examinarea constă în susținerea unei probe
scrise de verificare a cunoștințelor teoretice și în susținerea
unei probe practice, desfășurarea probei practice are loc în
termen de 48 de ore de la data afișării rezultatelor probei
scrise sau a rezultatelor contestațiilor la această probă.
(3) Rezultatele la proba practică se afișează în termen
de maximum 3 zile de la data susținerii probei.
(4) Pentru a fi declarați admiși la proba practică,
candidații trebuie să obțină cel puțin nota 7.
(5) Rezultatele obținute la proba practică pot fi
contestate numai în cazul în care sunt materializate pe
hârtie ori pe un alt suport stabil de stocare a datelor.
(6) Candidații nemulțumiți de notele acordate la proba
practică pot depune contestație la secretariatul comisiei de
organizare a concursului din cadrul Direcției pentru resurse
umane și relații cu Consiliul Superior al Magistraturii din
Ministerul Justiției, în termen de 48 de ore de la data
afișării rezultatelor.
(7) Contestațiile se soluționează de comisia de
soluționare a contestațiilor în termen de 48 de ore de la
expirarea termenului prevăzut la alin. (6).
Art. 15. — (1) Candidații declarați admiși la proba
scrisă de verificare a cunoștințelor teoretice și/sau la proba
practică vor susține un interviu.
(2) Interviul se susține în termen de maximum 48 de
ore de la soluționarea contestațiilor pentru proba scrisă de
verificare a cunoștințelor teoretice ori pentru proba practică
sau, după caz, de la afișarea rezultatelor pentru proba
practică.

15

(3) Strategia și planul de interviu vor conține elemente
care să evidențieze în persoana candidatului:
a) abilitățile de comunicare;
b) factorii care motivează sau demotivează candidatul;
c) gândirea sintetică;
d) rezistența la stres;
e) comportamentul în situațiile de criză;
f) cunoștințele impuse de post;
g) abilitățile și competențele impuse de post (extrase din
caracterul sarcinilor de îndeplinit);
h) aptitudini impuse de post (extrase din analiza sferei
relaționale).
(4) Întrebările și răspunsurile la interviu se înregistrează
audio. În acest sens, în cuprinsul cererii de înscriere la
concurs candidații își vor exprima acordul în vederea
înregistrării interviului, urmând ca această înregistrare să fie
pusă la dispoziție comisiei de soluționare a contestațiilor,
dacă este cazul.
(5) Planul interviului se afișează pe ușa sălii de concurs
și pe pagina web a Ministerului Justiției după încheierea
interviului.
(6) Candidații sunt considerați admiși la proba interviului
dacă obțin minimum nota 7.
(7) Rezultatele interviului pot fi contestate în termen de
24 de ore de la afișare. Contestația se depune la
secretariatul comisiei de organizare a concursului din cadrul
Direcției pentru resurse umane și relații cu Consiliul
Superior al Magistraturii din Ministerul Justiției.
(8) Contestațiile se soluționează de către comisia de
soluționare a contestațiilor în termen de 24 de ore de la
expirarea termenului prevăzut la alin. (7).
Art. 16. — Media generală (nota) de promovare a
concursului este de cel puțin 7.
CAPITOLUL III
Notarea probelor
Art. 17. — (1) Fiecare probă de concurs se notează cu
note de la 0 la 10. Nu se acordă punct din oficiu.
(2) Corectarea lucrărilor scrise de verificare a
cunoștințelor teoretice și aprecierea notei pentru proba
practică și pentru interviu se fac pe baza unui punctaj
stabilit de toți membrii comisiei de concurs.
(3) Baremul de corectare corespunzător probei scrise și
celei practice, precum și modul de notare al etapelor
interviului se afișează pe ușa fiecărei săli de concurs și pe
pagina web a Ministerului Justiției după încheierea fiecărei
probe de concurs.
(4) Notele acordate la fiecare probă de concurs se trec
în litere și în cifre în borderoul de notare, care este
semnat pe fiecare filă de membrii comisiei de concurs.
(5) Nota finală a fiecărei probe de concurs este media
aritmetică a notelor acordate de fiecare membru al comisiei
de concurs.
(6) Nota finală a concursului este media ponderată a
probelor de concurs. Ea este stabilită de membrii comisiei
de concurs și se afișează la sediul Ministerului Justiției și
pe pagina web a instituției înainte de desfășurarea primei
probe a concursului.

16

MONITORUL OFICIAL AL ROMÂNIEI, PARTEA I, Nr. 666/2.VIII.2006

(7) Media ponderată se calculează după cum urmează:
N = A x X + B x Y + C x Z,
unde:
N =
A =
B =
C =
X =

nota finală a concursului;
nota finală acordată probei scrise;
nota finală acordată probei practice;
nota finală a interviului;
ponderea acordată probei scrise (se exprimă în
procente);
Y = ponderea acordată probei practice (se exprimă în
procente);
Z = ponderea acordată interviului (se exprimă în
procente).
Art. 18. — (1) Admiterea candidaților reușiți la concurs
se face în ordinea descrescătoare a notelor finale ale
concursului obținute, în funcție de posturile vacante pentru
care s-a înscris fiecare candidat.
(2) La note finale de concurs egale, comisia stabilește
candidatul admis în raport cu nota obținută la proba scrisă
de verificare a cunoștințelor teoretice sau, dacă aceasta nu
s-a susținut ori notele obținute sunt egale, în raport cu cea
obținută la proba practică.
(3) Dacă notele obținute în urma acestor probe sunt
egale, se organizează un interviu suplimentar în fața
aceleiași comisii de concurs, având drept scop departajarea
candidaților.
CAPITOLUL IV
Dispoziții finale
Art. 19. — Comisiile de concurs, în termen de cel mult
5 zile de la data finalizării concursului, predau întregul
material de concurs Direcției pentru resurse umane și
relații cu Consiliul Superior al Magistraturii din Ministerul
Justiției.

Art. 20. — (1) Candidatul admis trebuie să se prezinte
la post în maximum 15 zile de la data afișării rezultatelor
finale. În cazul în care candidatul admis nu poate respecta
termenul menționat, acesta înaintează o cerere motivată, în
scris, directorului Direcției pentru resurse umane și relații
cu Consiliul Superior al Magistraturii, în care prezintă
motivele întârzierii și termenul la care se poate prezenta la
post.
(2) În cazul neprezentării la post la termenul stabilit,
postul este declarat vacant, urmând să se comunice
următoarei persoane, declarată reușită la concurs,
posibilitatea de a se angaja pe postul respectiv.
Art. 21. — Lucrările scrise, fișele probei practice și ale
interviului și procesele-verbale privind rezultatele concursului
se anexează la dosarele personale ale candidaților
declarați admiși.
Art. 22. — Dosarele, lucrările scrise, procesele-verbale
referitoare la ceilalți candidați și alte lucrări privind
concursul se arhivează și se păstrează potrivit
nomenclatoarelor arhivistice.
Art. 23. — Taxa de înscriere se restituie candidaților
care își anunță retragerea cu cel puțin 5 zile înainte de
prima probă de concurs.
Art. 24. — Nerespectarea prevederilor regulamentului de
concurs de către comisiile prevăzute la art. 5 alin. (1)
constituie faptă de natură a atrage răspunderea disciplinară
a persoanei vinovate. Neîndeplinirea sau îndeplinirea
defectuoasă a responsabilităților stabilite în condițiile art. 5
alin. (4) atrage neplata sau reducerea corespunzătoare a
indemnizației plătite pentru participarea în comisia de
organizare a concursului, în comisia de concurs ori în
comisia de soluționare a contestațiilor.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 666/2.VIII.2006 conține 16 pagini.

Prețul: 1,15 lei

&JUYDGY|118423]
ISSN 1453—4495

