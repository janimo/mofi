Anul 174 (XVIII) — Nr. 1.029

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 27 decembrie 2006

SUMAR

Nr.

Pagina
LEGI ȘI DECRETE

469. — Lege pentru modificarea și completarea Legii
nr. 178/2000 privind produsele cosmetice ..............
1.387. — Decret privind promulgarea Legii pentru
modificarea și completarea Legii nr. 178/2000
privind produsele cosmetice .....................................

1.403. — Decret privind conferirea Ordinului și Medaliei
Bărbăție și Credință....................................................
ORDONANȚE ȘI HOTĂRÂRI
ALE GUVERNULUI ROMÂNIEI
107.

— Ordonanță de urgență pentru modificarea
Ordonanței de urgență a Guvernului nr. 5/2003

2–5

5

6

Nr.

Pagina
privind acordarea de ajutoare pentru încălzirea
locuinței, precum și a unor facilități populației
pentru plata energiei termice ...................................

6–9

1.826. — Hotărâre pentru aprobarea rectificării bugetului
de venituri și cheltuieli pe anul 2006 al Companiei
Naționale îLoteria Română“ — S.A., aflată sub
autoritatea Ministerului Finanțelor Publice ...............

9–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.135. — Ordin al ministrului finanțelor publice privind
înregistrarea operatorilor economici care vor
efectua achiziții intracomunitare de produse
accizabile după data de 1 ianuarie 2007 ...............

15–16

2

MONITORUL OFICIAL AL ROMÂNIEI, PARTEA I, Nr. 1.029/27.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 178/2000 privind produsele cosmetice
Parlamentul României adoptă prezenta lege.
Art. I. — Legea nr. 178/2000 privind produsele
cosmetice, republicată în Monitorul Oficial al României,
Partea I, nr. 91 din 27 ianuarie 2005, se modifică și se
completează după cum urmează:
1. La articolul 2, literele b), n) și o) se abrogă.
2. La articolul 2 se introduc două noi alineate,
alineatele (2) și (3), cu următorul cuprins:
î(2) Pentru aplicarea prevederilor art. 7 și ale art. 20,
următorii termeni și expresii se definesc după cum
urmează:
a) produs cosmetic finit — produsul cosmetic în formula
sa finală, așa cum este pus pe piață și oferit
consumatorului final, sau prototipul acestuia;
b) prototip — primul model sau proiect al unui produs
cosmetic care nu a fost fabricat în loturi și de la care
produsul cosmetic finit este copiat sau dezvoltat.
(3) Pentru aplicarea prevederilor art. 6, următoarea
expresie se definește astfel:
— ingredient cosmetic — orice substanță chimică sau
preparat de origine sintetică ori naturală folosit în
compoziția unui produs cosmetic, cu excepția compozițiilor
de parfumare și aromatizare.“
3. Articolul 5 va avea următorul cuprins:
îArt. 5. — Produsele cosmetice puse pe piață nu
trebuie să pericliteze sănătatea umană atunci când sunt
folosite în condiții normale sau previzibile în mod rezonabil
de folosire, ținându-se seama, în special, de prezentarea
produsului, etichetarea, instrucțiunile privind păstrarea și
utilizarea acestuia, precum și de orice altă indicație sau
informație prevăzută de producător, de reprezentantul său
autorizat sau de orice altă persoană responsabilă pentru
punerea pe piață a produsului. Aceste indicații sau
informații nu vor scuti nicio persoană, în nicio circumstanță,
să se conformeze altor dispoziții ale prezentei legi.“
4. După articolul 5 se introduce un nou articol,
articolul 51, cu următorul cuprins:
îArt. 51. — Ministerul Sănătății Publice ia toate măsurile
necesare pentru a fi puse pe piață numai acele produse
care se conformează prevederilor prezentei legi și ale
Ordinului ministrului sănătății nr. 1.448/2005 privind
categoriile de produse cosmetice și listele cuprinzând
substanțele ce pot fi utilizate în compoziția produselor
cosmetice, cu modificările și completările ulterioare.“
5. La articolul 6, alineatul (1) va avea următorul cuprins:
îArt. 6. — (1) Fără a afecta ducerea la îndeplinire a
obligațiilor prevăzute la art. 5, se interzice punerea pe piață
a produselor cosmetice în a căror compoziție se găsesc:
a) substanțe prevăzute în anexa nr. II la Ordinul
ministrului sănătății nr. 1.448/2005, cu modificările și
completările ulterioare;

b) substanțe în afara limitelor de admisibilitate și a
condițiilor prevăzute în anexa nr. III, Partea I, la Ordinul
ministrului sănătății nr. 1.448/2005, cu modificările și
completările ulterioare;
c) agenți de colorare, alții decât cei prevăzuți în anexa
nr. IV, Partea I, la Ordinul ministrului sănătății
nr. 1.448/2005, cu modificările și completările ulterioare, cu
excepția produselor cosmetice destinate a fi folosite numai
la colorarea părului;
d) agenți de colorare prevăzuți în anexa nr. IV, Partea I,
la Ordinul ministrului sănătății nr. 1.448/2005, cu
modificările și completările ulterioare, în alte condiții decât
cele specificate, cu excepția produselor cosmetice destinate
a fi folosite numai la colorarea părului;
e) conservanți, alții decât cei stabiliți în anexa nr. VI,
Partea I, la Ordinul ministrului sănătății nr. 1.448/2005, cu
modificările și completările ulterioare;
f) conservanți, în afara limitelor de admisibilitate și a
condițiilor impuse de anexa nr. VI, Partea I, la Ordinul
ministrului sănătății nr. 1.448/2005, cu modificările și
completările ulterioare, cu excepția cazului în care sunt
folosite alte concentrații, pentru scopuri specifice, care
rezultă din prezentarea produsului;
g) filtre UV, altele decât cele stabilite în anexa nr. VII,
Partea I, la Ordinul ministrului sănătății nr. 1.448/2005, cu
modificările și completările ulterioare;
h) filtre UV, folosite în afara limitelor de admisibilitate și
a condițiilor impuse în anexa nr. VII, Partea I, la Ordinul
ministrului sănătății nr. 1.448/2005, cu modificările și
completările ulterioare;“.
6. La articolul 6, după alineatul (2) se introduce un nou
alineat, alineatul (3), cu următorul cuprins:
î(3) Prevederile Ordinului ministrului industriei și
resurselor și al ministrului sănătății și familiei
nr. 309/729/2001 privind inventarul pentru ingredientele
folosite în produsele cosmetice au valoare indicativă, fără
să constituie o listă a substanțelor autorizate pentru a fi
folosite în produsele cosmetice.“
7. La articolul 7, alineatele (1) și (2) vor avea următorul
cuprins:
îArt. 7. — (1) Fără a se afecta ducerea la îndeplinire a
obligațiilor prevăzute la art. 5, se interzic:
a) comercializarea produselor cosmetice a căror formulă
finală, pentru a îndeplini cerințele prezentei legi, a fost
testată pe animale folosindu-se o metodă, alta decât cea
alternativă, după ce aceasta din urmă a fost validată și
adoptată la nivelul Comunității Europene, ținându-se seama
de evoluția procesului de validare din cadrul Organizației
pentru Cooperare și Dezvoltare Economică;

MONITORUL OFICIAL AL ROMÂNIEI, PARTEA I, Nr. 1.029/27.XII.2006
b) comercializarea produselor cosmetice având
ingrediente sau combinații de ingrediente care, pentru a
îndeplini cerințele prezentei legi, au fost testate pe animale
folosindu-se o metodă, alta decât cea alternativă, după
data la care aceasta din urmă a fost validată și adoptată
la nivelul Comunității Europene, ținându-se seama de
evoluția procesului de validare din cadrul Organizației
pentru Cooperare și Dezvoltare Economică;
c) testarea pe animale a produselor cosmetice finite,
pentru a îndeplini cerințele prezentei legi;
d) testarea pe animale a ingredientelor sau combinațiilor
de ingrediente, pentru a îndeplini cerințele prezentei legi,
după data la care aceste teste trebuie să fie înlocuite de
metodele alternative validate sau stabilite de Comisia
Europeană.
(2) Metodele alternative celor prevăzute în anexa nr. 3
la Normele metodologice de aplicare a Ordonanței de
urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase, aprobate prin Hotărârea Guvernului
nr. 490/2002, cu modificările și completările ulterioare,
se reglementează prin ordin al ministrului sănătății publice,
pe măsura publicării lor în Jurnalul Oficial al Uniunii
Europene.“
8. La articolul 8, alineatul (1) va avea următorul
cuprins:
îArt. 8. — (1) Este interzisă folosirea în produsele
cosmetice a substanțelor clasificate ca fiind cancerigene,
mutagene sau toxice pentru reproducere din categoriile 1,
2 și 3, așa cum sunt prevăzute în anexa nr. 2 la Normele
metodologice de aplicare a Ordonanței de urgență a
Guvernului nr. 200/2000 privind clasificarea, etichetarea și
ambalarea substanțelor și preparatelor chimice periculoase.“
9. La articolul 9, alineatul (1) va avea următorul
cuprins:
îArt. 9. — (1) Este permisă comercializarea produselor
cosmetice care conțin:
a) substanțele prevăzute în anexa nr. III, Partea a 2-a,
la Ordinul ministrului sănătății nr. 1.448/2005, cu
modificările și completările ulterioare, în limitele și condițiile
impuse, până la data stabilită în anexa menționată;
b) agenții de colorare prevăzuți în anexa nr. IV, Partea
a 2-a, la Ordinul ministrului sănătății nr. 1.448/2005, cu
modificările și completările ulterioare, în limitele și condițiile
impuse, până la data stabilită în anexa menționată;
c) conservanții prevăzuți în anexa nr. VI, Partea a 2-a,
la Ordinul ministrului sănătății nr. 1.448/2005, cu
modificările și completările ulterioare, în limitele și condițiile
impuse, până la data stabilită în anexă, cu excepția cazului
în care sunt folosite alte concentrații, pentru scopuri
specifice, care reies din prezentarea produsului;
d) filtrele UV prevăzute în anexa nr. VII, Partea a 2-a,
la Ordinul ministrului sănătății nr. 1.448/2005, cu
modificările și completările ulterioare, în limitele și condițiile
impuse, până la data stabilită în anexa menționată.“
10. La articolul 9, după alineatul (1) se introduce un
nou alineat, alineatul (11), cu următorul cuprins:
î(1 1) După expirarea datei stabilite potrivit alin. (1),
substanțele, agenții de colorare, conservanții și filtrele UV
trebuie:
a) permiși definitiv; sau

3

b) interziși definitiv, prin includerea în cuprinsul anexei
nr. II la Ordinul ministrului sănătății nr. 1.448/2005, cu
modificările și completările ulterioare; sau
c) menținuți, pentru perioada prevăzută în Partea a 2-a
a anexelor nr. III, IV, VI și VII la Ordinul ministrului
sănătății nr. 1.448/2005, cu modificările și completările
ulterioare; sau
d) eliminați, prin abrogarea pozițiilor respective din
anexele la Ordinul ministrului sănătății nr. 1.448/2005, cu
modificările și completările ulterioare, pe baza informațiilor
științifice disponibile sau pentru că nu mai sunt folosiți.“
11. La articolul 9, alineatele (2) și (3) se abrogă.
12. La articolul 10, partea introductivă a alineatului (1)
va avea următorul cuprins:
îArt. 10. — (1) Prin derogare de la prevederile art. 6,
Ministerul Sănătății Publice poate autoriza folosirea pe
teritoriul României a substanțelor care nu sunt prevăzute în
lista de substanțe permise pentru anumite produse
cosmetice, în următoarele condiții:“.
13. Articolul 11 va avea următorul cuprins:
îArt. 11. — Producătorul sau reprezentantul său
autorizat ori beneficiarul fabricării produsului cosmetic sau
persoana responsabilă pentru punerea produselor
cosmetice pe piața Comunității Europene va notifica
autorității competente a statului membru unde s-a fabricat
produsul sau unde acesta a fost importat pentru prima
dată adresa locului de fabricație ori a primului import în
cadrul comunității, înainte de introducerea pe piață a
acestora.“
14. Articolul 12 se abrogă.
15. Articolul 13 va avea următorul cuprins:
îArt. 13. — (1) Notificarea este unică pe teritoriul
Uniunii Europene.
(2) Notificarea devine efectivă din momentul transmiterii
datelor.
(3) Orice modificare a informațiilor transmise Ministerului
Sănătății Publice este adusă la cunoștință acestuia în
termen de 30 de zile de la data apariției modificării.
(4) În conformitate cu prevederile art. 11, Ministerul
Sănătății Publice reprezintă autoritatea competentă în
România pentru notificarea produselor cosmetice.“
16. La articolul 14, literele c), d) și e) ale alineatului (1)
vor avea următorul cuprins:
îc) metoda de fabricație conform regulilor de bună
practică de fabricație prevăzute în Ordinul ministrului
industriei și resurselor nr. 308/2001 pentru aprobarea
Ghidului privind principiile de bună practică de fabricație
pentru produsele cosmetice sau în reglementările altor
state membre; prevederile ordinului menționat sunt
aplicabile produselor cosmetice fabricate în România sau
importate din țări terțe, care sunt introduse pentru prima
dată pe piața comunitară prin România;
d) numele persoanei responsabile cu fabricarea sau
importul pentru prima dată al unui produs cosmetic în
Comunitatea Europeană; persoana responsabilă trebuie să
posede un nivel adecvat de calificare profesională sau
experiență, în conformitate cu legislația și practica statului
membru al Comunității Europene unde sunt fabricate ori
unde sunt pentru prima dată importate produsele
cosmetice;
e) evaluarea siguranței pentru sănătatea umană a
produsului cosmetic finit. Pentru aceasta, producătorul va

4

MONITORUL OFICIAL AL ROMÂNIEI, PARTEA I, Nr. 1.029/27.XII.2006

ține seama de profilul toxicologic general al ingredientelor
folosite, de structura lor chimică și de nivelul de expunere,
în special de caracteristicile de expunere specifice zonei în
care produsul va fi aplicat sau de populația căreia îi este
destinat; pentru produsele destinate copiilor sub 3 ani,
precum și pentru cele destinate exclusiv igienei intime
externe trebuie să existe o evaluare specifică a securității
pentru sănătatea umană. În cazul în care produsul se
fabrică în diferite localități pe teritoriul României sau al
celorlalte state membre ale Comunității Europene,
producătorul poate să aleagă o singură locație (loc), unde
informațiile privind produsul sunt disponibile. În acest sens,
la solicitarea autorităților competente pentru monitorizarea
produsului sau a altor autorități cu atribuții de control,
producătorul este obligat să precizeze adresa la care
informațiile sunt rapid accesibile;“.
17. La articolul 14, după alineatul (1) se introduce un
nou alineat, alineatul (11), cu următorul cuprins:
î(11) Autoritatea Națională pentru Protecția Consumatorilor
este autoritatea competentă în România pentru verificarea
datelor prevăzute la alin. (1).“
18. La articolul 14, alineatul (2) se abrogă.
19. Articolul 15 va avea următorul cuprins:
îArt. 15. — Datele prevăzute la art. 14 vor fi prezentate
în mod obligatoriu în limba română, fără a exclude
prezentarea și într-o limbă acceptată de autoritățile
competente.“
20. La articolul 17, literele a), b), c), f), h) și i) ale
alineatului (1) vor avea următorul cuprins:
îa) numele sau denumirea producătorului ori a
persoanei responsabile cu introducerea pe piață stabilite în
Comunitatea Europeană sau abrevierea, dacă aceasta
permite identificarea persoanelor respective;
b) sediul sau adresa din statul membru al Comunității
Europene a producătorului sau a persoanei responsabile
pentru introducerea pe piață, în Comunitatea Europeană, a
unui produs cosmetic importat ori abrevierea sa, atât timp
cât acesta este posibil de identificat;
c) țara de origine pentru produsele fabricate în afara
Comunității Europene;
..........................................................................................
f) precauțiile speciale la utilizare, în special cele
referitoare la ingredientele menționate în coloana îCondițiile
utilizării și precauții care trebuie să fie menționate pe
etichetă“ din anexele nr. III, IV, VI și VII la Ordinul
ministrului sănătății nr. 1.448/2005, cu modificările și
completările ulterioare, și care trebuie inscripționate pe
ambalaj și pe recipient, precum și informațiile speciale de
avertizare pentru produsele cosmetice de uz profesional, în
special cele pentru coafură. În cazul în care acest lucru nu
este posibil din motive practice, va fi alăturat un prospect,
o etichetă, o banderolă ori un fluturaș care va conține
informațiile necesare consumatorilor, fie abreviat, fie prin
utilizarea simbolului prevăzut în anexa nr. 3, care trebuie
să figureze pe recipient și pe ambalaj;
..........................................................................................
h) numărul lotului de fabricație sau o indicație care să
permită identificarea produsului. Atunci când dimensiunile
reduse ale produsului nu permit, această informație poate
să apară numai pe ambalaj;
i) lista cuprinzând ingredientele care fac parte din
compoziția produsului cosmetic, în ordinea descrescătoare

a greutății în momentul încorporării lor; această listă este
precedată de cuvântul îingrediente“. În cazul în care, din
motive practice, acest lucru nu este posibil, prospectul,
eticheta, banderola sau fluturașul atașat trebuie să conțină
informația necesară consumatorului, în forma abreviată sau
simbolul prevăzut în anexa nr. 3, care trebuie inscripționat
pe ambalaj. Nu sunt considerate ingrediente: impuritățile
din materiile prime folosite; materialele tehnice auxiliare
folosite în preparat, dar care nu se regăsesc în produsul
finit; materialele folosite în cantități strict necesare ca
solvenți sau purtători de parfum ori compoziții aromatice.
Se vor menționa ingredientele în concentrație mai mică de
1% fără o ordine anume, după cele a căror concentrație
este mai mare de 1%. Coloranții pot fi menționați după
celelalte ingrediente, indiferent de ordine, conform
numărului index de culoare sau denumirii prevăzute în
anexa nr. VI la Ordinul ministrului sănătății nr. 1.448/2005,
cu modificările și completările ulterioare. Pentru produsele
cosmetice decorative comercializate în mai multe
culori/nuanțe se menționează toți agenții de colorare
folosiți, precedați de sintagma îpoate conține“ sau de
simbolul î+/—“. Compozițiile de parfumare sau de
aromatizare și materiile lor prime vor fi menționate prin
cuvântul îparfum“, respectiv îaromă“. Substanțele cuprinse
în anexa nr. III la Ordinul ministrului sănătății
nr. 1.448/2005, cu modificările și completările ulterioare,
pentru care există mențiunea de a fi inscripționate pe
ambalaj, vor fi incluse pe lista ingredientelor, indiferent de
funcțiunea pe care o au în produsul cosmetic.“
21. La articolul 17, alineatul (2) va avea următorul
cuprins:
î(2) Acolo unde, din motive practice legate de
dimensiunea sau de forma recipientelor ori a ambalajelor,
nu este realizabilă inscripționarea informațiilor prevăzute la
alin. (1) lit. f) și i), acestea se înscriu pe o etichetă, o
banderolă, un prospect sau un pliant care este alăturat
produsului. În cazul săpunului, al bilelor pentru baie sau al
altor produse de dimensiuni mici, unde este practic
imposibil, din motive de dimensiune sau formă, să fie
scrise informațiile prevăzute la alin. (1) lit. i) pe un
prospect, o etichetă, o banderolă, un pliant sau un fluturaș
atașat, aceste informații vor fi scrise pe un pliant pus în
imediata vecinătate a recipientului în care produsul
cosmetic este expus spre vânzare.“
22. Articolul 18 va avea următorul cuprins:
îArt. 18. — Informațiile prevăzute la art. 17 alin. (1)
lit. d)—f) și h) trebuie scrise în limba română, cu excepția
listei cuprinzând ingredientele, unde se folosesc denumirile
din Ordinul ministrului industriei și resurselor și al
ministrului sănătății și familiei nr. 309/729/2001 privind
inventarul pentru ingredientele folosite în produsele
cosmetice ori din Nomenclatorul internațional pentru
produse cosmetice — INCI, afișat pe site-ul Ministerului
Sănătății Publice și pe cel al Uniunii Europene, sau, după
caz, se aplică prevederile cuprinse în Hotărârea Guvernului
nr. 560/2001 privind unele măsuri pentru păstrarea
confidențialității unor ingrediente din compoziția produselor
cosmetice, iar coloranții vor fi înscriși conform numărului
din indexul culorilor — Colour Index.“
23. La articolul 20, alineatul (2) va avea următorul
cuprins:
î(2) Producătorul sau persoana responsabilă cu plasarea
pe piața Comunității Europene a produsului se poate folosi
de faptul că acesta nu a fost testat pe animale, prin

MONITORUL OFICIAL AL ROMÂNIEI, PARTEA I, Nr. 1.029/27.XII.2006
specificare pe ambalaj sau pe orice alt document, notă,
etichetă, banderolă ce însoțește ori care se referă la
produs, numai dacă producătorul sau furnizorii săi de
materii prime nu a/au efectuat sau nu a/au solicitat testări
pe animale pentru produsul cosmetic finit ori pe prototip
sau nu a/au folosit niciun ingredient testat pe animale de
către terțe persoane, în scopul formulării de produse
cosmetice noi.“
24. Articolul 25 va avea următorul cuprins:
îArt. 25. — Reprezentanții împuterniciți ai organelor de
control sunt obligați să respecte caracterul secret al
informațiilor conținute în documentele prevăzute la art. 14
sau despre care au luat cunoștință în timpul acțiunilor de
control.“
25. La articolul 26, alineatul (1) va avea următorul
cuprins:
îArt. 26. — (1) Ministerul Sănătății Publice este
autoritatea națională competentă care transmite informații
Comisiei Europene referitoare la dispozițiile art. 14, în
scopul publicării în Jurnalul Oficial al Uniunii Europene.“
26. Articolul 29 se abrogă.
27. Articolul 31 va avea următorul cuprins:
îArt. 31. — Prevederile prezentei legi nu se aplică
produselor care conțin substanțele prevăzute în anexa
nr. V la Ordinul ministrului sănătății nr. 1.448/2005, cu
modificările și completările ulterioare.“
Art. II. — În tot cuprinsul Legii nr. 178/2000 privind
produsele cosmetice, sintagma îUniunea Europeană“ se

5

înlocuiește cu sintagma îComunitatea Europeană“ și
sintagma îMinisterul Sănătății“ se înlocuiește cu sintagma
îMinisterul Sănătății Publice“.
Art. III. — Ministerul Sănătății Publice va elabora și va
aproba, prin ordin al ministrului, procedura de notificare a
produselor cosmetice, în termen de 30 de zile de la data
intrării în vigoare a prezentei legi, și va face publică lista
produselor cosmetice notificate.
Art. IV. — Dispozițiile prezentei legi intră în vigoare la
3 zile de la data publicării în Monitorul Oficial al României,
Partea I, cu excepția dispozițiilor art. I pct. 1, 2, 7, 12—16,
20—23 și 25, care intră în vigoare la data aderării
României la Uniunea Europeană.
Art. V. — Legea nr. 178/2000 privind produsele
cosmetice, republicată în Monitorul Oficial al României,
Partea I, nr. 91 din 27 ianuarie 2005, cu modificările și
completările aduse prin prezenta lege, se va republica în
Monitorul Oficial al României, Partea I, dându-se textelor o
nouă numerotare.
´
Prezenta lege transpune integral Directiva Consiliului
76/768/CEE privind armonizarea legislațiilor statelor
membre în domeniul produselor cosmetice, publicată în
Jurnalul Oficial al Comunităților Europene nr. L/262 din
27 septembrie 1976.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 12 decembrie 2006.
Nr. 469.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 178/2000 privind produsele cosmetice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 178/2000 privind produsele cosmetice și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2006.
Nr. 1.387.

6

MONITORUL OFICIAL AL ROMÂNIEI, PARTEA I, Nr. 1.029/27.XII.2006
PREȘEDINTELE ROMÂNIEI

DECRET
privind conferirea Ordinului și Medaliei Bărbăție și Credință
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 8 lit. A și B și ale art. 11 din Legea nr. 29/2000 privind sistemul național de decorații al României, cu
modificările ulterioare,
având în vedere propunerea directorului Serviciului de Informații Externe,
pentru servicii deosebite în îndeplinirea misiunilor specifice, pentru devotamentul față de instituțiile statului de
drept, pentru realizările obținute în contextul integrării europene și armonizării operaționale cu structurile similare
euroatlantice,
Președintele României d e c r e t e a z ă:
Art. 1. — Se conferă Ordinul Bărbăție și Credință în grad
de Comandor persoanelor prevăzute în anexa nr. 1*).
Art. 2. — Se conferă Ordinul Bărbăție și Credință în grad
de Ofițer persoanelor prevăzute în anexa nr. 2*).
Art. 3. — Se conferă Ordinul Bărbăție și Credință în grad
de Cavaler persoanelor prevăzute în anexa nr. 3*).

Art. 4. — Se conferă Medalia Bărbăție și Credință
clasa I persoanelor prevăzute în anexa nr. 4*).
Art. 5. — Se conferă Medalia Bărbăție și Credință clasa
a II-a persoanelor prevăzute în anexa nr. 5*).
Art. 6. — Se conferă Medalia Bărbăție și Credință clasa
a III-a persoanelor prevăzute în anexa nr. 6*).

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 18 decembrie 2006.
Nr. 1.403.
*) Anexele nr. 1—6 se comunică instituțiilor interesate.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 5/2003 privind acordarea de ajutoare
pentru încălzirea locuinței, precum și a unor facilități populației pentru plata energiei termice
În condițiile prevăzute de Ordonanța de urgență a Guvernului nr. 5/2003 privind acordarea de ajutoare pentru
încălzirea locuinței, precum și a unor facilități populației pentru plata energiei termice, aprobată prin Legea nr. 245/2003,
cu modificările și completările ulterioare, ajutorul pentru încălzirea locuinței cu lemne, cărbuni, combustibili petrolieri se
acordă numai familiilor și persoanelor singure, beneficiare de ajutor social în baza Legii nr. 416/2001 privind venitul minim
garantat, cu modificările și completările ulterioare. Prin acest ultim act normativ s-a creat inechitate față de familiile și
persoanele singure care în majoritate, circa 85%, se află în mediul rural și care utilizează pentru încălzirea locuinței
același tip de combustibil, respectiv lemne, cărbuni, combustibili petrolieri. În această situație, conform datelor statistice, se
află aproximativ 4.270.000 de familii și persoane singure. Dintre acestea, circa 2.700.000 au venituri de până la
500 lei/membru de familie și care, în prezent, nu beneficiază de nicio formă de sprijin pentru acoperirea cheltuielilor
ocazionate de încălzirea locuinței.
O altă inechitate creată este aceea că familiile și persoanele singure care utilizează pentru încălzirea locuinței
energie termică furnizată în sistem centralizat sau gaze naturale și care au același venit pe membru de familie, respectiv
de până la 500 lei, beneficiază de ajutor pentru încălzirea locuinței.
Pentru eliminarea acestor inechități și având în vedere că sezonul rece deja a început, se impune luarea unor
măsuri de urgență pentru ca aceste categorii de familii și persoane singure care utilizează pentru încălzirea locuinței
lemne, cărbuni, combustibili petrolieri, altele decât cele beneficiare ale ajutorului social în baza Legii nr. 416/2001, cu
modificările și completările ulterioare, să poată beneficia, începând cu data de 1 ianuarie 2007, de un ajutor pentru
încălzirea locuinței.

MONITORUL OFICIAL AL ROMÂNIEI, PARTEA I, Nr. 1.029/27.XII.2006

7

În acest sens, este necesară modificarea de urgență a Ordonanței de urgență a Guvernului nr. 5/2003, aprobată
prin Legea nr. 245/2003, cu modificările și completările ulterioare, astfel încât categoriile de persoane menționate să
poată beneficia de măsurile preconizate pe perioada rămasă din sezonul rece deja început, respectiv ianuarie—martie
2007.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 5/2003
privind acordarea de ajutoare pentru încălzirea locuinței,
precum și a unor facilități populației pentru plata energiei
termice, publicată în Monitorul Oficial al României, Partea I,
nr. 119 din 25 februarie 2003, aprobată prin Legea
nr. 245/2003, cu modificările și completările ulterioare, se
modifică după cum urmează:
1. Articolul 8 va avea următorul cuprins:
îArt. 8. — (1) Familiile și persoanele singure cu venituri
reduse, care utilizează pentru încălzirea locuinței lemne,
cărbuni, combustibili petrolieri, beneficiază de ajutor lunar
pentru încălzirea locuinței pe perioada sezonului rece, după
cum urmează:
a) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează până la 125 lei li se acordă o sumă
de 46 lei;
b) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 125 lei și 170 lei li se acordă o
sumă de 42 lei;
c) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 170 lei și 210 lei li se acordă o
sumă de 38 lei;
d) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 210 lei și 250 lei li se acordă o
sumă de 34 lei;
e) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 250 lei și 290 lei li se acordă o
sumă de 30 lei;
f) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 290 lei și 345 lei li se acordă o
sumă de 26 lei;
g) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 345 lei și 390 lei li se acordă o
sumă de 22 lei;
h) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 390 lei și 440 lei li se acordă o
sumă de 18 lei;
i) familiilor și persoanelor singure al căror venit net
mediu lunar pe membru de familie, respectiv al persoanei
singure, se situează între 440 lei și 500 lei li se acordă o
sumă de 14 lei.
(2) Pentru familiile și persoanele singure prevăzute la
alin. (1) lit. a), beneficiare ale ajutorului social stabilit
potrivit prevederilor Legii nr. 416/2001 privind venitul minim
garantat, cu modificările și completările ulterioare, ajutorul
lunar pentru încălzirea locuinței este de 50 lei.“
2. Alineatele (1) și (3) ale articolului 9 vor avea
următorul cuprins:
îArt. 9. — (1) În sensul prevederilor art. 5, 6 și ale
art. 8 alin. (1), prin familie se înțelege soțul, soția, precum
și alte persoane, indiferent dacă între acestea există sau
nu relații de rudenie, care au același domiciliu sau
reședință ori care locuiesc și gospodăresc împreună, sunt
înscrise în cartea de imobil și sunt luate în calcul la
stabilirea cheltuielilor de întreținere a locuinței.
..............................................................................................

(3) Beneficiază de drepturile prevăzute la art. 5, 6 și
art. 8 alin. (1) familiile și persoanele singure, cetățeni
români, precum și cetățeni străini ori apatrizi cu domiciliul
sau, după caz, reședința în România, stabilită în condițiile
legislației române.“
3. Alineatul (1) al articolului 11 va avea următorul
cuprins:
îArt. 11. — (1) Limitele de venituri pentru acordarea
ajutorului lunar pentru încălzirea locuinței, precum și nivelul
ajutorului pentru încălzirea locuinței cu gaze naturale și
lemne, cărbuni, combustibili petrolieri se corectează în
funcție de evoluția prețurilor la aceste categorii de
combustibili și se aprobă prin hotărâre a Guvernului.“
4. Articolul 13 va avea următorul cuprins:
îArt. 13. — Consiliile locale pot aproba, prin hotărâre,
acordarea de ajutoare pentru încălzirea locuinței din
bugetele locale peste cele stabilite în condițiile prevăzute la
art. 5, 6 și 8, după cum urmează:
a) prin majorări ale ajutorului pentru încălzirea locuinței
cu același cuantum pentru toți beneficiarii care se găsesc
în aceeași tranșă de venituri, cu respectarea tranșelor de
venituri prevăzute de prezenta ordonanță de urgență;
b) prin acordarea de ajutoare pentru încălzirea locuinței
pentru toate familiile și persoanele singure cu venituri care
depășesc tranșele de venituri prevăzute de prezenta
ordonanță de urgență.“
5. Secțiunea a 3-a a capitolului II va avea următorul
cuprins:
î SECȚIUNEA a 3-a
Modul de stabilire și acordare a ajutorului pentru încălzirea
locuinței cu lemne, cărbuni, combustibili petrolieri
PARAGRAFUL 1
Ajutorul pentru încălzirea locuinței pentru familiile
și persoanele singure beneficiare de ajutor social stabilit
în condițiile Legii nr. 416/2001, cu modificările
și completările ulterioare

Art. 16 10 . — (1) Până la data de 15 septembrie a
fiecărui an, primarii au obligația să întocmească lista cu
beneficiarii de ajutor social care utilizează pentru încălzirea
locuinței lemne, cărbuni, combustibili petrolieri, pe baza
documentației depuse la stabilirea ajutorului social.
(2) Pe baza listei prevăzute la alin. (1), primarii emit
dispozițiile privind stabilirea dreptului la ajutorul pentru
încălzirea locuinței, pe care le transmit titularilor de ajutor
social până la data de 30 septembrie a fiecărui an.
(3) Dreptul la ajutorul pentru încălzirea locuinței se
stabilește o singură dată pentru toată perioada sezonului
rece.
(4) Plata ajutorului pentru încălzirea locuinței, prevăzut la
art. 8 alin. (2), se efectuează o singură dată, până la data
de 31 octombrie a fiecărui an, pentru toată perioada
sezonului rece.
(5) Data plății ajutorului pentru încălzirea locuinței și
modalitatea de plată a acestuia se stabilesc de către
primar prin dispoziție care se aduce la cunoștință titularilor.
(6) Pentru familiile și persoanele singure cărora le
încetează dreptul la ajutor social după data de
31 octombrie, dreptul la ajutorul pentru încălzirea locuinței
încetează în luna următoare, iar sumele plătite necuvenit
cu acest titlu se recuperează în condițiile legii.

8

MONITORUL OFICIAL AL ROMÂNIEI, PARTEA I, Nr. 1.029/27.XII.2006

(7) Pentru familiile și persoanele singure care au stabilit
dreptul la ajutor social după data de 31 octombrie, ajutorul
pentru încălzirea locuinței prevăzut la art. 8 alin. (2) se
acordă începând cu luna în care s-a stabilit dreptul la
ajutor social.
(8) Plata ajutorului pentru încălzirea locuinței, stabilit în
condițiile alin. (6), pentru perioada rămasă până la sfârșitul
sezonului rece, se efectuează o singură dată, în luna în
care s-a stabilit dreptul.
PARAGRAFUL 2
Ajutorul pentru încălzirea locuinței pentru familiile
și persoanele singure, altele decât cele beneficiare
de ajutorul social stabilit în condițiile Legii nr. 416/2001,
cu modificările și completările ulterioare

Art. 16 11 . — (1) Ajutorul pentru încălzirea locuinței
pentru familiile și persoanele singure, altele decât cele
beneficiare ale ajutorului social stabilit în condițiile Legii
nr. 416/2001, cu modificările și completările ulterioare, se
acordă pe bază de cerere, însoțită de declarația pe propria
răspundere privind componența familiei și veniturile
acesteia.
(2) Titularul ajutorului pentru încălzirea locuinței este
persoana care a completat cererea, iar beneficiarul este
familia sau persoana singură prevăzută la art. 9.
(3) Titularul ajutorului pentru încălzirea locuinței este
proprietarul locuinței sau titularul contractului de închiriere
al acesteia ori alt membru de familie major și legal
împuternicit de către proprietarul locuinței sau de titularul
contractului de închiriere ori, după caz, reprezentantul legal
al persoanei singure care nu a împlinit vârsta de 18 ani.
(4) Formularele conținând cererile și declarațiile pe
propria răspundere sunt puse la dispoziția solicitanților de
către primării.
Art. 1612. — (1) Familiile și persoanele singure care
îndeplinesc condițiile prevăzute la art. 8 alin. (1) depun
individual cererile și declarațiile pe propria răspundere la
primăria comunei, orașului, municipiului sau, după caz, a
sectorului municipiului București în a cărei rază teritorială
se află locuința de domiciliu sau de reședință, până la
data de 15 septembrie a fiecărui an.
(2) Stabilirea dreptului la ajutorul pentru încălzirea
locuinței cu lemne, cărbuni, combustibili petrolieri se
realizează o singură dată, pentru toată perioada sezonului
rece, în condițiile prezentei ordonanțe de urgență, prin
dispoziție a primarului, care va conține cuantumul ajutorului
acordat în funcție de venitul net mediu lunar pe membru
de familie, respectiv al persoanei singure.
(3) Dispozițiile primarului prevăzute la alin. (2) se emit o
singură dată, pentru toată perioada de acordare a
ajutorului, și se transmit de către primari titularilor
ajutoarelor pentru încălzirea locuinței până la data de
30 septembrie a fiecărui an.
(4) La stabilirea venitului net mediu lunar pe membru
de familie și, după caz, al persoanei singure, se iau în
calcul toate veniturile realizate de membrii acesteia în luna
anterioară depunerii cererii. Pentru stabilirea dreptului,
primarul poate solicita prezentarea de documente
doveditoare privind componența familiei și veniturile
realizate de membrii acesteia sau, după caz, de persoana
singură.
(5) Situația centralizatoare cuprinzând dispozițiile
prevăzute la alin. (2) se transmite direcțiilor teritoriale.
(6) Pe baza situației centralizatoare prevăzute la
alin. (5), direcțiile teritoriale solicită Ministerului Muncii,
Solidarității Sociale și Familiei necesarul de credite
bugetare în vederea plății ajutorului pentru încălzirea
locuinței.
(7) Sumele primite de la Ministerul Muncii, Solidarității
Sociale și Familiei sunt transferate de direcțiile teritoriale
bugetelor locale ale unităților administrativ-teritoriale în
vederea plății ajutorului pentru încălzirea locuinței.

(8) Plata ajutorului pentru încălzirea locuinței, prevăzut
la art. 8 alin. (1), se efectuează de către primar, o singură
dată, până la data de 31 octombrie a fiecărui an, pentru
toată perioada sezonului rece.
(9) Data plății ajutorului pentru încălzirea locuinței și
modalitatea de plată a acestuia se stabilesc de către
primar prin dispoziție, care se aduce la cunoștință titularilor.
Art. 1613. — (1) Titularii ajutoarelor pentru încălzirea
locuinței sunt obligați să comunice primarului orice
modificare intervenită în componența familiei și a veniturilor
acesteia, în termen de 5 zile de la data modificării.
(2) Comunicarea modificărilor prevăzute la alin. (1) se
va face prin depunerea la primărie a unei noi declarații pe
propria răspundere.
(3) În cazul modificărilor prevăzute la alin. (1), primarii
vor emite noi dispoziții cu privire la modificarea cuantumului
ajutorului stabilit în condițiile art. 8 alin. (1) sau, după caz,
încetarea dreptului la ajutorul pentru încălzirea locuinței.
(4) Modificările sau, după caz, încetarea dreptului la
ajutorul pentru încălzirea locuinței, prevăzute la alin. (3), se
fac începând cu luna în care au intervenit modificările
prevăzute la alin. (1), în cazul în care acestea s-au produs
în primele 15 zile ale lunii.
(5) Primarii vor transmite titularilor ajutoarelor pentru
încălzirea locuinței dispozițiile prevăzute la alin. (3), în
termen de 5 zile de la data emiterii. Situația centralizatoare
cuprinzând aceste dispoziții se transmite și direcțiilor
teritoriale.
(6) În situația în care familiile sau persoanele singure
îndeplinesc condițiile prevăzute la art. 8 alin. (1) pe
parcursul sezonului rece, stabilirea dreptului la ajutorul
pentru încălzirea locuinței se face începând cu luna
depunerii cererii.
(7) Plata ajutorului pentru încălzirea locuinței stabilit în
condițiile alin. (6), pentru perioada rămasă până la sfârșitul
sezonului rece, se efectuează o singură dată, în luna în
care s-a stabilit dreptul.“
6. Articolul 1614 va avea următorul cuprins:
îArt. 16 14 . — (1) Fondurile necesare pentru plata
ajutorului pentru încălzirea locuinței, prevăzut la art. 5 și 6,
se asigură din bugetul de stat, prin bugetul Ministerului
Muncii, Solidarității Sociale și Familiei.“
(2) Fondurile necesare pentru plata ajutorului pentru
încălzirea locuinței, prevăzut la art. 8 alin. (1), se asigură
din transferuri de la bugetul de stat către bugetele locale,
prevăzute în bugetul Ministerului Muncii, Solidarității Sociale
și Familiei.
(3) Cheltuielile administrative privind stabilirea,
modificarea sau încetarea dreptului la ajutorul pentru
încălzirea locuinței, prevăzut la art. 5, 6 și art. 8 alin. (1),
precum și pentru tipărirea formularelor de cerere și
declarație pe propria răspundere privind componența
familiei și veniturile acesteia se asigură din bugetele
locale.“
7. Articolul 1615 va avea următorul cuprins:
îArt. 1615. — Fondurile necesare plății ajutorului pentru
încălzirea locuinței, prevăzut la art. 8 alin. (2), precum și
pentru cheltuielile administrative se asigură din bugetele
locale.“
8. Alineatul (1) al articolului 21 va avea următorul
cuprins:
îArt. 21. — (1) Nerespectarea dispozițiilor art. 15
alin. (1) și (2), art. 162 alin. (5)—(7), art. 163 alin. (1), (5)
și (6), art. 164 alin. (1), (2), (4)—(6) și (9), ale art. 166,
167, art. 168 alin. (1), art. 1610 alin. (1), (4) și (8), ale
art. 16 12 alin. (3) și (8), ale art. 16 13 alin. (5) și (7)
constituie contravenție și se sancționează cu amendă de la
1.000 lei la 10.000 lei.“
Art. II. — (1) Pentru sezonul rece noiembrie 2006—
martie 2007, prevederile prezentei ordonanțe de urgență se
aplică pe perioada ianuarie—martie 2007.

MONITORUL OFICIAL AL ROMÂNIEI, PARTEA I, Nr. 1.029/27.XII.2006
(2) Instrucțiunile de aplicare a prezentei ordonanțe de
urgență, precum și formularele necesare în vederea
stabilirii dreptului, efectuării plăților și monitorizării
Programului de acordare a ajutoarelor pentru încălzirea
locuinței cu lemne, cărbuni, combustibili petrolieri se aprobă
prin ordin comun al ministrului muncii, solidarității sociale și
familiei și al ministrului administrației și internelor.
(3) Familiile și persoanele singure care, la data
publicării în Monitorul Oficial al României, Partea I, a
instrucțiunilor de aplicare a prezentei ordonanțe de urgență,
prevăzute la alin. (2), îndeplinesc condițiile de acordare a
ajutorului pentru încălzirea locuinței cu lemne, cărbuni,
combustibili petrolieri, pentru a beneficia de ajutorul integral
de încălzire pe perioada prevăzută la alin. (1), depun
cererile și declarațiile pe propria răspundere până la data
de 31 ianuarie 2007.
(4) Pentru asigurarea fondurilor necesare plății
ajutoarelor pentru încălzirea locuinței cu lemne, cărbuni,

combustibili petrolieri se autorizează Ministerul Finanțelor
Publice ca, la propunerea Ministerului Muncii, Solidarității
Sociale și Familiei, să introducă modificările ce decurg din
aplicarea prevederilor prezentei ordonanțe de urgență în
structura bugetului de stat și a bugetului Ministerului
Muncii, Solidarității Sociale și Familiei pe anul 2007.
Art. III. — Ordonanța de urgență a Guvernului
nr. 5/2003 privind acordarea de ajutoare pentru încălzirea
locuinței, precum și a unor facilități populației pentru plata
energiei termice, publicată în Monitorul Oficial al României,
Partea I, nr. 119 din 25 februarie 2003, aprobată prin
Legea nr. 245/2003, cu modificările și completările
ulterioare, precum și cu modificările aduse prin prezenta
ordonanță de urgență, se va republica, după aprobarea
prin lege a prezentei ordonanțe de urgență, dându-se
textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 13 decembrie 2006.
Nr. 107.
GUVERNUL ROMÂNIEI

HOTĂRÂRE
pentru aprobarea rectificării bugetului de venituri și cheltuieli
pe anul 2006 al Companiei Naționale îLoteria Română“ — S.A.,
aflată sub autoritatea Ministerului Finanțelor Publice
În temeiul art. 108 din Constituția României, republicată, și al
Ordonanței de urgență a Guvernului nr. 79/2001 privind întărirea disciplinei
economico-financiare și alte dispoziții cu caracter financiar, aprobată cu
modificări prin Legea nr. 59/2002, cu completările ulterioare,
Guvernul României adoptă prezenta hotărâre.
Articol unic. — Se aprobă rectificarea bugetului de venituri și cheltuieli
pe anul 2006 al Companiei Naționale îLoteria Română“ — S.A., aflată sub
autoritatea Ministerului Finanțelor Publice, potrivit anexei care face parte
integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul muncii, solidarității sociale
și familiei,
Gheorghe Barbu
București, 21 decembrie 2006.
Nr. 1.826.

9

10

MONITORUL OFICIAL AL ROMÂNIEI, PARTEA I, Nr. 1.029/27.XII.2006
ANEXĂ*)

MINISTERUL FINANȚELOR PUBLICE
Operatorul economic Compania Națională îLoteria Română“ — S.A.
Sediul/Adresa Strada Poenaru Bordea nr. 20, sectorul 4
Codul fiscal R 12397185

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.029/27.XII.2006

11

12

MONITORUL OFICIAL AL ROMÂNIEI, PARTEA I, Nr. 1.029/27.XII.2006

MONITORUL OFICIAL AL ROMÂNIEI, PARTEA I, Nr. 1.029/27.XII.2006

13

14

MONITORUL OFICIAL AL ROMÂNIEI, PARTEA I, Nr. 1.029/27.XII.2006

MONITORUL OFICIAL AL ROMÂNIEI, PARTEA I, Nr. 1.029/27.XII.2006

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind înregistrarea operatorilor economici care vor efectua achiziții intracomunitare
de produse accizabile după data de 1 ianuarie 2007
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 121, 1851 și 209 din Legea nr. 571/2003 privind Codul fiscal, cu modificările și
completările ulterioare,
ministrul finanțelor publice emite următorul ordin:
Art. 1. — (1) Toți operatorii economici importatori care
achiziționează produse supuse accizelor armonizate

prevăzute la art. 162 din Legea nr. 571/2003 privind Codul
fiscal, cu modificările și completările ulterioare, de la

16

MONITORUL OFICIAL AL ROMÂNIEI, PARTEA I, Nr. 1.029/27.XII.2006

antrepozite fiscale de producție sau de la antrepozite
fiscale de depozitare din alte state membre ale Uniunii
Europene, și care doresc să continue această activitate
după data de 1 ianuarie 2007, precum și operatorii
economici care intenționează să facă astfel de achiziții de
la această dată trebuie să se autorizeze în calitate de
operatori înregistrați.
(2) Înregistrarea operatorilor economici prevăzuți la
alin. (1) se face la Ministerul Finanțelor Publice — Direcția
de autorizări.
(3) În vederea înregistrării, operatorii economici prevăzuți
la alin. (1) vor depune o cerere în care vor fi menționate
informații cu privire la:
a) identitatea operatorului înregistrat propus (denumirea,
adresa completă, codul de identificare fiscală, nr. de
telefon/fax);
b) adresa completă, inclusiv codul poștal al locului unde
se recepționează produsele accizabile;
c) tipurile de produse accizabile ce urmează a fi
recepționate în fiecare locație, conform Ordinului ministrului
finanțelor publice nr. 954/2006 pentru aprobarea
configurației Codului de accize și a Nomenclatorului
codurilor de produs.
(4) Cererea va fi însoțită de copia certificatului de
înregistrare la oficiul registrului comerțului, precum și de
copiile contractelor încheiate cu antrepozitarii autorizați din
alte state membre.
(5) Înregistrarea la Ministerul Finanțelor Publice a
operatorilor economici prevăzuți la alin. (1) constă în
eliberarea unei autorizații provizorii, care atestă calitatea de
operator înregistrat și codul de acciză atribuit acestuia.
(6) Autorizațiile prevăzute la alin. (5) produc efecte
începând cu data de 1 ianuarie 2007 până la emiterea
autorizației propriu-zise de operator înregistrat, cu condiția
ca până la 1 martie 2007 operatorul economic să se
conformeze prevederilor art. 185 1 din Codul fiscal, cu
modificările și completările ulterioare, și precizărilor
normelor metodologice emise în aplicarea acestuia.
Art. 2. — (1) Toți operatorii economici importatori care
achiziționează produse supuse accizelor prevăzute la
art. 207 din Codul fiscal, cu modificările și completările
ulterioare, de la operatori economici din alte state membre

ale Uniunii Europene, și care doresc să continue această
activitate după data de 1 ianuarie 2007, precum și
operatorii economici care intenționează să facă astfel de
achiziții de la această dată au obligația să se autorizeze
în acest sens.
(2) Înregistrarea operatorilor economici prevăzuți la
alin. (1) se face la autoritatea fiscală teritorială unde sunt
înregistrați ca plătitori de impozite și taxe.
(3) În vederea înregistrării, operatorii economici prevăzuți
la alin. (1) vor depune o cerere în care vor fi menționate
informații cu privire la:
a) identitatea operatorului propus (denumirea, adresa
completă, codul de identificare fiscală, nr. de telefon/fax);
b) locul de recepție al produselor;
c) tipurile de produse accizabile ce urmează a fi
recepționate în fiecare locație.
(4) Cererea va fi însoțită de copia certificatului de
înregistrare la oficiul registrului comerțului, precum și de
copiile contractelor încheiate cu partenerii din alte state
membre.
(5) Înregistrarea operatorilor prevăzuți la alin. (1) constă
în eliberarea unei autorizații provizorii, care va produce
efecte începând cu data de 1 ianuarie 2007 până la
eliberarea autorizației propriu-zise cu valabilitate de 3 ani.
(6) Autorizațiile prevăzute la alin. (5) produc efecte
începând cu data de 1 ianuarie 2007, până la emiterea
autorizației propriu-zise, cu condiția ca până la data de
1 martie 2007 operatorul economic să se conformeze
prevederilor art. 209 din Codul fiscal, cu modificările și
completările ulterioare, și precizărilor normelor metodologice
emise în aplicarea acestuia.
Art. 3. — Nerespectarea prevederilor art. 1 alin. (6) și
ale art. 2 alin. (6) atrage pierderea valabilității autorizațiilor
provizorii.
Art. 4. — Direcția de autorizări și Direcția generală de
tehnologia informației din cadrul Ministerului Finanțelor
Publice, direcțiile generale ale finanțelor publice județene și
a municipiului București, precum și Direcția generală de
administrare a marilor contribuabili vor duce la îndeplinire
prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Sebastian Teodor Gheorghe Vlădescu
București, 12 decembrie 2006.
Nr. 2.135.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.029/27.XII.2006 conține 16 pagini.

Prețul: 1,15 lei

&JUYDGY|149410]
ISSN 1453—4495

