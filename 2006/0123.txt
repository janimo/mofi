Anul 174 (XVIII) — Nr. 123

PARTEA

I

LEGI, DECRETE, HOTĂRÂRI ȘI ALTE ACTE

Joi, 9 februarie 2006

SUMAR

Pagina

Nr.

Pagina
ACTE ALE OFICIULUI ROMÂN
PENTRU DREPTURILE DE AUTOR

ACTE ALE ÎNALTEI CURȚI
DE CASAȚIE ȘI JUSTIȚIE
Decizia nr. V din 26 septembrie 2005 .............................

1–4

Decizia nr. VIII din 24 octombrie 2005 ............................

4–6

Decizia nr. IX din 24 octombrie 2005 ..............................

6–8

Decizia nr. X din 24 octombrie 2005 ...............................

8–10

Decizia nr. XI din 24 octombrie 2005 ..............................

10–12

244/2005. — Decizie pentru publicarea în Monitorul
Oficial al României, Partea I, a Protocolului privind
comunicarea publică a fonogramelor publicate în
scop comercial sau a reproducerilor acestora,
precum și a prestațiilor artistice din domeniul
audiovizual și a tabelului cuprinzând drepturile
patrimoniale cuvenite artiștilor interpreți sau
executanți și producătorilor de fonograme ..............

12–15

ACTE ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. V
din 26 septembrie 2005
Dosarele nr. 9/2005, nr. 15/2005 și nr. 18/2005
Sub președinția domnului prof. univ. dr. Nicolae Popa,
președintele Înaltei Curți de Casație și Justiție
Înalta Curte de Casație și Justiție, constituită în Secții
Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a

întrunit pentru a examina recursul în interesul legii, declarat
de procurorul general al Parchetului de pe lângă Înalta
Curte de Casație și Justiție, cu privire la compunerea
completului care judecă în primă instanță, la judecătorii,
tribunale și curți de apel, infracțiunile prevăzute în Legea

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 123/9.II.2006

nr. 78/2000 pentru prevenirea, descoperirea și sancționarea
faptelor de corupție.
Secțiile Unite au fost constituite cu respectarea
cerințelor prevăzute în art. 34 din Legea nr. 304/2004,
republicată, fiind prezenți 78 de judecători din totalul de
107 judecători în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie, care a relevat că, dintre recursurile în
interesul legii, pe rol la acest termen, cele declarate în
dosarele nr. 9/2005 și nr. 15/2005 au legătură indisolubilă
cu recursul în interesul legii declarat în Dosarul
nr. 18/2005, având ca obiect reglementarea de bază
asupra căreia instanțele s-au pronunțat în mod diferit.
Conchizând în legătură cu acest aspect, procurorul a
solicitat să se dispună reunirea celor trei cauze privind
recursuri declarate în interesul legii.
Secțiile Unite, constatând că, într-adevăr, există legătură
indisolubilă între chestiunile de drept cu privire la care se
susține, prin cele trei recursuri în interesul legii, că au
primit o soluționare diferită din partea instanțelor
judecătorești, în temeiul art. 721, cu referire la art. 164 din
Codul de procedură civilă, dispun reunirea acestor cauze.
În continuare, având cuvântul, procurorul a pus concluzii
pentru admiterea recursului în interesul legii, cu privire la
toate cele trei aspecte evidențiate în dosarele reunite, în
sensul de a se stabili că infracțiunile prevăzute în Legea
nr. 78/2000, precum și cauzele derivate din cele la care se
referă această lege se judecă în primă instanță, la
judecătorii, tribunale și curți de apel, de complete formate
dintr-un singur judecător, iar în cazul infracțiunilor de
corupție săvârșite de alte persoane decât cele menționate
în Legea nr. 78/2000, completele de judecată se constituie
potrivit dispozițiilor cu caracter general cuprinse în art. 57
din Legea nr. 304/2004, modificată și completată.
SECȚIILE

U N I T E,

deliberând asupra recursului în interesul legii de față,
constată următoarele:
I. În aplicarea dispozițiilor art. 57 din Legea
nr. 304/2004 privind organizarea judiciară, modificată și
completată prin Legea nr. 247/2005 (devenit art. 54 în
urma republicării legii în Monitorul Oficial al României,
Partea I, nr. 827 din 13 septembrie 2005), instanțele
judecătorești s-au pronunțat în mod diferit cu privire la
compunerea completului care judecă în primă instanță, la
judecătorii, tribunale și curți de apel, infracțiunile prevăzute
în Legea nr. 78/2000 pentru prevenirea, descoperirea și
sancționarea faptelor de corupție.
Astfel, unele instanțe au considerat că dispozițiile art. 29
din Legea nr. 78/2000, în conținutul ce li s-a dat prin art. I
pct. 23 din Legea nr. 161/2003, conform cărora îpentru
judecarea în primă instanță a infracțiunilor prevăzute în
prezenta lege, se constituie complete specializate“, iar îla
judecătorii, tribunale și curțile de apel, completele
specializate sunt formate din 2 judecători“, au rămas

aplicabile și după modificarea adusă dispozițiilor art. 57 din
Legea nr. 304/2004, referitoare la compunerea completului
de judecată, prin art. I pct. 27 din titlul XVI al Legii
nr. 247/2005.
S-a motivat că dispozițiile art. 29 din Legea nr. 78/2000,
referitoare la formarea completului specializat, pentru
judecarea în primă instanță a infracțiunilor prevăzute în
această lege, fiind cuprinse într-o lege specială care
derogă de la reglementarea cu caracter general, sunt
aplicabile și după intrarea în vigoare a modificărilor aduse
art. 57 din Legea nr. 304/2004 prin Legea nr. 247/2005.
Alte instanțe, dimpotrivă, s-au pronunțat în sensul că,
pentru judecarea infracțiunilor de corupție prevăzute în
Legea nr. 78/2000, completele de la judecătorii, tribunale și
curți de apel trebuie să fie formate dintr-un singur
judecător, conform reglementării date prin art. 57 din Legea
nr. 304/2004, astfel cum a fost modificat prin art. I pct. 27
din titlul XVI al Legii nr. 247/2005. În acest sens au fost
invocate prevederile art. XIII din titlul XVI al acestei din
urmă legi, potrivit cărora îla data intrării în vigoare a
prezentei legi orice dispoziție contrară se abrogă“.
Aceste din urmă instanțe au interpretat corect dispozițiile
legii.
Într-adevăr, prin art. 29 din Legea nr. 78/2000, astfel
cum a fost modificat prin art. I pct. 23 din Legea
nr. 161/2003, s-a statuat la alin. (1) că îpentru judecarea
în primă instanță a infracțiunilor prevăzute în prezenta lege,
se constituie complete specializate“, iar la alin. (2), că îla
judecătorii, tribunale și curțile de apel, completele
specializate sunt formate din 2 judecători“.
Ulterior, ca urmare a modificării ce i s-a adus prin art. I
pct. 27 din titlul XVI al Legii nr. 247/2005, articolului 57 din
Legea nr. 304/2004 privind organizarea judiciară i s-a dat
un nou cuprins, în cadrul căruia la alin. 1 s-a prevăzut:
îcauzele date, potrivit legii, în competența de primă
instanță a judecătoriei, tribunalului și curții de apel se
judecă în complet format dintr-un judecător, cu excepția
cauzelor privind conflictele de muncă și de asigurări
sociale.“
Dispoziției cu caracter imperativ din Legea nr. 304/2004
privind organizarea judiciară nu i se poate opune
interpretarea bazată pe invocarea caracterului derogatoriu
al reglementării cuprinse în art. 29 alin. (2) din Legea
nr. 78/2000, în sprijinul căreia se face referire la caracterul
special al ultimei legi, câtă vreme chestiunea respectivă a
fost soluționată în mod neechivoc de legiuitor.
Sub acest aspect, este de observat că prin art. XIII din
titlul XVI al Legii nr. 247/2005 se prevede că îla data
intrării în vigoare a prezentei legi, orice dispoziție contrară
se abrogă“.
Or, cât timp din această dispoziție imperativă rezultă
neîndoielnica voință a legiuitorului ca, prin actele normative
privind reforma justiției, să se unifice modalitatea de
formare a completelor de judecată în toate cazurile unde
este posibil, precum și abrogarea expresă, în scopul arătat,
a dispozițiilor contrare din alte legi, se constată că prevederea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 123/9.II.2006
art. 29 alin. (2) din Legea nr. 78/2000, referitoare la
formarea completelor de judecată, nu mai are aplicare.
Așa fiind, în raport cu abrogarea, prin art. XIII din
titlul XVI al Legii nr. 247/2005, a dispozițiilor art. 29
alin. (2) din Legea nr. 78/2000, privind formarea
completelor de judecată, se impune a se stabili că
infracțiunile prevăzute în această lege se judecă în primă
instanță, la judecătorii, tribunale și curțile de apel, de
complete formate dintr-un judecător.
II. Tot astfel, reglementarea cuprinsă în art. 57
alin. (1) din Legea nr. 304/2004, potrivit căreia cauzele
de competența în primă instanță a judecătoriei,
tribunalului și curții de apel se judecă în complet format
dintr-un judecător, cu excepția celor privind conflictele de
muncă și de asigurări sociale, este aplicabilă și în cazul
oricăror situații derivate din cele prevăzute în această
lege, cum sunt cele referitoare la arestarea preventivă și
la prelungirea duratei acesteia în cursul urmăririi penale.
Este de reținut, sub aspectul menționat, că
aplicabilitatea cu caracter general a dispozițiilor art. 57
alin. (1) din Legea nr. 304/2004, în conținutul ce li s-a
dat prin Legea nr. 247/2005, nu poate fi limitată doar la
faza judecății, deoarece nici una dintre dispozițiile
specifice prin care este reglementată procedura arestării
și a prelungirii acesteia în cursul urmăririi penale, cum
sunt cele cuprinse în art. 149 1 și 159 din Codul de
procedură penală, nu conține prevederi contrare.
Dimpotrivă, prin art. 1491 alin. 4 din Codul de procedură
penală, în conținutul ce i s-a dat prin art. I pct. 17 din
Ordonanța de urgență a Guvernului nr. 109/2003, se
prevede că îpropunerea de arestare preventivă se
soluționează în camera de consiliu de un singur
judecător, indiferent de natura infracțiunii“, aducându-se
astfel o precizare semnificativă, în plus, la reglementarea
corespunzătoare anterioară, prevăzută la alin. 6 al
aceluiași articol, în care se menționa doar că
îpropunerea de arestare preventivă se soluționează în
camera de consiliu de un singur judecător“.
Rezultă deci că se impune a se stabili că și orice alte
cauze derivate din cele prevăzute în Legea nr. 78/2000
pentru prevenirea, descoperirea și sancționarea faptelor de
corupție se judecă în primă instanță, la judecătorii, tribunale
și curțile de apel, tot de complete formate dintr-un singur
judecător.
III. În fine, în practica judiciară s-au pronunțat soluții
diferite și în legătură cu numărul de judecători din care
trebuie să fie format completul, la judecătorii, tribunale

3

și curțile de apel, în cazul când acestea judecă în primă
instanță infracțiuni de corupție săvârșite de alte
persoane decât cele la care se referă art. 1 din Legea
nr. 78/2000.
Astfel, în timp ce unele instanțe s-au pronunțat în
sensul că, în cazul judecării în primă instanță de infracțiuni
de corupție comise de alte persoane decât cele prevăzute
în art. 1 din Legea nr. 78/2000, completele trebuie formate
din 2 judecători, potrivit art. 29 alin. (2) din această lege,
alte instanțe, dimpotrivă, au considerat că nici în asemenea
situații nu există temeiuri care să justifice formarea
completului cu mai mult de un judecător.
Ultimele instanțe au procedat corect.
Pe lângă caracterul limitativ de aplicare a prevederilor
Legii nr. 78/2000, care exclude incidența ei în cazul altor
persoane decât cele la care se referă art. 1, este de
reținut că, așa cum s-a subliniat în considerentele
prevăzute la pct. I, în legătură cu interpretarea ce trebuie
dată dispozițiilor referitoare la competența instanțelor
judecătorești, instituite prin art. 57 din Legea nr. 304/2004,
modificată și completată prin Legea nr. 247/2005 (devenit
art. 54 în urma republicării), acest text de lege este
aplicabil și în cazul în care actul de sesizare a instanței
privește infracțiuni de corupție.
Sub acest aspect, prevederea cuprinsă în art. XIII din
titlul XVI al Legii nr. 247/2005 că îla data intrării în
vigoare a prezentei legi, orice dispoziție contrară se
abrogă“ impune concluzia că, prin acest act normativ
privind reforma justiției, s-a instituit un singur criteriu de
formare a completelor de judecată în primă instanță, la
judecătorii, tribunale și curțile de apel, abrogându-se astfel
dispoziția contrară înscrisă în art. 29 alin. (2) din Legea
nr. 78/2000.
Așa fiind, în raport cu dispozițiile legale menționate,
prevederea cuprinsă în art. 29 alin. (2) din Legea
nr. 78/2000, referitoare la formarea completului de
judecată în primă instanță, în cazul infracțiunilor de
corupție, nu este aplicabilă nici dacă asemenea fapte au
fost comise de alte persoane decât cele vizate limitativ
prin această lege.
Rezultă deci că în toate situațiile menționate privind
infracțiuni de corupție completul de judecată în primă
instanță, la judecătorii, tribunale și curțile de apel, se
formează cu un singur judecător, nerespectarea dispozițiilor
referitoare la această compunere a instanței atrăgând
nulitatea hotărârii conform prevederilor art. 197 alin. 2 și 3
din Codul de procedură penală.

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară și ale
art. 4142 din Codul de procedură penală, urmează a se admite recursul în interesul legii și a se stabili, în aplicarea
art. 57 din Legea nr. 304/2004 privind organizarea judiciară, modificată și completată prin Legea nr. 247/2005, că
infracțiunile prevăzute în Legea nr. 78/2000, ca și orice alte cauze derivate din cele prevăzute în această lege se judecă
în primă instanță, la judecătorii, tribunale și curțile de apel, de complete formate dintr-un singur judecător, iar în cazul
infracțiunilor de corupție săvârșite de alte persoane decât cele la care se referă art. 1 din Legea nr. 78/2000, completele
de judecată se constituie tot potrivit dispozițiilor cu caracter general cuprinse în art. 57 din Legea nr. 304/2004, modificată

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 123/9.II.2006

și completată (devenit art. 54 în urma republicării legii în Monitorul Oficial al României, Partea I, nr. 827 din
13 septembrie 2005).
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 57 din Legea nr. 304/2004 privind organizarea judiciară, modificată și completată prin
Legea nr. 247/2005, stabilesc:
1. Infracțiunile prevăzute în Legea nr. 78/2000 pentru prevenirea, descoperirea și sancționarea faptelor de
corupție, precum și orice alte cauze derivate din cele prevăzute în această lege se judecă în primă instanță, la
judecătorii, tribunale și curțile de apel, de complete formate dintr-un singur judecător.
2. În cazul infracțiunilor de corupție săvârșite de alte persoane decât cele menționate în Legea nr. 78/2000,
completele de judecată se constituie potrivit dispozițiilor cu caracter general cuprinse în art. 57 din Legea nr. 304/2004,
modificată și completată prin Legea nr. 247/2005.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 26 septembrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Ioan Răileanu

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. VIII
din 24 octombrie 2005

Dosar nr. 6/2005
Sub președinția domnului prof. univ. dr. Nicolae Popa,
președintele Înaltei Curți de Casație și Justiție
Înalta Curte de Casație și Justiție, constituită în Secții
Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a
întrunit pentru a examina recursul în interesul legii, declarat
de procurorul general al Parchetului de pe lângă Înalta
Curte de Casație și Justiție, cu privire la modul de sesizare
a instanței de judecată în cazul infracțiunilor la care se
referă art. 279 alin. 2 lit. a) din Codul de procedură
penală, săvârșite de polițiștii care au calitatea de organe
de cercetare penală ale poliției judiciare.
Secțiile Unite au fost constituite cu respectarea
prevederilor art. 34 din Legea nr. 304/2004, republicată,
fiind prezenți 74 de judecători din totalul de 111 judecători
în funcție.

Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie.
Reprezentanta procurorului general al Parchetului de pe
lângă Înalta Curte de Casație și Justiție a susținut recursul
în interesul legii, punând concluzii pentru admiterea
acestuia, în sensul de a se decide că, în cazul
infracțiunilor la care se referă art. 279 alin. 2 lit. a) din
Codul de procedură penală, săvârșite de polițiștii având
calitatea de organe de cercetare penală ale poliției
judiciare, plângerea prealabilă se adresează procurorului, iar
acesta, după efectuarea urmăririi penale, poate sesiza
instanța competentă prin rechizitoriu.
SECȚIILE

U N I T E,

deliberând asupra recursului în interesul legii de față,
constată următoarele:
În aplicarea dispozițiilor art. 27 din Legea nr. 218/2002
privind organizarea și funcționarea Poliției Române, astfel

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 123/9.II.2006
cum a fost modificată și completată prin art. IV din Legea
nr. 281/2003, instanțele judecătorești nu au un punct de
vedere unitar, pronunțându-se în mod diferit.
Astfel, unele instanțe au considerat că după intrarea în
vigoare a Legii nr. 360/2002, potrivit căreia polițiștii nu mai
au calitatea de militari, plângerea prealabilă privind
săvârșirea vreuneia dintre infracțiunile la care se referă
art. 279 alin. 2 lit. a) din Codul de procedură penală de
către un polițist, chiar dacă acesta este organ de cercetare
penală al poliției judiciare, se adresează instanței de
judecată competente să soluționeze cauza.
S-a motivat că această interpretare se impune deoarece
polițistul, nemaiavând calitatea de militar, în raport cu care
plângerea prealabilă îndreptată contra sa trebuia să fie
adresată totdeauna organului competent să efectueze
urmărirea penală, conform art. 279 alin. 2 lit. c) din Codul
de procedură penală, nu mai există temei pentru a fi
exceptat de la dispozițiile cu caracter general aplicabile în
materie.
S-a mai relevat în această privință că, din moment ce
legea specială nu conține dispoziții derogatorii, referitoare
la polițiștii care au calitatea de organe de cercetare penală,
de la reglementarea cuprinsă în art. 279 din Codul de
procedură penală, prin care sunt precizate organele cărora
li se adresează plângerea, nu poate fi creat pentru aceștia,
sub aspectul competenței de soluționare a plângerii
îndreptate împotriva lor, un tratament juridic diferit de cel
aplicabil celorlalte categorii de polițiști.
Alte instanțe, dimpotrivă, au hotărât că, în cazul
polițistului care are calitatea de organ de cercetare penală
al poliției judiciare, plângerea prealabilă trebuie adresată
procurorului chiar și în cazul infracțiunilor la care se referă
prevederile art. 279 alin. 2 lit. a) din Codul de procedură
penală, considerând că, în raport cu dispozițiile art. 27
alin. (2) din Legea nr. 218/2002 privind organizarea și
funcționarea Poliției Române, astfel cum a fost modificat și
completat prin art. IV din Legea nr. 281/2003, urmărirea
penală se efectuează în mod obligatoriu de procuror în
cazul oricărei infracțiuni săvârșite de polițiștii care au
calitatea de organe de cercetare ale poliției judiciare.
Aceste din urmă instanțe au procedat corect.
Potrivit art. 279 alin. 1 din Codul de procedură penală,
îpunerea în mișcare a acțiunii penale se face numai la
plângerea prealabilă a persoanei vătămate, în cazul
infracțiunilor pentru care legea prevede că este necesară
astfel de plângere“.
În legătură cu această categorie de fapte penale, prin
art. 279 alin. 2 lit. a) din Codul de procedură penală este
instituită regula cu caracter general potrivit căreia, în cazul
infracțiunilor prevăzute de Codul penal în art. 180, art. 184
alin. 1, art. 193, 205, 206, 210, 213 și 220, plângerea

5

prealabilă se adresează instanței de judecată dacă
făptuitorul este cunoscut.
Dar, prin dispozițiile înscrise la lit. c) a aceluiași
alineat 2 al articolului menționat, este reglementată
excepția de la această regulă, prevăzându-se că
îplângerea prealabilă se adresează... organului competent
să efectueze urmărirea penală, când plângerea prealabilă
este îndreptată contra unui judecător, procuror, notar
public, militar, judecător și controlor financiar de la camera
de conturi județeană, controlor financiar de la Curtea de
Conturi sau contra uneia dintre persoanele arătate în
art. 29 pct. 1“.
În legătură cu ultima prevedere a dispoziției menționate,
potrivit căreia plângerea prealabilă se adresează organului
competent să efectueze urmărirea penală și atunci când o
atare plângere vizează persoanele arătate în art. 29 pct. 1
din Codul de procedură penală, este de observat că, între
acele persoane sunt cuprinse și cele implicate în alte
cauze, date prin lege în aceeași competență, conform
lit. g) din cadrul acestui punct.
Rezultă deci că legiuitorul, prin dispoziția de principiu
cuprinsă în art. 279 alin. 2 lit. c), cu referire la art. 29
pct. 1 din Codul de procedură penală, a exceptat și
cauzele menționate la lit. g) din cadrul acestui punct de la
regula potrivit căreia plângerea prealabilă se adresează
instanței de judecată pentru săvârșirea infracțiunilor
menționate la art. 279 alin. 2 lit. a) din același cod.
Din această dispoziție de exceptare de la reglementarea
cu caracter general arătată rezultă că, prin legi cu caracter
special, se poate stabili ca și pentru alte categorii de
persoane, nemenționate la art. 279 alin. 2 lit. c) din Codul
de procedură penală, să nu fie aplicabile prevederile
art. 279 alin. 2 lit. a) din același cod.
Or, în acest cadru, prin art. 27 alin. (2) din Legea
nr. 218/2002 privind organizarea și funcționarea Poliției
Române, astfel cum a fost modificat și completat prin
Legea nr. 281/2003, s-a prevăzut că îurmărirea penală se
efectuează în mod obligatoriu de procuror în cazul
infracțiunilor săvârșite de polițiștii care au calitatea de
organe de cercetare ale poliției judiciare“.
Față de această dispoziție cu caracter imperativ,
nelimitată la anumite categorii de infracțiuni, se impune să
se considere că și în cazul când polițiștii care au calitatea
de organe de cercetare ale poliției judiciare săvârșesc
infracțiuni pentru care punerea în mișcare a acțiunii penale
se face numai la plângerea prealabilă a persoanei
vătămate, trebuie efectuată urmărirea penală în mod
obligatoriu de procuror, chiar dacă pentru acele infracțiuni
plângerea prealabilă se adresează instanței de judecată
conform art. 279 alin. 2 lit. a) din Codul de procedură
penală.

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 4142 din Codul de procedură penală, urmează a se admite recursul în interesul legii declarat de
procurorul general al Parchetului de pe lângă Înalta Curte de Casație și Justiție și a se stabili că, în cazul infracțiunilor
la care se referă art. 279 alin. 2 lit. a) din Codul de procedură penală, săvârșite de polițiștii care au calitatea de organe

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 123/9.II.2006

de cercetare penală ale poliției judiciare, plângerea prealabilă se adresează procurorului, iar acesta, după efectuarea
urmăririi penale, poate sesiza instanța competentă prin rechizitoriu.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 27 din Legea nr. 218/2002, astfel cum a fost modificată și completată prin art. IV din
Legea nr. 281/2003, stabilesc:
În cazul infracțiunilor prevăzute de art. 279 alin. 2 lit. a) din Codul de procedură penală, săvârșite de polițiști care
au calitatea de organe de cercetare penală ale poliției judiciare, plângerea prealabilă se adresează procurorului, iar
acesta, după efectuarea urmăririi penale, poate sesiza instanța competentă prin rechizitoriu.
Obligatorie, potrivit art. 4142 alin. 2 din Codul de procedură penală.
Pronunțată în ședința publică, astăzi, 24 octombrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Ioan Răileanu
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. IX
din 24 octombrie 2005
Dosar nr. 7/2005
Sub președinția domnului prof. univ. dr. Nicolae Popa,
președintele Înaltei Curți de Casație și Justiție
Înalta Curte de Casație și Justiție, constituită în Secții
Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a
întrunit în vederea examinării recursului în interesul legii,
declarat de procurorul general al Parchetului de pe lângă
Înalta Curte de Casație și Justiție, cu privire la aplicarea
dispozițiilor art. 84 alin. 1 pct. 2 din Legea nr. 59/1934 în
raport cu reglementarea dată, prin art. 215 alin. 4 din
Codul penal, faptelor de înșelăciune săvârșite în legătură
cu emiterea unui cec.
Secțiile Unite au fost constituite cu respectarea cerințelor
prevăzute în art. 34 din Legea nr. 304/2004, republicată,
fiind prezenți 74 de judecători din totalul de 111 judecători
în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie.
Reprezentanta procurorului general al Parchetului de pe
lângă Înalta Curte de Casație și Justiție a susținut recursul
în interesul legii, punând concluzii pentru admiterea
acestuia, în sensul de a se stabili că emiterea unei file cec
fără să existe la tras disponibilul necesar acoperirii acestuia
constituie infracțiunea prevăzută în art. 84 alin. 1 pct. 2 din
Legea nr. 59/1934, atunci când situația este cunoscută și
acceptată de beneficiar, iar în cazul când s-a făcut prin
inducerea lui în eroare, în scopul obținerii unui fals material

injust, constituie infracțiunea de înșelăciune prevăzută în
art. 215 alin. 4 din Codul penal, dacă s-a produs o pagubă
beneficiarului cecului.
SECȚIILE

U N I T E,

deliberând asupra recursului în interesul legii de față,
constată următoarele:
În aplicarea dispozițiilor art. 215 din Codul penal,
instanțele judecătorești nu au un punct de vedere unitar,
constatându-se că au fost pronunțate soluții diferite în
legătură cu încadrarea juridică a faptei de emitere a unui
cec, fără acoperirea necesară, în cazul când situația este
cunoscută și acceptată de beneficiar, precum și a faptei de
emitere a cecului, fără acoperirea necesară, în scopul
inducerii în eroare a beneficiarului, cu consecința păgubirii
acestuia.
Astfel, unele instanțe au considerat că fapta de emitere
a unui cec asupra unei instituții de credit sau asupra unei
persoane, știind că pentru valorificarea lui nu există
provizia sau acoperirea necesară, constituie infracțiunea de
înșelăciune prevăzută în art. 215 alin. 4 din Codul penal,
dacă s-a produs o pagubă beneficiarului cecului, atât în
cazul în care beneficiarul nu a avut cunoștință că, în
momentul emiterii, nu exista disponibilul necesar acoperirii
cecului, cât și în cazul în care beneficiarul a avut
cunoștință de această situație.
În motivarea acestui punct de vedere s-a relevat că
lipsa intenției de inducere în eroare, dedusă din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 123/9.II.2006
cunoașterea și aceptarea de către beneficiar a completării
cecului fără acoperirea necesară, nu justifică încadrarea
unei atari fapte în infracțiunea prevăzută în art. 84 alin. 1
pct. 2 din Legea nr. 59/1934, cât timp a avut ca urmare
producerea unui prejudiciu.
Alte instanțe au încadrat faptele, în ambele modalități
de săvârșire, în infracțiunea de înșelăciune prevăzută în
art. 215 alin. 4 din Codul penal, considerând că art. 84
alin. 1 pct. 2 din Legea nr. 59/1934 a fost implicit abrogat
la data intrării în vigoare a Codului penal adoptat în anul
1936, prin reglementarea în art. 553 a infracțiunii de
înșelăciune în legătură cu emiterea de cecuri, precum și
ca urmare a încriminării aceleiași fapte prin alin. 4 al
art. 215 din actualul Cod penal, astfel cum a fost modificat
prin Legea nr. 140/1996.
Au fost și instanțe care au încadrat fapta, în ambele
ipoteze, numai în infracțiunea prevăzută în art. 84 alin. 1
pct. 2 din Legea nr. 59/1934, apreciind că această
încadrare juridică, fiind prevăzută într-o lege specială, este
singura ce se impune a fi adoptată.
În fine, alte instanțe au încadrat distinct cele două fapte
în raport cu împrejurarea dacă beneficiarul a cunoscut și a
acceptat completarea cecului fără ca acesta să aibă
acoperirea necesară.
Aceste din urmă instanțe au considerat că fapta de
emitere a unui cec, știind că pentru valorificarea lui nu
există provizia sau acoperirea necesară, precum și fapta
de a retrage, după emitere, provizia, în totul sau în parte,
ori de a interzice trasului de a plăti înainte de expirarea
termenului de prezentare, în scopul de a obține pentru sine
sau pentru altul un folos material injust, dacă s-a produs o
pagubă beneficiarului cecului, constituie infracțiunea de
înșelăciune prevăzută în art. 215 alin. 4 din Codul penal.
Tot aceste instanțe au ajuns la concluzia că, dacă
beneficiarul a avut cunoștință, în momentul emiterii, că nu
exista disponibilul necesar acoperirii cecului, fapta trebuie
încadrată în infracțiunea prevăzută în art. 84 alin. 1 pct. 2
din Legea nr. 59/1934.
Ultimele instanțe au procedat corect.
Într-adevăr, prin art. 84 din Legea nr. 59/1934 au fost
indicate faptele care constituie infracțiuni comise în legătură
cu emiterea cecurilor, prevăzându-se, între altele, la alin. 1
pct. 2, că se pedepsește cu sancțiunea stabilită în acest
text de lege îoricine emite un cec fără a avea la tras
disponibil suficient, sau după ce a tras cecul și mai înainte
de trecerea termenelor fixate pentru prezentare, dispune
altfel în total sau în parte de disponibilul avut“.
Este de observat că legiuitorul, referindu-se la faptele
pe care le-a incriminat, a precizat că pedeapsa prevăzută
în textul de lege menționat este aplicabilă îafară de cazul
când faptul constituie un delict sancționat cu o pedeapsă
mai mare, în care caz se aplică această pedeapsă“.
Rezultă deci că prin însăși această lege specială a fost
reafirmat principiul potrivit căruia incriminarea era
determinată de dispoziția care prevedea pedeapsa cea mai
grea, ceea ce corespundea și reglementării date în acea
perioadă cumulului ideal de infracțiuni, preluată ulterior în
art. 103 din Codul penal adoptat în anul 1936.

7

Ca urmare, față de incriminarea faptei la care se referă
art. 84 alin. 1 pct. 2 din Legea nr. 59/1934 și prin art. 553
din Codul penal menționat, erau aplicabile aceste din urmă
dispoziții, care prevedeau pedeapsa cea mai grea.
În actualul Cod penal, dându-se un nou cuprins
articolului 215 prin Legea nr. 140/1996, s-a prevăzut, în
alin. 4 al acestui articol, că îemiterea unui cec asupra unei
instituții de credit sau unei persoane, știind că pentru
valorificarea lui nu există provizia sau acoperirea necesară,
precum și fapta de a retrage, după emitere, provizia, în
totul sau în parte, ori de a interzice trasului de a plăti
înainte de expirarea termenului de prezentare, în scopul
arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2“.
În acest fel, legiuitorul a incriminat ca infracțiune de
înșelăciune, prin actualul alin. 4 al art. 215 din Codul
penal, atât fapta de emitere a unui cec asupra unei
instituții de credit sau unei persoane, știind că pentru
valorificarea lui nu există provizia sau acoperirea necesară,
cât și fapta de a retrage, după emitere, provizia, în totul
sau în parte, ori de a interzice trasului de a plăti înainte
de expirarea termenului de prezentare, în scopul de a
obține pentru sine sau pentru altul un folos material injust,
dacă s-a produs o pagubă posesorului cecului.
Rezultă deci că prejudicierea beneficiarului cecului emis,
prin săvârșirea oricăreia dintre faptele de inducere în
eroare arătate mai sus, în scopul obținerii pentru sine sau
pentru altul a unui folos material injust, constituie
infracțiunea de înșelăciune prevăzută în art. 215 alin. 4 din
Codul penal.
În cazul în care beneficiarul are cunoștință, în momentul
emiterii, că nu există disponibilul necesar acoperirii cecului
la tras, fapta nu mai poate constitui însă infracțiunea de
înșelăciune prevăzută în art. 215 alin. 4 din Codul penal,
deoarece îi lipsește un element constitutiv esențial,
respectiv inducerea în eroare, condiție cerută fără echivoc
prin alin. 1 al aceluiași articol.
Dar o atare faptă este susceptibilă de a fi încadrată în
prevederile art. 84 alin. 1 pct. 2 din Legea nr. 59/1934,
potrivit căruia săvârșește infracțiunea prevăzută în acest
text de lege îoricine emite un cec fără a avea la tras
disponibilul suficient, sau după ce a tras cecul și mai
înainte de trecerea termenelor fixate pentru prezentare,
dispune altfel, în total sau în parte de disponibilul avut“.
În această privință este de reținut că prevederile art. 84
alin. 1 pct. 2 din Legea nr. 59/1934, nefiind abrogate prin
Legea nr. 140/1996, ca urmare a introducerii alin. 4 în
art. 215 din Codul penal, și nici prin dispoziții anterioare,
nu pot fi considerate scoase din vigoare, ele producându-și
efectele.
De aceea, ori de câte ori beneficiarul are cunoștință, în
momentul emiterii, că nu există disponibilul necesar
acoperirii cecului la tras, astfel că lipsește elementul
constitutiv al inducerii în eroare cerut prin art. 215 alin. 1
din Codul penal, fapta constituie infracțiunea prevăzută în
art. 84 alin. 1 pct. 2 din Legea nr. 59/1934, iar nu
infracțiunea de înșelăciune prevăzută în art. 215 alin. 4 din
Codul penal.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 123/9.II.2006

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 4142 din Codul de procedură penală, urmează a se admite recursul în interesul legii și a se stabili
că fapta de emitere a unui cec asupra unei instituții de credit sau unei persoane, știind că pentru valorificarea lui nu
există provizia sau acoperirea necesară, precum și fapta de a retrage, după emitere, provizia, în totul sau în parte, ori de
a interzice trasului de a plăti înainte de expirarea termenului de prezentare, în scopul de a obține pentru sine sau pentru
altul un folos material injust, dacă s-a produs o pagubă posesorului cecului, constituie infracțiunea de înșelăciune
prevăzută în art. 215 alin. 4 din Codul penal, iar dacă beneficiarul a avut cunoștință, în momentul emiterii cecului, că nu
există disponibilul necesar acoperirii acestuia la tras, fapta constituie infracțiunea prevăzută în art. 84 alin. 1 pct. 2 din
Legea nr. 59/1934.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al parchetului de pe lângă Înalta Curte de Casație
și Justiție.
În aplicarea dispozițiilor art. 215 din Codul penal, stabilesc:
1. Fapta de emitere a unui cec asupra unei instituții de credit sau asupra unei persoane, știind că pentru
valorificarea lui nu există provizia sau acoperirea necesară, precum și fapta de a retrage, după emitere, provizia, în totul
sau în parte, ori de a interzice trasului de a plăti înainte de expirarea termenului de prezentare, în scopul de a obține
pentru sine sau pentru altul un folos material injust, dacă s-a produs o pagubă posesorului cecului, constituie infracțiunea
de înșelăciune prevăzută în art. 215 alin. 4 din Codul penal.
2. Dacă beneficiarul cecului are cunoștință, în momentul emiterii, că nu există disponibilul necesar acoperirii
acestuia la tras, fapta constituie infracțiunea prevăzută de art. 84 alin. 1 pct. 2 din Legea nr. 59/1934.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 24 octombrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Ioan Răileanu

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. X
din 24 octombrie 2005
Dosar nr. 10/2005
Sub președinția domnului prof. univ. dr. Nicolae Popa,
președintele Înaltei Curți de Casație și Justiție
Înalta Curte de Casație și Justiție, constituită în Secții
Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a
întrunit pentru a examina recursul în interesul legii, declarat
de procurorul general al Parchetului de pe lângă Înalta
Curte de Casație și Justiție, cu privire la aplicarea
dispozițiilor art. 34 cu referire la art. 120 din Codul penal,
în caz de concurs de infracțiuni, din care pentru unele s-au
stabilit pedepse ce intră sub incidența grațierii.
Secțiile Unite au fost constituite cu respectarea
prevederilor art. 34 din Legea nr. 304/2004, republicată,
fiind prezenți 74 de judecători din totalul de 111 judecători
în funcție.

Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie.
Reprezentanta procurorului general al Parchetului de pe
lângă Înalta Curte de Casație și Justiție a susținut recursul
în interesul legii, punând concluzii pentru admiterea
acestuia, în sensul de a se stabili că, în cazul intervenirii
grațierii pentru unele dintre infracțiunile aflate în concurs,
dispozițiile referitoare la contopire se aplică numai cu privire
la pedepsele executabile, iar grațierea individuală vizează
pedeapsa rezultantă aplicată.
SECȚIILE

U N I T E,

deliberând asupra recursului în interesul legii de față,
constată următoarele:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 123/9.II.2006
În aplicarea dispozițiilor art. 34 din Codul penal, cu
referire la art. 120 din același cod, instanțele judecătorești
s-au pronunțat în mod diferit cu privire la modalitatea în
care trebuie efectuată contopirea pedepselor în caz de
concurs de infracțiuni, dintre care pentru unele s-au stabilit
pedepse ce intră sub incidența grațierii.
Astfel, unele instanțe, în caz de concurs de infracțiuni,
pentru care au stabilit numai pedepse cu închisoarea, le-au
contopit în conformitate cu art. 34 alin. 1 lit. b) din Codul
penal, în sensul că au aplicat pedeapsa cea mai grea,
după care, considerând că pedeapsa rezultantă reflectă
întregul ansamblu infracțional, au constatat grațierea
acesteia.
Alte instanțe, dimpotrivă, după stabilirea pedepselor
pentru fiecare infracțiune aflată în concurs, au procedat la
contopirea acestora și au dispus să fie executată pedeapsa
cea mai grea, cu adăugarea unui eventual spor, dispunând
apoi descontopirea pedepsei rezultante astfel calculate în
pedepsele componente, precum constatarea grațierii celor
pentru care a intervenit această măsură de clemență.
În fine, alte instanțe, stabilind pedepse distincte pentru
toate infracțiunile aflate în concurs, au constatat grațierea
fiecărei pedepse căreia îi era aplicabilă această măsură de
clemență, iar în final au contopit numai pedepsele
executabile, care nu au făcut obiectul grațierii sau au fost
grațiate parțial.
Aceste din urmă instanțe au procedat corect.
Într-adevăr, prin art. 120 alin. 1 din Codul penal se
prevede că îgrațierea are ca efect înlăturarea, în totul sau
în parte, a executării pedepsei ori comutarea acesteia în
alta mai ușoară“, iar potrivit alin. 2 al aceluiași articol,
îgrațierea are efecte și asupra pedepselor a căror
executare este suspendată condiționat“, în care caz îpartea
din termenul de încercare care reprezintă durata pedepsei
pronunțate de instanță se reduce în mod corespunzător“,
iar îdacă suspendarea condiționată este revocată sau
anulată, se execută numai partea de pedeapsă rămasă
negrațiată“.
În dezvoltarea dispozițiilor din Codul penal menționate,
prin art. 1 din Legea nr. 546/2002 privind grațierea și
procedura acordării grațierii, s-a subliniat că îgrațierea este
măsura de clemență ce constă în înlăturarea, în total sau
în parte, a executării pedepsei aplicate de instanță ori în
comutarea acesteia în una mai ușoară“.
Prin aceeași lege s-a prevăzut, la art. 2, că îgrațierea
poate fi acordată individual, prin decret al Președintelui
României, potrivit art. 94 lit. d) din Constituția României,
sau colectiv, de către Parlament, prin lege organică,
conform art. 72 alin. (3) lit. g) din Constituție“.
Fiind o cauză de înlăturare a convențiilor condamnării,
grațierea are ca obiect, de regulă, pedeapsa principală,
indiferent de modalitatea de executare.
În cazul pluralității de infracțiuni sub forma concursului,
la care se stabilesc pedepse pentru fiecare infracțiune în
parte, fiind aplicată în final o singură pedeapsă, rezultantă,
pentru toate infracțiunile concurente, grațierea colectivă își
produce efectele potrivit regulilor instituite prin art. 14 din
Legea nr. 546/2002.

9

Astfel, în art. 14 din Legea nr. 546/2002 se prevede la
alin. (1) că îîn situația pluralității de infracțiuni pentru care
s-au aplicat pedepse ce au fost contopite, obiectul grațierii
colective îl constituie pedepsele aplicate pentru fiecare
dintre infracțiuni și nu pedeapsa rezultantă“, pentru ca în
alin. (2) să se precizeze că îîn cazurile prevăzute la
alin. 1, dacă pentru unele dintre aceste pedepse este
incidentă grațierea, ele vor fi descontopite, iar dacă a
rămas o singură pedeapsă din pedeapsa rezultantă, care
nu este grațiată, va fi înlăturat și sporul eventual aplicat“.
Prevăzând, în art. 13 alin. (1) din aceeași Lege
nr. 546/2002, că îgrațierea colectivă poate avea ca obiect
numai pedepse aplicate de instanță pentru fapte săvârșite
anterior datei prevăzute în legea de grațiere“, legiuitorul a
admis implicit posibilitatea ca actul de grațiere colectivă să
intervină și înainte de pronunțarea condamnării, pentru
fapte săvârșite anterior. În această privință, prin alin. (2) al
art. 13 din aceeași lege s-a subliniat că îatunci când legea
intră în vigoare înaintea rămânerii definitive a hotărârii de
condamnare, grațierea își produce efectele numai de la
data rămânerii definitive a hotărârii“.
De aceea, în situația în care grațierea intervine înainte
de soluționarea definitivă a cauzei, operațiunea de
contopire nu poate avea loc decât după constatarea
grațierii, totală sau, după caz, parțială, a fiecăreia dintre
pedepsele stabilite, pentru infracțiunile aflate în concurs,
care sunt vizate prin actul de clemență.
Ca urmare, rezultă că nu pot face obiectul contopirii,
conform prevederilor art. 34 din Codul penal, decât
pedepsele executabile, pentru care nu a intervenit grațierea
sau care au fost grațiate parțial.
Așadar, în cazul intervenirii grațierii totale sau parțiale a
unora dintre pedepsele stabilite pentru infracțiunile aflate în
concurs, operațiunea de contopire, neputând privi decât
pedepsele executabile, nu va putea fi efectuată decât în
situația în care au rămas de executat cel puțin două
pedepse privind infracțiuni concurente.
În ceea ce privește grațierea individuală, care, potrivit
art. 3 din Legea nr. 546/2002, îse acordă la cerere sau
din oficiu, numai după rămânerea definitivă a hotărârii de
condamnare“, este de observat că, în raport cu natura pe
care o are, efectele sale nu pot viza, în cazul concursului
de infracțiuni, decât pedeapsa rezultantă.
O atare soluție se impune deoarece grațierea
individuală, care se acordă numai după rămânerea
definitivă a hotărârii de condamnare, în urma unor atente
verificări, are ca temei considerente referitoare la persoana
condamnatului, iar nu criterii de ordin obiectiv, privind
natura faptelor penale vizate prin actul de clemență sau
îndeplinirea de către unele categorii restrânse de persoane
a anumitor criterii selective (tineri, bătrâni, femei cu copii
minori etc.).
Pe de altă parte, din moment ce grațierea individuală
privește pedeapsa rezultantă în ansamblu, efectele sale se
limitează la pedepsele componente ale pedepsei rezultante,
în această din urmă pedeapsă neputând fi absorbite, prin
contopire, eventuale pedepse stabilite, prin hotărâri
ulterioare, pentru alte infracțiuni concurente.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 123/9.II.2006

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 4142 din Codul de procedură penală, urmează a se admite recursul în interesul legii și a se stabili
că, în caz de concurs de infracțiuni, dacă pentru unele infracțiuni s-au stabilit pedepse ce intră sub incidența grațierii,
dispozițiile referitoare la contopire se aplică numai cu privire la pedepsele executabile ce nu au făcut obiectul grațierii sau
au fost grațiate doar parțial, precum și că grațierea individuală vizează numai pedeapsa rezultantă.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 34, cu referire la art. 120 din Codul penal, stabilesc:
1. În caz de concurs de infracțiuni, dintre care pentru unele s-au stabilit pedepse ce intră sub incidența grațierii,
dispozițiile referitoare la contopire se aplică numai cu privire la pedepsele executabile ce nu au făcut obiectul grațierii sau
care au fost grațiate parțial.
2. Grațierea individuală, în cazul concursului de infracțiuni, vizează numai pedeapsa rezultantă.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 24 octombrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Ioan Răileanu

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XI
din 24 octombrie 2005

Dosar nr. 8/2005
Sub președinția domnului prof. univ. dr. Nicolae Popa,
președintele Înaltei Curți de Casație și Justiție
Înalta Curte de Casație și Justiție, constituită în Secții
Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a
întrunit pentru a examina recursul în interesul legii, declarat
de procurorul general al Parchetului de pe lângă Înalta
Curte de Casație și Justiție, cu privire la aplicarea
dispozițiilor art. 1, 2 și ale art. 3 alin. 1 și 2 din Ordonanța
Guvernului nr. 9/2000, aprobată prin Legea nr. 356/2002,
referitoare la clauza penală prin care se instituie obligația
restituirii la scadență a sumei împrumutate sub sancțiunea
penalităților de întârziere, pe lângă dobânda contractuală
convenită de părți sau pe lângă dobânda legală.
Secțiile Unite au fost constituite cu respectarea
prevederilor art. 34 din Legea nr. 304/2004, republicată,
fiind prezenți 74 de judecători din totalul de 111 judecători
în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Florența Baltă.

Reprezentanta procurorului general al Parchetului de pe
lângă Înalta Curte de Casație și Justiție a susținut recursul
în interesul legii, punând concluzii pentru admiterea
acestuia, în sensul de a se decide că prevederea într-un
contract de credit a clauzei penale prin care se instituie
obligația restituirii la scadență a sumei împrumutate sub
sancțiunea penalităților de întârziere, pe lângă dobânda
contractuală convenită sau pe lângă dobânda legală,
contravine dispozițiilor legii.
SECȚIILE

U N I T E,

deliberând asupra recursului în interesul legii de față,
constată următoarele:
În aplicarea dispozițiilor art. 1, 2 și ale art. 3 alin. 1 și 2
din Ordonanța Guvernului nr. 9/2000, aprobată prin Legea
nr. 356/2002, referitoare la clauza penală prin care se
instituie obligația restituirii la scadență a sumei împrumutate
sub sancțiunea penalităților de întârziere, pe lângă dobânda
contractuală convenită sau pe lângă dobânda legală,
instanțele judecătorești s-au pronunțat în mod diferit.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 123/9.II.2006
Astfel, unele instanțe au considerat că obligația
împrumutatului de a restitui la scadență suma împrumutată,
sub sancțiunea penalităților de întârziere, pe lângă dobânda
contractuală stabilită sau dobânda legală, corespunde
prevederilor legale.
În motivarea acestui punct de vedere s-a relevat că, din
moment ce este stipulată în contract, clauza penală
produce consecințe juridice în temeiul art. 969 din Codul
civil, potrivit căruia convențiile legal făcute au putere de
lege între părțile contractante. S-a mai învederat că
această clauză nu poate fi considerată nelegală sau
imorală cât timp, prin prevederea ei în contract, se
urmărește sancționarea debitorului în cazul neîndeplinirii
obligației privind respectarea termenului de rambursare a
ratelor creditului.
Ca urmare, aceste instanțe, întemeindu-se pe dispozițiile
art. 6 și ale art. 10 alin. 1 din Ordonanța Guvernului
nr. 9/2000, astfel cum a fost modificată prin Legea
nr. 356/2002, s-au pronunțat în sensul obligării debitorului
la restituirea sumei datorate, a dobânzii convenite sau a
dobânzii legale, precum și a penalităților de întârziere.
Alte instanțe au obligat debitorul la restituirea sumei
împrumutate și la plata dobânzii convenite sau a celei
legale, precum și a penalităților de întârziere, dispunând
totodată reactualizarea acestor sume în raport cu rata
inflației.
În motivarea acestui punct de vedere s-a arătat că
obligațiile asumate prin contractul de împrumut cu privire la
plata ratelor datorate, a dobânzilor și a penalităților de
întârziere au deplină valabilitate deoarece, fiind convenite
legal între părți, au putere de lege între acestea conform
art. 969 alin. 1 din Codul civil.
În fine, alte instanțe, dimpotrivă, au considerat că este
nulă clauza penală prin care sunt prevăzute penalități de
întârziere, în afara dobânzii contractuale sau a celei legale,
apreciind că o asemenea clauză este prohibită de lege. Ca
urmare, prin hotărârile pronunțate de aceste instanțe
debitorul a fost obligat să plătească doar sumele
nerestituite creditorului, precum și dobânzile curente
restante.
În justificarea acestui punct de vedere s-a motivat că,
în raport cu prevederile Legii nr. 313/1879, care nu a fost
abrogată și nici nu a căzut în desuetudine, clauza penală
în contractele de împrumut este interzisă. S-a mai relevat
că, atât timp cât dispozițiile legale care nu permit
prevederea clauzei penale în contractele de împrumut sunt
de ordine publică, potrivit art. 5 din Codul civil nu se poate
deroga de la aceste dispoziții prin convenții.
Aceste din urmă instanțe au interpretat și au aplicat
corect dispozițiile legii.
Într-adevăr, potrivit art. 1 din Ordonanța Guvernului
nr. 9/2000 privind nivelul dobânzii legale pentru obligații
bănești, astfel cum a fost aprobată prin Legea

11

nr. 356/2002, îpărțile sunt libere să stabilească, în
convenții, rata dobânzii pentru întârzierea la plata unei
obligații bănești“.
Prin art. 2 din aceeași ordonanță se prevede că, îîn
cazul în care, potrivit dispozițiilor legale sau prevederilor
contractuale, obligația este purtătoare de dobânzi fără să
se arate rata dobânzii, se va plăti dobânda legală“, iar în
art. 3 este reglementat modul de stabilire a dobânzii legale
în materie comercială.
Pe de altă parte, în conformitate cu art. 5 alin. 1 din
ordonanța menționată, îîn raporturile civile dobânda nu
poate depăși dobânda legală cu mai mult de 50% pe an“.
În același sens, în reglementarea dată prin art. 1089
alin. 2 din Codul civil, îclauza prin care, de mai înainte și
în momentul promovării unei convenții alta decât o
convenție comercială, se va stipula dobânda la dobânzile
datorate pentru un an sau pentru mai puțin, ori mai mult
de un an, sau la alte venituri viitoare, se va declara nulă“.
Tot astfel, prin Legea nr. 313 din 20 februarie 1879, ale
cărei dispoziții sunt în vigoare și constituționale, potrivit
Deciziei Curții Constituționale nr. 524 din 2 decembrie
1997, s-a prevăzut la art. 1 că este anulată clauza penală
din contractele de împrumut sau prestațiuni în natură,
precum și că îJudecătorul, în caz de împrumut va putea
condamna numai la plata dobânzii prevăzută în art. 1589
din Codul civil, sau în caz de alte obligațiuni, la
daune-interese, conform art. 1084 din Codul civil“.
Or, potrivit art. 1589 alin. 1 din Codul civil, îse defige o
dobândă de cinci la sută pe an pentru afacerile civile și de
șase la sută pe an pentru cele comerciale, în toate
cazurile unde nu s-a hotărât de părți cuantumul ei“.
Ca urmare, prevederile art. 1 din Ordonanța Guvernului
nr. 9/2000, astfel cum a fost aprobată prin Legea
nr. 356/2002, potrivit cărora îpărțile sunt libere să
stabilească, în convenții, rata dobânzii pentru întârzierea la
plata unei obligații bănești“, nu îngăduie decât practicarea
de dobânzi limitate în raporturile civile, conform prevederilor
art. 5 alin. 1 din aceeași lege, la posibilitatea de a depăși
dobânda legală cu cel mult 50% pe an.
Rezultă deci că nu există temei legal care să permită
stabilirea, în cadrul raporturilor civile, a altor dobânzi decât
a celor convenite prin contract, al căror cuantum nu poate
depăși dobânda legală decât cu cel mult 50% pe an, sau
de sancțiuni constând în penalități de întârziere.
Așa fiind, clauza penală prin care se stabilește obligația
restituirii la scadență a sumei împrumutate sub sancțiunea
penalităților de întârziere, pe lângă dobânda contractuală
convenită sau pe lângă dobânda legală, având o cauză
nelicită, în raport cu dispozițiile art. 5 și ale art. 968 din
Codul civil, contravine prevederilor legii.

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 329 alin. 2 și 3 din Codul de procedură civilă, urmează a se admite recursul în interesul legii și
a se decide în sensul că orice clauză penală prin care se stabilește obligația restituirii la scadență a sumei împrumutate

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 123/9.II.2006

sub sancțiunea penalităților de întârziere, pe lângă dobânda contractuală convenită sau pe lângă dobânda legală,
contravine prevederilor legii.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 1, art. 2 și ale art. 3 alin. 1 și 2 din Ordonanța Guvernului nr. 9/2000, aprobată prin
Legea nr. 356/2002, cu referire la art. 969 alin. 1 din Codul civil, stabilesc:
Clauza penală prin care se stabilește obligația restituirii la scadență a sumei împrumutate sub sancțiunea
penalităților de întârziere, pe lângă dobânda contractuală convenită sau pe lângă dobânda legală, contravine
prevederilor legii.
Obligatorie, potrivit art. 329 alin. 3 din Codul de procedură civilă.
Pronunțată în ședință publică, astăzi, 24 octombrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Ioan Răileanu

ACTE ALE OFICIULUI ROMÂN PENTRU DREPTURILE DE AUTOR
GUVERNUL ROMÂNIEI
OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Protocolului privind comunicarea
publică a fonogramelor publicate în scop comercial sau a reproducerilor acestora,
precum și a prestațiilor artistice din domeniul audiovizual și a tabelului cuprinzând drepturile
patrimoniale cuvenite artiștilor interpreți sau executanți și producătorilor de fonograme
Având în vedere dispozițiile art. 1312 alin. (1) și (2) din Legea nr. 8/1996 privind dreptul de autor și drepturile
conexe, cu modificările și completările ulterioare, precum și ale art. 2 din Decizia directorului general al Oficiului
Român pentru Drepturile de Autor nr. 218/2005, publicată în Monitorul Oficial al României, Partea I, nr. 1.002 din
11 noiembrie 2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri, și ale Hotărârii Guvernului
nr. 210/2000 privind numirea în funcția de director general al Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Protocolul privind comunicarea publică a
fonogramelor publicate în scop comercial sau a
reproducerilor acestora, precum și a prestațiilor artistice din
domeniul audiovizual și tabelul cuprinzând drepturile
patrimoniale cuvenite artiștilor interpreți sau executanți și
producătorilor de fonograme, încheiat între organismele de

gestiune colectivă Centrul Român pentru Administrarea
Drepturilor Artiștilor Interpreți (CREDIDAM) și Uniunea
Producătorilor de Fonograme din România (UPFR), pe de
o parte, și Federația Industriei Hoteliere din România
(FIHR), pe de altă parte.
Art. 2. — Prezenta decizie intră în vigoare la data
publicării în Monitorul Oficial al României, Partea I.

Directorul general al Oficiului Român pentru Drepturile de Autor,
Rodica Pârvu
București, 19 decembrie 2005.
Nr. 244.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 123/9.II.2006
PROTOCOL
privind comunicarea publică a fonogramelor publicate în scop comercial sau a reproducerilor acestora,
precum și a prestațiilor artistice din domeniul audiovizual și tabelul cuprinzând drepturile patrimoniale
cuvenite artiștilor interpreți sau executanți și producătorilor de fonograme

FIHR — Federația Industriei Hoteliere din România, cu sediul în București, bd. Gh. Magheru nr. 7, bl. EVA, et. 3,
camera 40, sectorul 1, telefon/fax 312 05 70, e-mail fihr@fx.ro, având contul RO 46CBIT4260102336002000, deschis la
Banca Comercială Ion Țiriac, reprezentată legal prin domnul Mihai Râjniță, în calitate de secretar general,
CREDIDAM — Centrul Român pentru Administrarea Drepturilor Artiștilor Interpreți, cu sediul în București,
str. Jules Michelet nr. 15—17, et. 2, ap. 11, telefon/fax 318 58 13, e-mail office@credidam.ro, având contul
RO23INGB0001000152938958, deschis la ING Bank București, reprezentat legal prin domnul Ștefan Gheorghiu, în calitate
de director general,
UPFR — Uniunea Producătorilor de Fonograme din România, cu sediul în București, str. Nicolae Racotă nr. 16—18,
et. 4, ap. 9, sectorul 1, telefon 224 65 77, fax 224 65 83, e-mail office@upfr.ro, având contul
RO66BRDE445SV20971204450, deschis la BRD-GSG — Sucursala Dorobanți București, reprezentată legal prin doamna
Ioana Feșnic, în calitate de președinte,
convin prin prezentul protocol după cum urmează:
1. Prin comunicarea publică a fonogramelor publicate în
scop comercial sau a reproducerilor acestora se înțelege
comunicarea acestora în spații publice, indiferent de
modalitatea realizării comunicării, prin întrebuințarea unor
mijloace mecanice sau electroacustice (instalații de
amplificare, aparatură de redare a înregistrărilor sonore sau
audiovizuale, receptoare radio sau televizoare, echipament
informatic etc.).
2. Prin utilizarea prestațiilor artistice din domeniul
audiovizual în scop ambiental se înțelege comunicarea
acestora în spații publice, indiferent de modalitatea realizării
comunicării către public.
3. Prin utilizator de fonograme, în sensul prezentei
metodologii, se înțelege orice persoană fizică sau juridică
autorizată care folosește cu orice titlu (de proprietate, de
administrare, de închiriere, de subînchiriere, comodat etc.)
spații în care sunt comunicate fonograme publicate în scop
comercial sau reproduceri ale acestora.
4. Prin utilizator al prestațiilor artistice din domeniul
audiovizual se înțelege orice persoană fizică sau juridică
autorizată care folosește cu orice titlu (de proprietate, de
administrare, de închiriere, de subînchiriere etc.) spații în
care sunt utilizate opere audiovizuale în scop ambiental.
5. Utilizatorul are obligația să obțină din partea
organismelor de gestiune colectivă a drepturilor artiștilor
interpreți sau executanți și a producătorilor de fonograme
autorizații pentru utilizarea fonogramelor publicate în scop
comercial și a prestațiilor artistice din domeniul audiovizual
în schimbul unei remunerații potrivit tabelului*) anexat,
indiferent de durata efectivă a utilizării.
6. Autorizația neexclusivă se eliberează pe o perioadă
determinată de 12 luni. În cazul utilizatorilor cu activitate
sezonieră, autorizația se va elibera exclusiv pentru
perioada de funcționare, în baza declarației pe propria
răspundere a utilizatorului.
7. Obligația de plată a remunerațiilor revine deținătorului,
cu orice titlu, al spațiului în care are loc comunicarea
publică.
8. În situația subînchirierii parțiale a unui spațiu în care
are loc comunicarea publică, deținătorii, cu orice titlu, ai

spațiilor închiriate vor plăti remunerații distincte dacă
utilizează surse proprii de sunet sau de sunet și imagine.
9. Pentru remunerațiile ce au fost stabilite în cotă fixă
plata se efectuează lunar (tabelul anexat), până cel târziu
în ultima zi a lunii respective.
10. Pentru remunerațiile stabilite în cotă procentuală
(tabelul anexat) plata se efectuează lunar, până cel târziu
în data de 10 a lunii următoare. Baza de calcul a
remunerației din tabel o reprezintă, după caz: a) totalul
veniturilor; b) bugetul de cheltuieli.
11. Pentru întârzieri la plată utilizatorii datorează
penalități de 0,1% aferente sumelor neachitate la termen,
pe zi de întârziere.
12. Autorizația încetează de drept în cazul întârzierilor
de plată mai mari de 90 de zile.
13. Organismele de gestiune colectivă pot numi unul
sau doi delegați pentru monitorizarea utilizării operelor în
scop ambiental. Delegații au acces liber la concerte,
discoteci, baruri, spectacole etc. numai în baza legitimațiilor
emise de organismele de gestiune colectivă și a
delegațiilor care indică ora și scopul accesului.
Reprezentanții organismelor de gestiune colectivă pot utiliza
echipamente de înregistrare audio și/sau video portabile în
spațiile în care sunt utilizate fonograme publicate în scop
comercial sau reproduceri ale acestora, precum și prestații
artistice din domeniul audiovizual.
14. Remunerațiile stabilite în sumă fixă se pot modifica
anual, începând cu prima lună a anului următor celui în
care s-a publicat metodologia, de către organismele de
gestiune colectivă, pe baza indicelui de inflație, stabilit la
nivel național.
15. Aceste modificări se depun la Oficiul Român pentru
Drepturile de Autor, urmând a fi publicate în Monitorul
Oficial al României, Partea I, pe cheltuiala organismelor de
gestiune colectivă, prin decizie a directorului general al
Oficiului Român pentru Drepturile de Autor, emisă în 5 zile
de la data depunerii.
16. Modificările devin efective începând cu luna
următoare publicării.

FIHR

UPFR

CREDIDAM

Mihai Râjniță

Ioana Feșnic

Ștefan Gheorghiu

*) Tabelul este reprodus în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 123/9.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 123/9.II.2006

15

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2006
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Valoarea
abonamentului
anual
— lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

Valoarea
abonamentului trimestrial
— lei noi —
Trim. I

Trim. II

Trim. III

Trim. IV

română
română,

1.480
250

370,00
—

370,00
—

370,00
—

370,00
—

maghiară

1.140
1.700
370
1.540
1.420
460
375
620

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

117
100
350

—
—
—

—
—
—

—
—
—

—
—
—

și alte

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon: 316.30.57, fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 123/9.II.2006 conține 16 pagini.

Prețul: 1,15 lei noi/11.500 lei vechi

&JUYDGY|112995]
ISSN 1453—4495

PDF compression, OCR, web-optimization with CVISION's PdfCompressor

