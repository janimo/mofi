Anul 174 (XVIII) — Nr. 252

PARTEA

I

LEGI, DECRETE, HOTĂRÂRI ȘI ALTE ACTE

Marți, 21 martie 2006

SUMAR

Nr.

Pagina

Nr.

LEGI ȘI DECRETE
40.

295.

Zangger și la Grupul furnizorilor nucleari pentru
controlul exporturilor în vederea neproliferării
armelor nucleare........................................................

— Lege pentru aprobarea participării României la
Comitetul Zangger și la Grupul furnizorilor nucleari
pentru controlul exporturilor în vederea neproliferării
armelor nucleare........................................................

300.

ȘI

6

HOTĂRÂRI ALE GUVERNULUI ROMÂNIEI

1–5

— Decret privind promulgarea Legii pentru
aprobarea participării României la Comitetul

LEGI

Pagina

— Hotărâre privind cerințele minime de securitate
și sănătate pentru șantierele temporare sau mobile

6–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea participării României la Comitetul Zangger și la Grupul furnizorilor nucleari
pentru controlul exporturilor în vederea neproliferării armelor nucleare
Parlamentul României adoptă prezenta lege.
Art. 1. — Se aprobă participarea României la Comitetul
Zangger și la Grupul furnizorilor nucleari pentru controlul
exporturilor în vederea neproliferării armelor nucleare, ale
căror regimuri sunt reglementate prin liniile directoare
prevăzute în anexele nr. 1 și 2.
Art. 2. — Autoritatea națională a României pentru
implementarea regimurilor de control al exporturilor în
vederea neproliferării armelor nucleare, promovate de
Comitetul Zangger și Grupul furnizorilor nucleari, este
Agenția Națională de Control al Exporturilor.
Art. 3. — (1) Se autorizează Ministerul Afacerilor
Externe, prin Agenția Națională de Control al Exporturilor,

să efectueze, începând cu data de 1 ianuarie 2006, plata
cotizației anuale în limita sumei de 5.000 euro către
Comitetul Zangger și de 10.000 euro către Grupul
furnizorilor nucleari.
(2) Echivalentul în lei al sumelor prevăzute la alin. (1)
va fi asigurat de la bugetul de stat, prin bugetul
Ministerului Afacerilor Externe, și va fi calculat la cursul de
schimb leu/euro, stabilit de Banca Națională a României la
data efectuării plăților.
Art. 4. — Nivelul de secretizare atribuit documentelor
clasificate confidențial circulate în cadrul Comitetului Zangger

2

MONITORUL OFICIAL AL ROMÂNIEI, PARTEA I, Nr. 252/21.III.2006

și în cadrul Grupului furnizorilor nucleari se echivalează cu
secret de serviciu, în sensul legislației naționale.

Art. 5. — Anexele nr. 1 și 2 fac parte integrantă din
prezenta lege.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

TEODOR VIOREL MELEȘCANU

București, 8 martie 2006.
Nr. 40.
ANEXA Nr. 1

COMITETUL ZANGGER
LINII DIRECTOARE
LISTA CONSOLIDATĂ DE PRODUSE
(TRIGGER LIST)

Memorandum A
1. Introducere
Guvernul a analizat procedurile legate de exportul
materialelor nucleare prin prisma angajamentului său de a nu
furniza material sursă sau fisionabil special nici unui stat
nedeținător de arme nucleare, pentru utilizare în scopuri
pașnice, dacă materialul sursă sau fisionabil nu este supus
garanțiilor prevăzute de un acord cu Agenția Internațională
pentru Energie Atomică (Agenția).
2. Definiția materialului sursă sau fisionabil special
Definiția materialului sursă sau fisionabil special adoptată
de Guvern va fi cea prevăzută în art. XX din statutul Agenției:
a) Material sursă
Termenul îmaterial sursă“ definește uraniu care conține un
amestec de izotopi naturali, uraniu sărăcit în izotopul 235,
thoriu, sub formă de metal, aliaj, compus chimic sau
concentrat; orice alt material care conține unul sau mai multe
dintre elementele menționate anterior, în concentrația precizată
periodic de Consiliul Guvernatorilor; alte materiale similare
precizate periodic de Consiliul Guvernatorilor.
b) Material fisionabil special
(i) Termenul îmaterial fisionabil special“ definește
plutoniu-239, uraniu-233, uraniu îmbogățit în izotopii
235 sau 233; orice material care conține unul sau
mai multe dintre elementele menționate anterior și
alte materiale similare precizate periodic de Consiliul
Guvernatorilor; dar termenul îmaterial fisionabil
special“ nu include materialul sursă.
(ii) Termenul îuraniu îmbogățit în izotopii 235 sau 233“
definește uraniu ce conține izotopul 235 sau 233 ori
pe ambii într-o asemenea cantitate încât raportul
dintre suma acestor izotopi și izotopul 238 să fie
mai mare decât raportul dintre izotopul 235 și
izotopul 238, întâlniți în natură.
3. Aplicarea garanțiilor nucleare
Guvernul este singurul abilitat să asigure, atunci când este
cazul, aplicarea garanțiilor nucleare față de statele
nedeținătoare de arme nucleare și nesemnatare ale Tratatului
de neproliferare nucleară (NPT), cu scopul prevenirii deturnării
materialului nuclear supus garanțiilor de la scopuri pașnice spre
arme nucleare sau alte dispozitive explozive nucleare. Dacă
Guvernul dorește să furnizeze material sursă sau material

fisionabil special în scopuri pașnice către un asemenea stat,
atunci:
a) va specifica statului primitor, ca o condiție de furnizare,
ca materialul sursă sau materialul fisionabil special, produs în
cursul ori ca urmare a utilizării, să nu fie deturnat către arme
nucleare sau alte dispozitive explozive nucleare; și
b) se va asigura că garanțiile nucleare în acest scop,
prevăzute de un acord cu Agenția și în conformitate cu
sistemul de garanții, vor fi aplicate materialului sursă sau
materialului fisionabil special respectiv.
4. Exporturi directe
În cazul exporturilor directe de material sursă sau material
fisionabil special către un stat nedeținător de arme nucleare și
nesemnatar al NPT, Guvernul se va asigura, înainte de a
autoriza exportul materialului respectiv, că acest material va
face obiectul unui acord de garanții încheiat cu Agenția cât
mai curând după ce statul primitor preia responsabilitatea
asupra materialului, dar nu mai târziu de momentul în care
materialul ajunge la destinație.
5. Retransferuri
Guvernul, atunci când exportă material sursă sau material
fisionabil special către un stat nedeținător de arme nucleare și
nesemnatar al NPT, va cere asigurări satisfăcătoare că
materialul nu va fi reexportat către un stat nedeținător de
arme nucleare și nesemnatar al NPT, dacă nu sunt convenite
acorduri în sensul menționat mai sus, pentru acceptarea
garanțiilor de către statul primitor al unui astfel de reexport.
6. Diverse
Exporturile de materiale menționate la lit. a) și exporturile
de materiale sursă sau materiale fisionabile speciale către o
anumită țară, pe o durată de timp de până la 12 luni, sub
limitele prevăzute la lit. b), vor fi exceptate de la procedurile
descrise mai sus.
a) Plutoniu cu o concentrație izotopică de plutoniu-238
peste 80%; material fisionabil special care se utilizează în
cantități de ordinul gramelor sau mai mici, având rolul de
componentă detectoare în instrumente și echipamente de
analiză; și material sursă despre care Guvernul se asigură că
va fi utilizat numai în activități nenucleare, precum producția
de aliaje sau materiale ceramice.
b) Material fisionabil special — 50 g efective; uraniu natural —
500 kg; uraniu sărăcit — 1.000 kg; și thoriu — 1.000 kg.

Memorandum B
1. Introducere
Guvernul a analizat procedurile legate de exporturile
anumitor categorii de echipamente și materiale prin prisma
angajamentului său de a nu furniza echipament sau material
special conceput ori adaptat pentru procesarea, utilizarea sau
producerea de material fisionabil special către nici un stat
nedeținător de arme nucleare, pentru scopuri pașnice, dacă
materialul sursă ori fisionabil special, produs, procesat sau
utilizat în echipamentul ori materialul respectiv, nu este supus

garanțiilor prevăzute de un acord cu Agenția Internațională
pentru Energia Atomică (Agenția).
2. Desemnarea echipamentelor sau materialelor proiectate
special sau adaptate pentru procesarea, utilizarea sau
producerea de material fisionabil special
Lista cuprinzând echipamentele sau materialele proiectate
special ori adaptate pentru procesarea, utilizarea sau
producerea de material fisionabil special (denumită în cele ce
urmează Trigger List), adoptată de Guvern, este următoarea:
2.1. Reactori nucleari și echipamente pentru aceștia

MONITORUL OFICIAL AL ROMÂNIEI, PARTEA I, Nr. 252/21.III.2006
2.2. Materiale nenucleare pentru reactori
2.3. Uzine pentru reprocesarea elementelor de combustibil
iradiat și echipamente special concepute sau fabricate pentru
acestea
2.4. Uzine pentru fabricarea elementelor de combustibil
nuclear
2.5. Uzine pentru separarea izotopilor de uraniu și
echipamente, altele decât instrumentele analitice concepute
sau adaptate pentru acestea
2.6. Uzine pentru producerea de apă grea, deuteriu și
compuși de deuteriu și echipamente proiectate și fabricate
pentru acestea
2.7. Uzine pentru conversia uraniului și plutoniului pentru
utilizarea în fabricarea elementelor de combustibil nuclear și
separarea izotopilor de uraniu, astfel cum sunt definiți în
Trigger List, și echipamente special proiectate sau adaptate
pentru acestea
3. Aplicarea garanțiilor nucleare
Guvernul este singurul abilitat să asigure, atunci când este
cazul, aplicarea garanțiilor nucleare față de statele
nedeținătoare de arme nucleare și nesemnatare ale Tratatului
de neproliferare nucleară (NPT), în scopul prevenirii deturnării
materialului nuclear supus garanțiilor de la scopuri pașnice
spre arme nucleare sau alte dispozitive explozive nucleare.
Dacă Guvernul dorește să furnizeze produse de pe Trigger
List în scopuri pașnice către un asemenea stat, atunci:
a) va specifica statului primitor, ca o condiție de furnizare,
ca materialul sursă sau fisionabil special, produs, procesat sau

3

utilizat în instalațiile pentru care a fost livrat, să nu fie
deturnat către producerea de arme nucleare sau de alte
dispozitive explozive nucleare; și
b) se va asigura că garanțiile în acest scop, prevăzute de
un acord cu Agenția și în conformitate cu sistemul de garanții,
vor fi aplicate materialului sursă sau fisionabil special
respectiv.
4. Exporturi directe
În cazul exporturilor directe către un stat nedeținător de
arme nucleare și nesemnatar al NPT, Guvernul se va asigura,
înainte de a autoriza exportul echipamentului sau materialului
respectiv, că acestea fac obiectul unui acord de garanții
încheiat cu Agenția.
5. Retransferuri
Guvernul, atunci când exportă material fisionabil sau sursă
special către un stat nedeținător de arme nucleare și
nesemnatar al NPT, va cere asigurări satisfăcătoare că
materialul nu va fi exportat către un stat nedeținător de arme
nucleare și nesemnatar NPT dacă nu sunt convenite acorduri
în sensul menționat mai sus pentru acceptarea garanțiilor de
către statul primitor al unui astfel de reexport.
6. Diverse
Guvernul își rezervă dreptul de decizie cu privire la
interpretarea și implementarea angajamentelor asumate
conform pct. 1, precum și dreptul de a solicita, dacă
consideră necesar, garanții conform celor menționate la pct. 2
și pentru alte produse pe care le exportă.
ANEXA Nr. 2

GRUPUL FURNIZORILOR NUCLEARI
LINII DIRECTOARE
pentru transferurile produselor sensibile și cu dublă utilizare în domeniul nuclear
Liniile directoare pentru transferurile nucleare
1. În cazul transferurilor nucleare în scopuri pașnice către
orice stat nedeținător de arme nucleare, trebuie să se aplice
următoarele principii fundamentale de garanții nucleare și
control al exporturilor, iar în cazul controlului asupra unui
retransfer, aceste principii trebuie să se aplice transferului
către orice stat. În acest context, furnizorii au definit o listă de
produse (Trigger List).
Interzicerea explozibililor nucleari
2. Furnizorii trebuie să autorizeze transferul de produse
sau tehnologii conexe identificate în Trigger List numai după
obținerea asigurărilor oficiale din partea guvernului din țara
primitoare, care exclud utilizări ce pot conduce la obținerea
oricărei forme de dispozitiv nuclear exploziv.
Protecția fizică
3. a) Toate materialele și instalațiile nucleare identificate în
Trigger List trebuie să beneficieze de o protecție fizică
efectivă, care să împiedice utilizarea și manipularea
neautorizată ale acestora. Nivelurile de protecție fizică care
trebuie asigurate pentru diferite tipuri de materiale,
echipamente și instalații au fost stabilite de către furnizori pe
baza recomandărilor internaționale.
b) Implementarea măsurilor de protecție fizică în țara
primitoare cade în sarcina guvernului din acea țară. Cu toate
acestea, pentru a implementa termenii agreați de către
furnizori, nivelurile de protecție fizică pe care trebuie să se
bazeze aceste măsuri trebuie să facă obiectul unui acord între
furnizor și primitor.
c) În fiecare caz trebuie să se stabilească măsuri specifice
pentru definirea clară a responsabilităților privind transportul
produselor din Trigger List.
Garanții nucleare
4. a) Furnizorii pot transfera produse din Trigger List către
un stat nedeținător de arme nucleare numai dacă statul
primitor a ratificat un acord cu Agenția Internațională pentru

Energie Atomică (AIEA) privind aplicarea garanțiilor nucleare
asupra tuturor materialelor sursă și materialelor fisionabile
speciale din activitățile sale pașnice, curente și viitoare.
b) Transferurile reglementate de lit. a) către un stat
nedeținător de arme nucleare fără un astfel de acord de
garanții nucleare pot fi autorizate numai în cazuri excepționale,
când acestea sunt considerate esențiale pentru funcționarea în
condiții de siguranță a instalațiilor existente și cu condiția
aplicării de garanții nucleare pentru aceste instalații. Furnizorii
trebuie să informeze și, dacă este cazul, să se consulte în
cazul în care intenționează să autorizeze sau să respingă
astfel de transferuri.
c) Politica menționată la lit. a) și b) nu se aplică în cazul
acordurilor sau contractelor încheiate înainte de 3 aprilie 1992.
În cazul țărilor care au aderat sau vor adera la Circulara 254/
Partea I (INFCIRC/254/Rev.1/Part 1) după data de 3 aprilie
1992, politica respectivă se aplică numai acordurilor (care
urmează să fie) stabilite după data aderării lor.
d) În cazul acordurilor cărora nu li se aplică politica la care
se face referire la lit. a) [vezi lit. b) și c)], furnizorii pot să
transfere produse nucleare și tehnologii conexe numai când
sunt acoperite de garanțiile nucleare AIEA, ale căror durată și
dispoziții sunt în conformitate cu documentul AIEA GOV/1.621.
Cu toate acestea, furnizorii se angajează să facă eforturi
pentru implementarea cât mai rapidă a politicii menționate la
lit. a) în cadrul acestor acorduri.
e) Furnizorii își rezervă dreptul de a impune condiții
suplimentare de furnizare din rațiuni de politică națională.
5. Furnizorii își pot reconsidera cerințele comune de
garanții nucleare ori de câte ori vor considera potrivit.
Controlul special asupra exporturilor sensibile
6. Furnizorii trebuie să manifeste reținere față de
transferurile de instalații, tehnologii și materiale sensibile, ce
pot fi utilizate în fabricarea armelor nucleare sau a altor
dispozitive explozive nucleare. În cazul transferurilor de

4

MONITORUL OFICIAL AL ROMÂNIEI, PARTEA I, Nr. 252/21.III.2006

instalații, echipamente sau tehnologii de îmbogățire ori
reprocesare de combustibil nuclear, furnizorii vor încuraja țările
primitoare să accepte implicarea lor și/sau a altor participări
multinaționale calificate, ca o alternativă la construcția unității
rezultate. Furnizorii trebuie să promoveze, de asemenea,
activități internaționale (inclusiv AIEA) cu privire la centrele
multinaționale regionale pentru ciclul combustibilului nuclear.
Controlul special asupra facilităților, echipamentelor și
tehnologiilor de îmbogățire a combustibilului nuclear
7. În cazul unui transfer de instalație de îmbogățire sau al
unei tehnologii conexe, țara primitoare trebuie să fie de acord
ca nici instalația transferată și nici o altă instalație bazată pe
tehnologia transferată să nu fie destinată sau exploatată
pentru producerea de uraniu îmbogățit mai mult de 20%, fără
consimțământul furnizorului, care trebuie notificat la AIEA.
Controlul asupra materialelor furnizate sau derivate,
utilizabile la producerea de arme nucleare sau alte dispozitive
nucleare explozive
8. Pentru atingerea obiectivelor prezentelor linii directoare
și pentru crearea de oportunități de natură să sporească
reducerea riscurilor de proliferare, furnizorii trebuie să includă,
ori de câte ori este oportun și posibil, în acordurile privind
furnizarea de materiale sau instalații care produc materiale
utilizabile la fabricarea armelor nucleare ori a altor dispozitive
explozive, dispoziții care impun înțelegerea reciprocă dintre
furnizor și primitor asupra aranjamentelor privind reprocesarea,
stocarea, alterarea, utilizarea, transferul sau retransferul
oricărui material implicat în proces, care poate fi utilizat la
fabricarea armelor nucleare sau a altor dispozitive nucleare
explozive.
Controlul asupra retransferurilor
9. a) Furnizorii pot să transfere produsele sau tehnologiile
conexe din Trigger List numai pe baza asigurării primitorului
că, în caz de:
1. retransfer de astfel de produse ori tehnologii legate de
acestea;
sau
2. transfer de produse din Trigger List obținute în instalații
transferate anterior de furnizor ori cu ajutorul echipamentului
sau al tehnologiei transferate anterior de furnizor,
primitorul retransferului sau transferului va pune la dispoziție
aceleași asigurări ca acelea cerute de furnizor pentru
transferul inițial.
b) În plus, trebuie cerut consimțământul furnizorului pentru:
1. orice retransfer de produse și tehnologii conexe din
Trigger List și orice transfer la care se face referire la lit. a)
pct. 2 din orice stat care nu solicită garanții nucleare cu
acoperire totală, conform pct. 4 lit. a), ca o condiție de
furnizare;
2. orice retransfer de instalații, echipament sau tehnologie
conexă de îmbogățire, reprocesare sau producere de apă
grea și pentru orice transfer de instalații sau echipamente de
același tip obținute din articolele transferate inițial de furnizor;
3. orice transfer de apă grea sau materiale utilizate în
producerea de arme nucleare ori alte dispozitive nucleare
explozive.
c) Pentru a asigura dreptul la consimțământ, așa cum este
definit la lit. b), vor fi cerute asigurări interguvernamentale
pentru orice transfer anterior relevant.
Principiul neproliferării
10. Pe lângă prevederile prezentelor linii directoare,
furnizorii vor autoriza transferuri de produse nucleare și
tehnologii conexe, cuprinse în Trigger List, numai când sunt
siguri că transferurile în cauză nu vor contribui la proliferarea
armelor nucleare sau a altor dispozitive nucleare explozive ori
că nu vor fi deturnate către acte de terorism nuclear.

Activități de susținere
Securitate fizică
11. Furnizorii trebuie să promoveze cooperarea
internațională în domeniul securității fizice prin schimbul de
informații privind securitatea fizică, protecția materialelor
nucleare în tranzit și recuperarea materialelor și a
echipamentelor nucleare furate. Furnizorii trebuie să
promoveze o politică de aderare la toate instrumentele
internaționale din domeniu, inter alia, la Convenția privind
protecția fizică a materialelor nucleare, precum și de
implementare a INFCIRC/225, cu modificările ulterioare.
Furnizorii recunosc importanța acestor activități și a altor
activități AIEA în prevenirea proliferării armelor nucleare și
contracararea amenințării terorismului nuclear.
Susținerea pentru garanții nucleare AIEA efective
12. Furnizorii trebuie să facă eforturi speciale pentru
susținerea implementării efective a garanțiilor nucleare AIEA.
Furnizorii trebuie, de asemenea, să susțină eforturile AIEA de
a asista statele membre în îmbunătățirea sistemului național
de control al materialelor nucleare și în creșterea eficienței
tehnice a garanțiilor nucleare.
În mod similar, furnizorii trebuie să depună orice efort de a
susține AIEA în creșterea pe mai departe a compatibilității
garanțiilor nucleare în lumina progresului tehnologic și a
creșterii rapide a numărului de unități nucleare, precum și să
susțină inițiativele potrivite, menite să îmbunătățească eficiența
garanțiilor nucleare AIEA.
Caracteristicile de proiectare ale unei uzine din Trigger
List
13. Furnizorii trebuie să încurajeze proiectanții și
producătorii de instalații din Trigger List să le construiască în
așa fel încât să faciliteze aplicarea garanțiilor nucleare și să
întărească protecția fizică, luând în considerare riscul atacurilor
teroriste. Furnizorii trebuie să promoveze protecția informațiilor
asupra proiectului instalațiilor și să atragă atenția țărilor
primitoare asupra necesității de a proceda similar. De
asemenea, furnizorii recunosc importanța includerii
caracteristicilor de siguranță și neproliferare în proiectarea și
construcția instalațiilor de pe Trigger List.
Consultări
14. a) Furnizorii trebuie să mențină legătura și să se
consulte prin intermediul unor canale prestabilite asupra
problemelor legate de implementarea prezentelor linii
directoare.
b) Furnizorii trebuie să se consulte, după cum consideră
potrivit, cu alte guverne preocupate de anumite cazuri
sensibile, așa încât să fie siguri că nici un transfer nu
contribuie la riscul de a genera conflicte sau instabilitate.
c) În situația în care unul sau mai mulți furnizori consideră
că s-a produs o încălcare a înțelegerilor furnizor—primitor
derivate din prezentele linii directoare, în special în cazul
explodării unui dispozitiv nuclear, al încetării ilegale sau
încălcării garanțiilor AIEA de către un stat primitor, furnizorii
trebuie să se consulte prompt, prin canale diplomatice, pentru
a evalua și a stabili caracterul real și dimensiunea încălcării
presupuse; până la concluzionarea acestor consultări, furnizorii
nu trebuie să acționeze într-o manieră care ar putea să
prejudicieze măsurile care pot fi adoptate de către alți furnizori
privind contractele lor prezente cu acel stat primitor.
La finalizarea consultărilor, furnizorii, potrivit art. XII din
statutul AIEA, trebuie să cadă de acord asupra unui răspuns
adecvat și asupra unei măsuri corespunzătoare, care ar putea
include încetarea transferurilor nucleare către acel primitor.
15. Orice modificare a prezentelor linii directoare se face
prin consens, inclusiv acele modificări care rezultă din
reconsiderarea menționată la pct. 5.

MONITORUL OFICIAL AL ROMÂNIEI, PARTEA I, Nr. 252/21.III.2006

5

LINII DIRECTOARE
pentru transferurile de echipamente, materiale, software și tehnologii conexe cu dublă utilizare cu relevanță
în domeniul nuclear
Obiectiv
1. În scopul prevenirii proliferării armelor nucleare și a
actelor de terorism nuclear, furnizorii au evaluat procedurile
referitoare la transferul anumitor echipamente, materiale,
software și tehnologii conexe, care ar putea aduce o
contribuție majoră la o îactivitate nucleară explozivă“, o
îactivitate negarantată de ciclu al combustibilului nuclear“ sau
acte de terorism nuclear. În acest sens furnizorii au convenit
asupra unor principii, definiții comune și o listă de control al
exporturilor de echipamente, materiale, software și tehnologii
conexe. Liniile directoare nu sunt menite să împiedice
cooperarea internațională atâta timp cât această cooperare nu
contribuie la o activitate nucleară explozivă, activitate
negarantată în ciclul combustibilului nuclear sau la acte de
terorism nuclear. Furnizorii vor implementa prezentele linii
directoare în conformitate cu legislația națională și
angajamentele internaționale relevante.
Principiul de bază
2. Furnizorii nu trebuie să autorizeze transferuri de
echipament, materiale sau tehnologii conexe cuprinse în lista
de produse:
— pentru utilizare de către un stat nedeținător de arme
nucleare într-o activitate nucleară explozivă ori o activitate
negarantată în ciclul combustibilului nuclear; sau
— în general, atunci când există un risc inacceptabil de
deturnare către o asemenea activitate ori când transferurile
contravin obiectivului de preîntâmpinare a proliferării armelor
nucleare; sau
— când există un risc inacceptabil de deturnare către acte
de terorism nuclear.
Explicarea termenilor
3. a) Activitatea nucleară explozivă include cercetarea sau
dezvoltarea, proiectarea, fabricarea, construcția, testarea ori
întreținerea unui dispozitiv nuclear exploziv sau a unor
componente ori subsisteme ale unui asemenea dispozitiv.
b) Activitatea negarantată de ciclu al combustibilului nuclear
include cercetarea sau dezvoltarea, proiectarea, fabricarea,
construcția, operarea ori întreținerea oricărui reactor, oricărei
facilități nucleare critice, uzine de conversie, uzine de
fabricație, uzine de reprocesare sau uzine de separare a
izotopilor de material fisionabil special ori material sursă sau
instalații de stocare separată, pentru care nu există obligația
de a accepta garanțiile Agenției Internaționale pentru Energie
Atomică (AIEA) la instalația ori unitatea relevantă, prezentă
sau viitoare, când conține orice material sursă ori material
fisionabil special, sau la oricare uzină de producție a apei
grele pentru care nu există obligația de a accepta garanțiile
AIEA privind orice material nuclear produs ori utilizat în
conexiune cu apa grea produsă acolo sau în cazul în care nu
este îndeplinită nici una dintre obligațiile enumerate.
Stabilirea procedurilor de licențiere a exporturilor
4. Furnizorii trebuie să stabilească proceduri de licențiere a
exporturilor pentru transferurile de echipamente, materiale,
software și tehnologii conexe cuprinse în lista de produse
supuse controlului. Aceste proceduri trebuie să includă măsuri
care trebuie aplicate în cazul unor fapte de încălcări ale
prevederilor legale. În procesul de autorizare a unor asemenea
transferuri, furnizorii trebuie să manifeste prudență în vederea
respectării principiului de bază și trebuie să ia în considerare
factori relevanți precum:
a) dacă statul primitor este semnatar al Tratatului de
neproliferare nucleară (NPT) sau al Tratatului de interzicere a
armelor nucleare în America Latină (Tratatul de la Tlatelolco) ori
al unei înțelegeri internaționale obligatorii de neproliferare
nucleară similare și are un acord de garanții nucleare AIEA
aplicabil tuturor activităților sale nucleare pașnice;

b) dacă vreun stat primitor, care nu este semnatar al NPT,
al Tratatului de la Tlatelolco sau al unei înțelegeri
internaționale obligatorii de neproliferare nucleară similare, are
facilități ori instalații cuprinse în prevederile pct. 3 lit. b), care
sunt operaționale, în curs de proiectare sau în construcție și
care nu sunt sau nu vor fi supuse garanțiilor AIEA;
c) dacă echipamentul, materialele, software-ul sau
tehnologiile conexe care urmează să fie transferate sunt
corespunzătoare utilizării declarate și dacă utilizarea declarată
este potrivită pentru utilizatorul final;
d) dacă echipamentul, materialele, software-ul sau
tehnologiile conexe care urmează să fie transferate vor fi
folosite în cercetarea ori dezvoltarea, proiectarea, fabricarea,
construcția, funcționarea sau întreținerea oricărei instalații de
reprocesare ori îmbogățire;
e) dacă acțiunile, declarațiile și politica guvernului din statul
primitor sunt în concordanță cu neproliferarea nucleară și dacă
statul primitor respectă obligațiile sale internaționale din
domeniul neproliferării;
f) dacă primitorii s-au angajat în activități de achiziții
clandestine sau ilegale; și
g) dacă un transfer nu a fost autorizat către utilizatorul final
în cauză sau dacă utilizatorul final a deturnat către scopuri
care nu sunt conforme cu prezentele linii directoare vreun
transfer autorizat anterior;
h) dacă există motive să se considere că există riscul de
deturnare către acte de terorism nuclear.
Condiții de transfer
5. Pentru a se asigura că transferul nu va crea nici un risc
inacceptabil de deturnare, în conformitate cu principiul de bază
și în scopul îndeplinirii obiectivelor prezentelor linii directoare,
furnizorul trebuie să obțină, înainte de a autoriza transferul și
într-o manieră conformă cu legislația și uzanțele naționale,
următoarele:
a) o declarație a utilizatorului final cu precizarea utilizărilor
și locațiilor de utilizare finală (destinația și utilizarea finală) ale
transferurilor propuse; și
b) o asigurare care stipulează explicit că transferul propus
sau orice derivat al acestuia nu va fi utilizat în nici o activitate
nucleară explozivă sau activitate negarantată pentru ciclul
combustibilului nuclear.
Drepturile de consimțământ asupra retransferurilor
6. Înainte de a autoriza transferul de echipamente,
materiale, software sau tehnologii conexe către o țară care nu
a aderat la prezentele linii directoare, furnizorii trebuie să
obțină asigurări că va fi respectat consimțământul lor, într-o
manieră conformă cu legislația și procedurile lor naționale,
înaintea oricărui retransfer către un stat terț al echipamentului,
materialelor, software-ului sau tehnologiei conexe ori al oricărui
derivat din acestea.
Dispoziții finale
7. Furnizorul își rezervă dreptul de aplicare a prezentelor
linii directoare și altor produse semnificative, suplimentar față
de cele identificate în liste, precum și dreptul de a aplica și
alte condiții de transfer pe care le consideră necesare, în plus
față de cele prevăzute la pct. 5.
8. Pentru a asigura o aplicare eficientă a prezentelor linii
directoare, furnizorii trebuie să facă schimb de informații
relevante, după cum consideră necesar și potrivit, și să se
consulte cu alte state care au aderat la prezentele linii
directoare.
9. În interesul păcii și securității internaționale, ar fi
binevenită aderarea tuturor statelor la prezentele linii
directoare.

6

MONITORUL OFICIAL AL ROMÂNIEI, PARTEA I, Nr. 252/21.III.2006
PREȘEDINTELE ROMÂNIEI

DECRET
privind promulgarea Legii pentru aprobarea participării
României la Comitetul Zangger și la Grupul furnizorilor
nucleari pentru controlul exporturilor în vederea
neproliferării armelor nucleare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea participării
României la Comitetul Zangger și la Grupul furnizorilor nucleari pentru
controlul exporturilor în vederea neproliferării armelor nucleare și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 martie 2006.
Nr. 295.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind cerințele minime de securitate și sănătate pentru șantierele temporare sau mobile
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Prezenta hotărâre stabilește cerințele minime de
securitate și sănătate în muncă pentru șantierele temporare
sau mobile.
Art. 2. — Prezenta hotărâre nu se aplică activităților de
foraj și extracție din industria extractivă.
Art. 3. — Prevederile legislației naționale care transpun
Directiva 89/391/CEE se aplică domeniului prevăzut la art. 1
fără a aduce atingere prevederilor mai restrictive și/sau
specifice ale prezentei hotărâri.
Art. 4. — În înțelesul prezentei hotărâri, termenii și
expresiile de mai jos se definesc după cum urmează:
a) șantier temporar sau mobil, denumit în continuare șantier, —
orice șantier în care se desfășoară lucrări de construcții sau
de inginerie civilă, a căror listă neexhaustivă este prevăzută în
anexa nr. 1;
b) beneficiar (investitor) — orice persoană fizică sau juridică
pentru care se execută lucrarea și care asigură fondurile
necesare realizării acesteia;
c) manager de proiect — orice persoană fizică sau juridică,
autorizată în condițiile legii și desemnată de către beneficiar,
însărcinată cu organizarea, planificarea, programarea și
controlul realizării lucrărilor pe șantier, fiind responsabilă de
realizarea proiectului în condițiile de calitate, costuri și termene
stabilite;
d) proiectantul lucrării — orice persoană fizică sau juridică
competentă care, la comanda beneficiarului, elaborează
documentația de proiectare;
e) șef de șantier — persoana fizică desemnată de către
antreprenor să conducă realizarea lucrărilor pe șantier și să
urmărească realizarea acestora conform proiectului;

f) antreprenor (constructor, contractant, ofertant) — orice
persoană fizică sau juridică competentă care execută lucrări
de construcții-montaj, în baza unui proiect, la comanda
beneficiarului;
g) subantreprenor (subcontractant) — orice persoană fizică
sau juridică care își asumă contractual față de antreprenor
sarcina de a executa lucrări de construcții-montaj de
specialitate, prevăzute în proiectul lucrării;
h) lucrător independent — orice persoană fizică autorizată
care realizează o activitate profesională în mod independent și
își asumă contractual față de beneficiar, antreprenor sau
subantreprenor sarcina de a realiza pe șantier lucrări pentru
care este autorizat;
i) coordonator în materie de securitate și sănătate pe durata
elaborării proiectului lucrării — orice persoană fizică sau juridică
competentă, desemnată de către beneficiar și/sau de către
managerul de proiect pe durata elaborării proiectului, având
atribuțiile prevăzute la art. 54;
j) coordonator în materie de securitate și sănătate pe durata
realizării lucrării — orice persoană fizică sau juridică
desemnată de către beneficiarul lucrării și/sau de către
managerul de proiect pe durata realizării lucrării, având
atribuțiile prevăzute la art. 58.
CAPITOLUL II
Coordonatori în materie de securitate și sănătate
Art. 5. — Coordonarea în materie de securitate și sănătate
trebuie să fie organizată atât în faza de studiu, concepție și
elaborare a proiectului, cât și pe perioada executării lucrărilor.
Art. 6. — Atunci când la elaborarea proiectului participă
mai mulți proiectanți, beneficiarul și/sau managerul de proiect

MONITORUL OFICIAL AL ROMÂNIEI, PARTEA I, Nr. 252/21.III.2006
trebuie să desemneze un coordonator în materie de securitate
și sănătate pe durata elaborării proiectului lucrării.
Art. 7. — Atunci când la realizarea lucrărilor pe șantier
participă mai mulți antreprenori, un antreprenor și unul sau mai
mulți subantreprenori, un antreprenor și lucrători independenți
ori mai mulți lucrători independenți, beneficiarul și/sau
managerul de proiect trebuie să desemneze un coordonator în
materie de securitate și sănătate pe durata realizării lucrării.
Art. 8. — Funcția de coordonator în materie de securitate
și sănătate pe durata elaborării proiectului lucrării și funcția de
coordonator în materie de securitate și sănătate pe durata
realizării lucrării sau a intervențiilor ulterioare pot fi deținute de
aceeași persoană.
Art. 9. — Pentru a-și putea îndeplini atribuțiile,
coordonatorii în materie de securitate și sănătate trebuie:
a) să participe la toate etapele de elaborare a proiectului
și de realizare a lucrării;
b) să fie invitați la toate întrunirile care privesc elaborarea
proiectului și realizarea lucrării;
c) să primească și, dacă este cazul, să solicite
managerului de proiect și antreprenorului elementele necesare
îndeplinirii sarcinilor sale;
d) să întocmească și să țină la zi registrul de coordonare
prevăzut la art. 36.
CAPITOLUL III
Instrumente ale coordonării
SECȚIUNEA 1
Planul de securitate și sănătate

Art. 10. — Beneficiarul lucrării sau managerul de proiect
trebuie să asigure ca, înainte de deschiderea șantierului, să
fie stabilit un plan de securitate și sănătate, conform art. 54
lit. b).
Art. 11. — Planul de securitate și sănătate este un
document scris care cuprinde ansamblul de măsuri ce trebuie
luate în vederea prevenirii riscurilor care pot apărea în timpul
desfășurării activităților pe șantier.
Art. 12. — Planul de securitate și sănătate trebuie să fie
redactat încă din faza de elaborare a proiectului și trebuie
ținut la zi pe toată durata efectuării lucrărilor.
Art. 13. — Planul de securitate și sănătate trebuie să fie
elaborat de coordonatorul în materie de securitate și sănătate
pe durata elaborării proiectului lucrării.
Art. 14. — În situația în care proiectul este elaborat de un
singur proiectant, acesta răspunde de elaborarea planului de
securitate și sănătate.
Art. 15. — Pe măsură ce sunt elaborate, planurile proprii
de securitate și sănătate ale antreprenorilor trebuie să fie
integrate în planul de securitate și sănătate.
Art. 16. — Planul de securitate și sănătate trebuie să facă
parte din proiectul lucrării și să fie adaptat conținutului
acestuia.
Art. 17. — Planul de securitate și sănătate trebuie:
a) să precizeze cerințele de securitate și sănătate
aplicabile pe șantier;
b) să specifice riscurile care pot apărea;
c) să indice măsurile de prevenire necesare pentru
reducerea sau eliminarea riscurilor;
d) să conțină măsuri specifice privind lucrările care se
încadrează în una sau mai multe categorii cuprinse în anexa
nr. 2.
Art. 18. — La elaborarea planului de securitate și sănătate
trebuie să se țină seama de toate tipurile de activități care se
desfășoară pe șantier și să se identifice toate zonele în care
se desfășoară lucrările cuprinse în anexa nr. 2.
Art. 19. — Planul de securitate și sănătate trebuie să
conțină cel puțin următoarele:
a) informații de ordin administrativ care privesc șantierul și,
dacă este cazul, informații care completează declarația
prealabilă prevăzută la art. 47;

7

b) măsuri generale de organizare a șantierului stabilite de
comun acord de către managerul de proiect și coordonatorii
în materie de securitate și sănătate;
c) identificarea riscurilor și descrierea lucrărilor care pot
prezenta riscuri pentru securitatea și sănătatea lucrătorilor;
d) măsuri specifice de securitate în muncă pentru lucrările
care prezintă riscuri; măsuri de protecție colectivă și
individuală;
e) amenajarea și organizarea șantierului, inclusiv a
obiectivelor edilitar-sanitare, modalități de depozitare a
materialelor, amplasarea echipamentelor de muncă prevăzute
de antreprenori și subantreprenori pentru realizarea lucrărilor
proprii;
f) măsuri de coordonare stabilite de coordonatorii în
materie de securitate și sănătate și obligațiile ce decurg din
acestea;
g) obligații ce decurg din interferența activităților care se
desfășoară în perimetrul șantierului și în vecinătatea acestuia;
h) măsuri generale pentru asigurarea menținerii șantierului
în ordine și în stare de curățenie;
i) indicații practice privind acordarea primului ajutor,
evacuarea persoanelor și măsurile de organizare luate în
acest sens;
j) modalități de colaborare între antreprenori, subantreprenori
și lucrătorii independenți privind securitatea și sănătatea în
muncă.
Art. 20. — Măsurile de coordonare stabilite de
coordonatorii în materie de securitate și sănătate și obligațiile
ce decurg din acestea trebuie să se refere, în special, la:
a) căile sau zonele de deplasare ori de circulație orizontale
și verticale;
b) condițiile de manipulare a diverselor materiale, în
particular, în ceea ce privește interferența instalațiilor de ridicat
aflate pe șantier sau în vecinătatea acestuia;
c) limitarea manipulării manuale a sarcinilor;
d) delimitarea și amenajarea zonelor de depozitare a
diverselor materiale, în mod deosebit dacă se depozitează
materiale sau substanțe periculoase;
e) condițiile de depozitare, eliminare sau de evacuare a
deșeurilor și a materialelor rezultate din dărâmări, demolări și
demontări;
f) condițiile de ridicare a materialelor periculoase utilizate;
g) utilizarea mijloacelor de protecție colectivă și a instalației
electrice generale;
h) măsurile care privesc interacțiunile de pe șantier.
Art. 21. — Planul de securitate și sănătate trebuie să fie
completat și adaptat în funcție de evoluția șantierului și de
durata efectivă a lucrărilor sau a fazelor de lucru.
Art. 22. — Planul de securitate și sănătate trebuie să se
afle în permanență pe șantier pentru a putea fi consultat, la
cerere, de către inspectorii de muncă, inspectorii sanitari,
membrii comitetului de securitate și sănătate în muncă sau de
reprezentanții lucrătorilor, cu răspunderi specifice în domeniul
securității și sănătății.
Art. 23. — Planul de securitate și sănătate trebuie să fie
păstrat de către managerul de proiect timp de 5 ani de la
data recepției finale a lucrării.
SECȚIUNEA a 2-a
Planul propriu de securitate și sănătate

Art. 24. — Planul propriu de securitate și sănătate
cuprinde ansamblul de măsuri de securitate și sănătate
specifice fiecărui antreprenor sau subantreprenor.
Art. 25. — Atunci când un antreprenor se angajează să
realizeze lucrări pe șantier, acesta trebuie să pună planul
propriu de securitate și sănătate la dispoziția managerului de
proiect, beneficiarului sau coordonatorilor în materie de
securitate și sănătate, după caz.
Art. 26. — Antreprenorul trebuie să stabilească acest plan
în cel mult 30 de zile de la data contractării lucrării.

8

MONITORUL OFICIAL AL ROMÂNIEI, PARTEA I, Nr. 252/21.III.2006

Art. 27. — Planul propriu de securitate și sănătate trebuie
să fie armonizat cu planul de securitate și sănătate al
șantierului.
Art. 28. — Antreprenorul care execută cu unul ori mai
mulți subantreprenori, în totalitate sau o parte din lucrările
care trebuie să respecte prevederile planului de securitate și
sănătate, trebuie să le transmită acestora un exemplar al
planului propriu și, dacă este cazul, un document care
cuprinde măsurile generale de securitate și sănătate pentru
lucrările șantierului ce intră în responsabilitatea sa.
Art. 29. — La elaborarea planului propriu de securitate și
sănătate subantreprenorul trebuie să țină seama de
informațiile furnizate de către antreprenor și de prevederile
planului de securitate și sănătate al șantierului.
Art. 30. — Subantreprenorul trebuie să elaboreze planul
propriu de securitate și sănătate în cel mult 30 de zile de la
data contractării lucrării cu antreprenorul.
Art. 31. — Planul propriu de securitate și sănătate trebuie
să conțină cel puțin următoarele:
a) numele și adresa antreprenorului/subantreprenorului;
b) numărul lucrătorilor pe șantier;
c) numele persoanei desemnate să conducă executarea
lucrărilor, dacă este cazul;
d) durata lucrărilor, indicând data începerii acestora;
e) analiza proceselor tehnologice de execuție care pot
afecta sănătatea și securitatea lucrătorilor și a celorlalți
participanți la procesul de muncă pe șantier;
f) evaluarea riscurilor previzibile legate de modul de lucru,
de materialele utilizate, de echipamentele de muncă folosite,
de utilizarea substanțelor sau preparatelor periculoase, de
deplasarea personalului, de organizarea șantierului;
g) măsuri pentru asigurarea sănătății și securității lucrătorilor,
specifice lucrărilor pe care antreprenorul/subantreprenorul le
execută pe șantier, inclusiv măsuri de protecție colectivă și
măsuri de protecție individuală.
Art. 32. — Înainte de începerea lucrărilor pe șantier de
către antreprenor/subantreprenor, planul propriu de securitate
și sănătate trebuie să fie consultat și avizat de către
coordonatorul în materie de securitate și sănătate pe durata
realizării lucrării, medicul de medicina muncii și membrii
comitetului de securitate și sănătate sau de către
reprezentanții lucrătorilor, cu răspunderi specifice în domeniul
securității și sănătății lucrătorilor.
Art. 33. — Planul propriu de securitate și sănătate trebuie
să fie actualizat ori de câte ori este cazul.
Art. 34. — Un exemplar actualizat al planului propriu de
securitate și sănătate trebuie să se afle în permanență pe
șantier pentru a putea fi consultat, la cerere, de către
inspectorii de muncă, inspectorii sanitari, membrii comitetului
de securitate și sănătate în muncă sau de reprezentanții
lucrătorilor, cu răspunderi specifice în domeniul securității și
sănătății lucrătorilor.
Art. 35. — Planul propriu de securitate și sănătate trebuie
să fie păstrat de către antreprenor timp de 5 ani de la data
recepției finale a lucrării.
SECȚIUNEA a 3-a
Registrul de coordonare

Art. 36. — Registrul de coordonare cuprinde ansamblul de
documente redactate de către coordonatorii în materie de
securitate și sănătate, informații privind evenimentele care au
loc pe șantier, constatările efectuate și deciziile luate.
Art. 37. — Coordonatorii în materie de securitate și
sănătate trebuie să consemneze în registrul de coordonare:
a) numele și adresele antreprenorilor, subantreprenorilor și
data intervenției fiecăruia pe șantier;
b) lista cu efectivul lucrătorilor pe șantier și durata
prevăzută pentru efectuarea lucrărilor;
c) evenimentele importante care trebuie luate în
considerare la realizarea proiectului, respectiv a lucrărilor,
constatările și deciziile adoptate;

d) observațiile, informațiile și propunerile privind securitatea
și sănătatea în muncă aduse la cunoștință beneficiarului,
managerului de proiect sau celor care intervin pe șantier și
eventualele răspunsuri ale acestora;
e) observațiile și propunerile antreprenorilor și subantreprenorilor
privind securitatea și sănătatea în muncă;
f) abaterile de la prevederile planului de securitate și
sănătate;
g) rapoartele vizitelor de control pe șantier și ale
întrunirilor, dispozițiile care trebuie transmise;
h) incidente și accidente care au avut loc.
Art. 38. — Coordonatorul în materie de securitate și
sănătate pe durata elaborării proiectului lucrării trebuie să
transmită coordonatorului în materie de securitate și sănătate
pe durata realizării lucrării registrul de coordonare, pe baza
unui proces-verbal care va fi atașat la registru.
Art. 39. — Coordonatorii în materie de securitate și
sănătate trebuie să prezinte registrul de coordonare, la cerere,
managerului de proiect, inspectorilor de muncă și inspectorilor
sanitari.
Art. 40. — Registrul de coordonare trebuie păstrat de către
coordonatorul în materie de securitate și sănătate timp de
5 ani de la data recepției finale a lucrării.
SECȚIUNEA a 4-a
Dosarul de intervenții ulterioare

Art. 41. — Dosarul de intervenții ulterioare trebuie să
cuprindă:
a) documentația de intervenții ulterioare, cum ar fi planuri
și note tehnice;
b) prevederi și informații utile pentru efectuarea
intervențiilor ulterioare în condiții de securitate și sănătate.
Art. 42. — Dosarul de intervenții ulterioare se întocmește
încă din faza de proiectare a lucrării de către coordonatorul
în materie de securitate și sănătate pe durata elaborării
proiectului lucrării sau de către proiectant, după caz.
Art. 43. — Dosarul de intervenții ulterioare trebuie să fie
transmis coordonatorului în materie de securitate și sănătate
pe durata realizării lucrării, pe bază de proces-verbal care se
atașează la dosar.
Art. 44. — După recepția finală a lucrării dosarul de
intervenții ulterioare trebuie transmis beneficiarului pe baza
unui proces-verbal care se atașează la dosar.
Art. 45. — În cazul unei intervenții ulterioare, beneficiarul
trebuie să pună la dispoziție coordonatorului în materie de
securitate și sănătate desemnat pe durata intervențiilor
ulterioare un exemplar al dosarului de intervenții ulterioare.
Art. 46. — Coordonatorul în materie de securitate și
sănătate desemnat pe perioada intervențiilor ulterioare trebuie
să completeze dosarul de intervenții ulterioare și să efectueze
eventuale modificări cerute de noile lucrări.
CAPITOLUL IV
Declarația prealabilă
Art. 47. — Beneficiarul lucrării sau managerul de proiect
trebuie să întocmească o declarație prealabilă în următoarele
situații:
a) durata lucrărilor este apreciată a fi mai mare de 30 de
zile lucrătoare și pe șantier lucrează simultan mai mult de
20 de lucrători;
b) volumul de mână de lucru estimat este mai mare de
500 de oameni-zi.
Art. 48. — Declarația va fi întocmită conform anexei nr. 3
și va fi comunicată inspectoratului teritorial de muncă pe raza
căruia se vor desfășura lucrările, cu cel puțin 30 de zile
înainte de începerea acestora.
Art. 49. — Textul declarației prealabile trebuie să fie afișat
pe șantier, în loc vizibil, înainte de începerea lucrărilor.
Art. 50. — Textul declarației prealabile trebuie actualizat ori
de câte ori au loc schimbări.

MONITORUL OFICIAL AL ROMÂNIEI, PARTEA I, Nr. 252/21.III.2006
CAPITOLUL V
Elaborarea proiectului lucrării
SECȚIUNEA 1
Principii generale de securitate și sănătate aplicabile
proiectului lucrării

Art. 51. — Încă din faza de concepție, studiu și elaborare
a proiectului lucrării, managerul de proiect, proiectantul și,
atunci când este cazul, beneficiarul trebuie să ia în
considerare principiile generale de prevenire în materie de
securitate și sănătate prevăzute în legislația națională care
transpune Directiva 89/391/CEE, în special în ceea ce
privește:
a) alegerea soluțiilor arhitecturale, tehnice și/sau organizatorice
în scopul planificării diferitelor lucrări ori faze de lucru care se
desfășoară simultan sau succesiv;
b) estimarea timpului necesar pentru realizarea acestor
lucrări sau faze de lucru.
Art. 52. — În faza de concepție, studiu și elaborare a
proiectului lucrării trebuie să se țină seama, ori de câte ori
este necesar, de toate planurile de securitate și de sănătate
și de toate dosarele întocmite conform art. 54 lit. b) și c) sau
adaptate conform art. 58 lit. c).
SECȚIUNEA a 2-a
Desemnarea coordonatorului în materie de securitate
și sănătate pe durata elaborării proiectului lucrării

Art. 53. — Desemnarea coordonatorului în materie de
securitate și sănătate pe durata elaborării proiectului lucrării
trebuie să se facă înainte de începerea fazei de elaborare a
proiectului lucrării.
SECȚIUNEA a 3-a
Atribuțiile coordonatorului în materie de securitate
și sănătate pe durata elaborării proiectului lucrării

Art. 54. — Coordonatorul în materie de securitate și
sănătate pe durata elaborării proiectului lucrării, numit în
conformitate cu art. 6, are următoarele atribuții:
a) să coordoneze aplicarea prevederilor art. 51 și 52;
b) să elaboreze sau să solicite să se elaboreze, sub
responsabilitatea sa, un plan de securitate și sănătate,
precizând regulile aplicabile șantierului respectiv și ținând
seama de activitățile de exploatare care au loc în cadrul
acestuia;
c) să pregătească un dosar de intervenții ulterioare,
adaptat caracteristicilor lucrării, conținând elementele utile în
materie de securitate și sănătate de care trebuie să se țină
seama în cursul eventualelor lucrări ulterioare;
d) să adapteze planul de securitate și sănătate la fiecare
modificare adusă proiectului;
e) să transmită elementele planului de securitate și
sănătate tuturor celor cu responsabilități în domeniu;
f) să deschidă un registru de coordonare și să-l
completeze;
g) să transmită planul de securitate și sănătate, registrul
de coordonare și dosarul de intervenții ulterioare beneficiarului
și/sau managerului de proiect și coordonatorului în materie de
securitate și sănătate pe durata realizării lucrării;
h) să participe la întrunirile organizate de beneficiar și/sau
de managerul de proiect;
i) să stabilească, în colaborare cu beneficiarul și/sau
managerul de proiect, măsurile generale de securitate și
sănătate aplicabile șantierului;
j) să armonizeze planurile proprii de securitate și sănătate
ale antreprenorilor cu planul de securitate și sănătate al
șantierului;
k) să organizeze coordonarea între proiectanți;
l) să țină seama de toate eventualele interferențe ale
activităților de pe șantier.

9

Art. 55. — Coordonatorul în materie de securitate și
sănătate pe durata elaborării proiectului lucrării trebuie să aibă
competența necesară exercitării funcției:
a) experiență profesională de minimum 5 ani în arhitectură,
construcții sau conducerea șantierelor;
b) formare specifică de coordonator în materie de
securitate și sănătate, actualizată la fiecare 3 ani.
CAPITOLUL VI
Realizarea lucrării
SECȚIUNEA 1
Principii generale aplicabile pe durata realizării lucrării

Art. 56. — Pe toată durata realizării lucrării angajatorii și
lucrătorii independenți trebuie să respecte obligațiile generale
ce le revin în conformitate cu prevederile din legislația
națională care transpune Directiva 89/391/CEE, în special în
ceea ce privește:
a) menținerea șantierului în ordine și într-o stare de
curățenie corespunzătoare;
b) alegerea amplasamentului posturilor de lucru, ținând
seama de condițiile de acces la aceste posturi;
c) stabilirea căilor și zonelor de acces sau de circulație;
d) manipularea în condiții de siguranță a diverselor
materiale;
e) întreținerea, controlul înainte de punerea în funcțiune și
controlul periodic al echipamentelor de muncă utilizate, în
scopul eliminării defecțiunilor care ar putea să afecteze
securitatea și sănătatea lucrătorilor;
f) delimitarea și amenajarea zonelor de depozitare și
înmagazinare a diverselor materiale, în special a materialelor
sau substanțelor periculoase;
g) condițiile de deplasare a materiilor și materialelor
periculoase utilizate;
h) stocarea, eliminarea sau evacuarea deșeurilor și a
materialelor rezultate din dărâmări, demolări și demontări;
i) adaptarea, în funcție de evoluția șantierului, a duratei de
execuție efectivă stabilită pentru diferite tipuri de lucrări sau
faze de lucru;
j) cooperarea dintre angajatori și lucrătorii independenți;
k) interacțiunile cu orice alt tip de activitate care se
realizează în cadrul sau în apropierea șantierului.
SECȚIUNEA a 2-a
Desemnarea coordonatorului în materie de securitate
și sănătate pe durata realizării lucrării

Art. 57. — Atunci când beneficiarul sau managerul de
proiect desemnează un coordonator în materie de securitate
și sănătate pe durata realizării lucrării, altul decât cel
desemnat pe perioada realizării proiectului, această desemnare
va avea loc înaintea începerii lucrărilor pe șantier.
SECȚIUNEA a 3-a
Atribuțiile coordonatorului în materie de securitate
și sănătate pe durata realizării lucrării

Art. 58. — Coordonatorul în materie de securitate și
sănătate pe durata realizării lucrării, numit în conformitate cu
art. 7, are următoarele atribuții:
a) să coordoneze aplicarea principiilor generale de
prevenire și de securitate la alegerea soluțiilor tehnice și/sau
organizatorice în scopul planificării diferitelor lucrări sau faze
de lucru care se desfășoară simultan ori succesiv și la
estimarea timpului necesar pentru realizarea acestor lucrări
sau faze de lucru;
b) să coordoneze punerea în aplicare a măsurilor necesare
pentru a se asigura că angajatorii și, dacă este cazul,
lucrătorii independenți respectă principiile prevăzute la art. 56,
într-un mod coerent și responsabil, și aplică planul de
securitate și sănătate prevăzut la art. 54 lit. b);

10

MONITORUL OFICIAL AL ROMÂNIEI, PARTEA I, Nr. 252/21.III.2006

c) să adapteze sau să solicite să se realizeze eventuale
adaptări ale planului de securitate și sănătate prevăzut la
art. 54 lit. b) și ale dosarului de intervenții ulterioare prevăzut
la art. 54 lit. c), în funcție de evoluția lucrărilor și de
eventualele modificări intervenite;
d) să organizeze cooperarea între angajatori, inclusiv a
celor care se succed pe șantier, și coordonarea activităților
acestora, privind protecția lucrătorilor, prevenirea accidentelor
și a riscurilor profesionale care pot afecta sănătatea
lucrătorilor, informarea reciprocă și informarea lucrătorilor și a
reprezentanților acestora și, dacă este cazul, informarea
lucrătorilor independenți;
e) să coordoneze activitățile care urmăresc aplicarea
corectă a instrucțiunilor de lucru și de securitate a muncii;
f) să ia măsurile necesare pentru ca numai persoanele
abilitate să aibă acces pe șantier;
g) să stabilească, în colaborare cu managerul de proiect și
antreprenorul, măsurile generale aplicabile șantierului;
h) să țină seama de toate interferențele activităților din
perimetrul șantierului sau din vecinătatea acestuia;
i) să stabilească, împreună cu antreprenorul, obligațiile
privind utilizarea mijloacelor de protecție colectivă, instalațiilor
de ridicat sarcini, accesul pe șantier;
j) să efectueze vizite comune pe șantier cu fiecare
antreprenor sau subantreprenor, înainte ca aceștia să
redacteze planul propriu de securitate și sănătate;
k) să avizeze planurile de securitate și sănătate elaborate
de antreprenori și modificările acestora.
Art. 59. — Coordonatorul în materie de securitate și
sănătate pe durata realizării lucrării trebuie să aibă
competența necesară exercitării funcției:
a) experiență profesională în construcții sau în conducerea
șantierului de minimum 5 ani;
b) formare specifică de coordonator în materie de
securitate și sănătate, actualizată la fiecare 3 ani.
CAPITOLUL VII
Obligațiile beneficiarului, managerului de proiect,
angajatorilor și lucrătorilor independenți
SECȚIUNEA 1
Obligațiile beneficiarului și ale managerului de proiect

Art. 60. — Atunci când un beneficiar sau un manager de
proiect a desemnat unul ori mai mulți coordonatori în materie
de securitate și sănătate pentru a executa sarcinile prevăzute
la art. 54 și 58, acesta nu va fi exonerat de răspunderile care
îi revin în acest domeniu.
Art. 61. — În vederea asigurării și menținerii securității și
sănătății lucrătorilor din șantier, managerul de proiect are, în
principal, următoarele obligații:
a) să aplice principiile generale de prevenire a riscurilor la
locul de muncă;
b) să coopereze cu coordonatorii în materie de securitate
și sănătate în timpul fazelor de proiectare și de realizare a
lucrărilor;
c) să ia în considerare observațiile coordonatorilor în
materie de securitate și sănătate consemnate în registrul de
coordonare;
d) să stabilească măsurile generale de securitate și
sănătate aplicabile șantierului, consultându-se cu coordonatorii
în materie de securitate și sănătate;
e) să redacteze un document de colaborare practică cu
coordonatorii în materie de securitate și sănătate.
SECȚIUNEA a 2-a
Obligațiile angajatorilor

Art. 62. — Punerea în aplicare a art. 54, 58 și 60 nu
aduce atingere principiului răspunderii angajatorilor prevăzut în
legislația națională care transpune Directiva 89/391/CEE.
Art. 63. — În vederea asigurării și menținerii securității și
sănătății lucrătorilor din șantier în condițiile prevăzute la
art. 58 și 60, angajatorii au, în principal, următoarele obligații:

a) să respecte obligațiile generale ale angajatorilor în
conformitate cu prevederile din legislația națională care
transpune Directiva 89/391/CEE;
b) să îndeplinească și să urmărească respectarea planului
de securitate și sănătate de către toți lucrătorii din șantier;
c) să ia măsurile necesare pentru aplicarea prevederilor
art. 56, în conformitate cu cerințele minime stabilite în anexa
nr. 4;
d) să țină seama de indicațiile coordonatorilor în materie
de securitate și sănătate sau ale șefului de șantier și să le
îndeplinească pe toată perioada execuției lucrărilor;
e) să informeze lucrătorii independenți cu privire la
măsurile de securitate și sănătate care trebuie aplicate pe
șantier și să pună la dispoziție acestora instrucțiuni adecvate;
f) să redacteze planurile proprii de securitate și sănătate și
să le transmită coordonatorilor în materie de securitate și
sănătate.
Art. 64. — În vederea menținerii securității și sănătății pe
șantier, atunci când ei înșiși execută o activitate profesională
pe șantier, angajatorii trebuie să respecte:
a) prevederile din legislația națională care transpune
prevederile Directivei 89/391/CEE referitoare la obligațiile
angajaților, echipamentul de muncă, echipamentul individual de
protecție;
b) indicațiile coordonatorului sau coordonatorilor în materie
de securitate și sănătate în muncă.
SECȚIUNEA a 3-a
Obligațiile lucrătorilor independenți

Art. 65. — În vederea menținerii securității și sănătății pe
șantier, lucrătorii independenți trebuie:
a) să respecte, pe toată durata execuției lucrării, măsurile
de securitate și sănătate, în conformitate cu legislația
națională care transpune Directiva 89/391/CEE și, în particular,
prevederile art. 56;
b) să respecte dispozițiile minime de securitate și sănătate
stabilite în anexa nr. 4;
c) să-și desfășoare activitatea conform cerințelor de
securitate și sănătate stabilite pentru șantierul respectiv;
d) să participe la orice acțiune coordonată de prevenire a
riscurilor de accidentare și îmbolnăvire profesională pe șantier;
e) să utilizeze echipamente de muncă ce îndeplinesc
condițiile de securitate și sănătate;
f) să aleagă și să utilizeze echipamente individuale de
protecție conform riscurilor la care sunt expuși;
g) să respecte indicațiile și să îndeplinească instrucțiunile
coordonatorilor în materie de securitate și sănătate;
h) să respecte prevederile planului de securitate și
sănătate.
CAPITOLUL VIII
Informarea lucrătorilor
Art. 66. — Lucrătorii și/sau reprezentanții lor trebuie să fie
informați asupra măsurilor ce trebuie luate privind securitatea
și sănătatea lor pe șantier.
Art. 67. — Informațiile trebuie să fie pe înțelesul lucrătorilor
cărora le sunt adresate.
CAPITOLUL IX
Consultarea și participarea lucrătorilor
Art. 68. — Consultarea și participarea lucrătorilor și/sau a
reprezentanților acestora privind prevederile art. 56, 58 și 63
trebuie să se realizeze conform legislației naționale care
transpune Directiva 89/391/CEE.
Art. 69. — Atunci când este necesar, ținând seama de
gradul de risc și de importanța șantierului, consultarea și
participarea lucrătorilor și/sau a reprezentanților acestora din
întreprinderile care își desfășoară activitatea pe același șantier
trebuie să se realizeze cu o coordonare adecvată.
Art. 70. — În scopul consultării și participării lucrătorilor,
trebuie pusă la dispoziție acestora sau, după caz,

11

MONITORUL OFICIAL AL ROMÂNIEI, PARTEA I, Nr. 252/21.III.2006
reprezentanților lor o copie a planului de securitate și sănătate
și a eventualelor sale modificări.
CAPITOLUL X
Dispoziții tranzitorii și finale
Art. 71. — Anexele nr. 1—4 fac parte integrantă din
prezenta hotărâre.
Art. 72. — Regulamentul privind formarea specifică de
coordonator în materie de securitate și sănătate prevăzut la

art. 55 și 59 se va stabili prin ordin al ministrului muncii,
solidarității sociale și familiei.
Art. 73. — Prezenta hotărâre intră în vigoare la data de
1 ianuarie 2007.
Prezenta hotărâre transpune Directiva 92/57/CEE privind
cerințele minime de securitate și sănătate pe șantierele
temporare și mobile, publicată în Jurnalul Oficial al
Comunităților Europene (JOCE) nr. L 245/1992.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul transporturilor, construcțiilor și turismului,
Gheorghe Dobre
Ministrul sănătății,
Gheorghe Eugen Nicolăescu
p. Ministrul integrării europene,
Adrian Ciocănea,
secretar de stat
București, 2 martie 2006.
Nr. 300.
ANEXA Nr. 1
LISTA NEEXHAUSTIVĂ

a lucrărilor de construcții sau de inginerie civilă
1.
2.
3.
4.
5.
6.
7.
8.
9.

Excavații
Terasamente
Construcții
Montarea și demontarea elementelor prefabricate
Amenajări sau instalații
Transformări
Renovări
Reparații
Dărâmări

10.
11.
12.
13.
14.
15.
16.
17.
18.
19.

Demolări
Mentenanță
Întreținere — lucrări de zugrăveli și curățare
Asanări
Consolidări
Modernizări
Reabilitări
Extinderi
Restaurări
Demontări
ANEXA Nr. 2

LISTA NEEXHAUSTIVĂ

a lucrărilor care implică riscuri specifice pentru securitatea și sănătatea lucrătorilor
1. Lucrări care expun lucrătorii la riscul de a fi îngropați
sub alunecări de teren, înghițiți de terenuri mocirloase/
mlăștinoase ori de a cădea de la înălțime, datorită naturii
activității desfășurate, procedeelor folosite sau mediului
înconjurător al locului de muncă
2. Lucrări în care expunerea la substanțe chimice sau
biologice prezintă un risc particular pentru securitatea și
sănătatea lucrătorilor ori pentru care supravegherea sănătății
lucrătorilor este o cerință legală

3. Lucrări cu expunere la radiații ionizante pentru care
prevederile legale specifice obligă la delimitarea de zone
controlate sau supravegheate
4. Lucrări în apropierea liniilor electrice de înaltă tensiune
5. Lucrări care expun la risc de înec
6. Lucrări de puțuri, terasamente subterane și tuneluri
7. Lucrări cu tuburi cu aer comprimat
8. Lucrări care implică folosirea de explozibili
9. Lucrări de montare și demontare a elementelor
prefabricate grele.
ANEXA Nr. 3

CONȚINUTUL DECLARAȚIEI PREALABILE

1. Data comunicării
2. Adresa exactă a șantierului
3. Beneficiarul (beneficiarii) lucrării (numele și adresele)
4. Tipul lucrării
5. Managerul (managerii) de proiect (numele și adresa)
6. Coordonatorul (coordonatorii) în materie de securitate și
sănătate pe durata elaborării proiectului lucrării (numele și
adresa)

7. Coordonatorul (coordonatorii) în materie de securitate și
sănătate pe durata realizării lucrării (numele și adresa)
8. Data prevăzută pentru începerea lucrării
9. Durata estimativă a lucrărilor pe șantier
10. Numărul maxim estimat de lucrători pe șantier
11. Numărul de antreprenori/subantreprenori și de lucrători
independenți prevăzut pe șantier
12. Datele de identificare a antreprenorilor, subantreprenorilor
și/sau lucrătorilor independenți deja selecționați.

12

MONITORUL OFICIAL AL ROMÂNIEI, PARTEA I, Nr. 252/21.III.2006
ANEXA Nr. 4
CERINȚE MINIME

de securitate și sănătate pentru șantiere
Observații preliminare
Obligațiile prevăzute în prezenta anexă se aplică de fiecare
dată când caracteristicile șantierului ori ale activității,
circumstanțele sau un risc o cer.
În sensul prezentei anexe, termenul încăperi înseamnă,
printre altele, barăci.
PARTEA A
Cerințe minime generale pentru locurile de muncă din șantiere

1. Stabilitate și soliditate
1.1. Materialele, echipamentele și, în general, orice element
care, la o deplasare oarecare, poate afecta securitatea și
sănătatea lucrătorilor, trebuie fixate într-un mod adecvat și
sigur.
1.2. Accesul pe orice suprafață de material care nu are o
rezistență suficientă nu este permis decât dacă se folosesc
echipamente sau mijloace corespunzătoare, astfel încât lucrul
să se desfășoare în condiții de siguranță.
2. Instalații de distribuție a energiei
2.1. Instalațiile trebuie proiectate, realizate și utilizate astfel
încât să nu prezinte pericol de incendiu sau explozie, iar
lucrătorii să fie protejați corespunzător contra riscurilor de
electrocutare prin atingere directă ori indirectă.
2.2. La proiectarea, realizarea și alegerea materialului și a
dispozitivelor de protecție trebuie să se țină seama de tipul și
puterea energiei distribuite, de condițiile de influență externe și
de competența persoanelor care au acces la părți ale
instalației.
3. Căile și ieșirile de urgență
3.1. Căile și ieșirile de urgență trebuie să fie în
permanență libere și să conducă în modul cel mai direct
posibil într-o zonă de securitate.
3.2. În caz de pericol, toate posturile de lucru trebuie să
poată fi evacuate rapid și în condiții de securitate maximă
pentru lucrători.
3.3. Numărul, amplasarea și dimensiunile căilor și ieșirilor
de urgență se determină în funcție de utilizare, de echipament
și de dimensiunile șantierului și ale încăperilor, precum și de
numărul maxim de persoane care pot fi prezente.
3.4. Căile și ieșirile de urgență trebuie semnalizate în
conformitate cu prevederile din legislația națională care
transpune Directiva 92/58/CEE.
Panourile de semnalizare trebuie să fie realizate dintr-un
material suficient de rezistent și să fie amplasate în locuri
corespunzătoare.
3.5. Pentru a putea fi utilizate în orice moment, fără
dificultate, căile și ieșirile de urgență, precum și căile de
circulație și ușile care au acces la acestea nu trebuie să fie
blocate cu obiecte.
3.6. Căile și ieșirile de urgență care necesită iluminare
trebuie prevăzute cu iluminare de siguranță, de intensitate
suficientă în caz de pană de curent.
4. Detectarea și stingerea incendiilor
4.1. În funcție de caracteristicile șantierului și de
dimensiunile și destinația încăperilor, de echipamentele
prezente, de caracteristicile fizice și chimice ale substanțelor
sau ale materialelor prezente, precum și de numărul maxim de
persoane care pot fi prezente, este necesar să fie prevăzute
un număr suficient de dispozitive corespunzătoare pentru
stingerea incendiilor, precum și, dacă este cazul, un număr
suficient de detectoare de incendiu și de sisteme de alarmă.

4.2. Dispozitivele de stingere a incendiului, detectoarele de
incendiu și sistemele de alarmă trebuie întreținute și verificate
în mod periodic.
La intervale periodice trebuie să se efectueze încercări și
exerciții adecvate.
4.3. Dispozitivele neautomatizate de stingere a incendiului
trebuie să fie accesibile și ușor de manipulat.
4.4. Acestea trebuie să fie semnalizate conform
prevederilor din legislația națională care transpune Directiva
92/58/CEE.
Panourile de semnalizare trebuie să fie suficient de
rezistente și amplasate în locuri corespunzătoare.
5. Ventilație
Ținându-se seama de metodele de lucru folosite și de
cerințele fizice impuse lucrătorilor, trebuie luate măsuri pentru
a asigura lucrătorilor aer proaspăt în cantitate suficientă.
Dacă se folosește o instalație de ventilație, aceasta trebuie
menținută în stare de funcționare și nu trebuie să expună
lucrătorii la curenți de aer care le pot afecta sănătatea.
Atunci când este necesar pentru sănătatea lucrătorilor, un
sistem de control trebuie să semnalizeze orice oprire
accidentală a instalației.
6. Expunerea la riscuri particulare
6.1. Lucrătorii nu trebuie să fie expuși la niveluri de
zgomot nocive sau unei influențe exterioare nocive, cum ar fi:
gaze, vapori, praf.
6.2. Atunci când lucrătorii trebuie să pătrundă într-o zonă a
cărei atmosferă este susceptibilă să conțină o substanță toxică
sau nocivă, să aibă un conținut insuficient de oxigen sau să
fie inflamabilă, atmosfera contaminată trebuie controlată și
trebuie luate măsuri corespunzătoare pentru a preveni orice
pericol.
6.3. Într-un spațiu închis un lucrător nu poate fi în nici un
caz expus la o atmosferă cu risc ridicat.
Lucrătorul trebuie cel puțin să fie supravegheat în
permanență din exterior și trebuie luate toate măsurile
corespunzătoare pentru a i se putea acorda primul ajutor,
efectiv și imediat.
7. Temperatura
În timpul programului de lucru, temperatura trebuie să fie
adecvată organismului uman, ținându-se seama de metodele
de lucru folosite și de solicitările fizice la care sunt supuși
lucrătorii.
8. Iluminatul natural și artificial al posturilor de lucru,
încăperilor și căilor de circulație de pe șantier
8.1. Posturile de lucru, încăperile și căile de circulație
trebuie să dispună, în măsura în care este posibil, de
suficientă lumină naturală.
Atunci când lumina zilei nu este suficientă și, de
asemenea, pe timpul nopții locurile de muncă trebuie să fie
prevăzute cu lumină artificială corespunzătoare și suficientă.
Atunci când este necesar, trebuie utilizate surse de lumină
portabile, protejate contra șocurilor.
Culoarea folosită pentru iluminatul artificial nu trebuie să
modifice sau să influențeze percepția semnalelor ori a
panourilor de semnalizare.
8.2. Instalațiile de iluminat ale încăperilor, posturilor de
lucru și ale căilor de circulație trebuie amplasate astfel încât
să nu prezinte risc de accidentare pentru lucrători.
8.3. Încăperile, posturile de lucru și căile de circulație în
care lucrătorii sunt expuși la riscuri în cazul întreruperii

MONITORUL OFICIAL AL ROMÂNIEI, PARTEA I, Nr. 252/21.III.2006
funcționării iluminatului artificial, trebuie să fie prevăzute cu
iluminat de siguranță de o intensitate suficientă.
9. Uși și porți
9.1. Ușile culisante trebuie să fie prevăzute cu un sistem
de siguranță care să împiedice ieșirea de pe șine și căderea
lor.
9.2. Ușile și porțile care se deschid în sus trebuie să fie
prevăzute cu un sistem de siguranță care să împiedice
căderea lor.
9.3. Ușile și porțile situate de-a lungul căilor de siguranță
trebuie să fie semnalizate corespunzător.
9.4. În vecinătatea imediată a porților destinate circulației
vehiculelor trebuie să existe uși pentru pietoni. Acestea trebuie
să fie semnalizate în mod vizibil și trebuie să fie menținute
libere în permanență.
9.5. Ușile și porțile mecanice trebuie să funcționeze fără
să prezinte pericol de accidentare pentru lucrători.
Acestea trebuie să fie prevăzute cu dispozitive de oprire
de urgență, accesibile și ușor de identificat, cu excepția celor
care se deschid automat în caz de pană de energie, și
trebuie să poată fi deschise manual.
10. Căi de circulație — zone periculoase
10.1. Căile de circulație, inclusiv scările mobile, scările fixe,
cheiurile și rampele de încărcare, trebuie să fie calculate,
plasate și amenajate, precum și accesibile astfel încât să
poată fi utilizate ușor, în deplină securitate și în conformitate
cu destinația lor, iar lucrătorii aflați în vecinătatea acestor căi
de circulație să nu fie expuși nici unui risc.
10.2. Căile care servesc la circulația persoanelor și/sau a
mărfurilor, precum și cele unde au loc operațiile de încărcare
sau descărcare trebuie să fie dimensionate în funcție de
numărul potențial de utilizatori și de tipul de activitate.
Dacă sunt utilizate mijloace de transport pe căile de
circulație, o distanță de securitate suficientă sau mijloace de
protecție adecvate trebuie prevăzute pentru ceilalți utilizatori ai
locului.
Căile de circulație trebuie să fie clar semnalizate, verificate
periodic și întreținute.
10.3. Căile de circulație destinate vehiculelor trebuie
amplasate astfel încât să existe o distanță suficientă față de
uși, porți, treceri pentru pietoni, culoare și scări.
10.4. Dacă șantierul are zone de acces limitat, aceste
zone trebuie să fie prevăzute cu dispozitive care să evite
pătrunderea lucrătorilor fără atribuții de serviciu în zonele
respective.
Trebuie luate măsuri corespunzătoare pentru a proteja
lucrătorii abilitați să pătrundă în zonele periculoase.
Zonele periculoase trebuie semnalizate în mod vizibil.
11. Cheiuri și rampe de încărcare
11.1. Cheiurile și rampele de încărcare trebuie să fie
corespunzătoare dimensiunilor încărcăturilor ce se transportă.
11.2. Cheiurile de încărcare trebuie să aibă cel puțin o
ieșire.
11.3. Rampele de încărcare trebuie să fie sigure, astfel
încât lucrătorii să nu poată cădea.
12. Spațiu pentru libertatea de mișcare la postul de lucru
Suprafața posturilor de lucru trebuie stabilită, în funcție de
echipamentul și materialul necesar, astfel încât lucrătorii să
dispună de suficientă libertate de mișcare pentru activitățile
lor.
13. Primul ajutor
13.1. Angajatorul trebuie să se asigure că acordarea
primului ajutor se poate face în orice moment.
De asemenea, angajatorul trebuie să asigure personal
pregătit în acest scop.

13

Trebuie luate măsuri pentru a asigura evacuarea, pentru
îngrijiri medicale, a lucrătorilor accidentați sau victime ale unei
îmbolnăviri neașteptate.
13.2. Trebuie prevăzute una sau mai multe încăperi de
prim ajutor, în funcție de dimensiunile șantierului sau de
tipurile de activități.
13.3. Încăperile destinate primului ajutor trebuie să fie
echipate cu instalații și cu materiale indispensabile primului
ajutor și trebuie să permită accesul cu brancarde.
13.4. Aceste spații trebuie semnalizate în conformitate cu
prevederile din legislația națională care transpune Directiva
92/58/CEE.
13.5. Trebuie asigurate materiale de prim ajutor în toate
locurile unde condițiile de muncă o cer.
Acestea trebuie să fie semnalizate corespunzător și trebuie
să fie ușor accesibile.
Un panou de semnalizare amplasat în loc vizibil trebuie să
indice clar adresa și numărul de telefon ale serviciului de
urgență.
14. Instalații sanitare
14.1. Vestiare și dulapuri pentru îmbrăcăminte
14.1.1. Lucrătorilor trebuie să li se pună la dispoziție
vestiare corespunzătoare dacă aceștia trebuie să poarte
îmbrăcăminte de lucru și dacă, din motive de sănătate sau de
decență, nu li se poate cere să se schimbe într-un alt spațiu.
Vestiarele trebuie să fie ușor accesibile, să aibă capacitate
suficientă și să fie dotate cu scaune.
14.1.2. Vestiarele trebuie să fie suficient de încăpătoare și
să aibă dotări care să permită fiecărui lucrător să își usuce
îmbrăcămintea de lucru, dacă este cazul, precum și
vestimentația și efectele personale și să le poată păstra
încuiate.
În anumite situații, cum ar fi existența substanțelor
periculoase, a umidității, a murdăriei, îmbrăcămintea de lucru
trebuie să poată fi ținută separat de vestimentația și efectele
personale.
14.1.3. Trebuie prevăzute vestiare separate pentru bărbați
și femei sau o utilizare separată a acestora.
14.1.4. Dacă nu sunt necesare vestiare în sensul primului
paragraf al pct. 14.1.1 fiecare lucrător trebuie să dispună de
un loc unde să-și pună îmbrăcămintea și efectele personale
sub cheie.
14.2. Dușuri, chiuvete
14.2.1. Atunci când tipul de activitate sau cerințele de
curățenie impun acest lucru, lucrătorilor trebuie să li se pună
la dispoziție dușuri corespunzătoare în număr suficient.
Trebuie prevăzute săli de dușuri, separate pentru bărbați și
femei, sau o utilizare separată a acestora.
14.2.2. Sălile de dușuri trebuie să fie suficient de
încăpătoare, astfel încât să permită fiecărui lucrător să își facă
toaleta, fără să fie deranjat și în condiții de igienă
corespunzătoare.
Dușurile trebuie prevăzute cu apă curentă, rece și caldă.
14.2.3. Atunci când dușurile nu sunt necesare, în sensul
primului paragraf al pct. 14.2.1, trebuie să fie prevăzut un
număr suficient de chiuvete cu apă curentă caldă, dacă este
necesar. Acestea trebuie să fie amplasate în apropierea
posturilor de lucru și a vestiarelor.
Trebuie prevăzute chiuvete separate pentru bărbați și
pentru femei sau o utilizare separată a acestora atunci când
acest lucru este necesar din motive de decență.
14.2.4. Dacă încăperile cu dușuri sau cu chiuvete sunt
separate de vestiare, aceste încăperi trebuie să comunice
între ele.

14

MONITORUL OFICIAL AL ROMÂNIEI, PARTEA I, Nr. 252/21.III.2006

14.3. Cabine de WC-uri și chiuvete
În apropierea posturilor de lucru, a încăperilor de odihnă, a
vestiarelor și a sălilor de dușuri lucrătorii trebuie să dispună
de locuri speciale, dotate cu un număr suficient de WC-uri și
de chiuvete, utilități care să asigure nepoluarea mediului
înconjurător, de regulă ecologice.
Trebuie prevăzute cabine de WC-uri separate pentru
bărbați și femei sau utilizarea separată a acestora.
15. Încăperi pentru odihnă și/sau cazare
15.1. Lucrătorii trebuie să dispună de încăperi pentru
odihnă și/sau cazare ușor accesibile, atunci când securitatea
ori sănătatea lor o impun, în special datorită tipului activității,
numărului mare de lucrători sau distanței față de șantier.
15.2. Încăperile pentru odihnă și/sau cazare trebuie să fie
suficient de mari și prevăzute cu un număr de mese și de
scaune corespunzător numărului de lucrători.
15.3. Dacă nu există asemenea încăperi, alte facilități
trebuie să fie puse la dispoziție personalului pentru ca acesta
să le poată folosi în timpul întreruperii lucrului.
15.4. Încăperile de cazare fixe care nu sunt folosite doar
în cazuri excepționale trebuie să fie dotate cu echipamente
sanitare în număr suficient, cu o sală de mese și cu o sală
de destindere.
Acestea trebuie să fie dotate cu paturi, dulapuri, mese și
scaune, ținându-se seama de numărul de lucrători. La
atribuirea lor trebuie să se țină seama de prezența lucrătorilor
de ambele sexe.
15.5. În încăperile pentru odihnă și/sau cazare trebuie să
se ia măsuri corespunzătoare pentru protecția nefumătorilor
împotriva disconfortului produs de fumul de tutun.
16. Femei gravide și mame care alăptează
Femeile gravide și mamele care alăptează trebuie să aibă
posibilitatea de a se odihni în poziție culcată, în condiții
corespunzătoare.
17. Lucrători cu dizabilități
Locurile de muncă trebuie să fie amenajate ținându-se
seama, dacă este cazul, de lucrătorii cu dizabilități.
Această dispoziție se aplică în special ușilor, căilor de
comunicație, scărilor, dușurilor, chiuvetelor, WC-urilor și
posturilor de lucru folosite sau ocupate direct de către
lucrătorii cu dizabilități.
18. Dispoziții diverse
18.1. Intrările și perimetrul șantierului trebuie să fie
semnalizate astfel încât să fie vizibile și identificabile în mod
clar.
18.2. Lucrătorii trebuie să dispună de apă potabilă pe
șantier și, eventual, de altă băutură corespunzătoare și
nealcoolică, în cantități suficiente, atât în încăperile pe care le
ocupă, cât și în vecinătatea posturilor de lucru.
18.3. Lucrătorii trebuie să dispună de condiții pentru a lua
masa în mod corespunzător și, dacă este cazul, să dispună
de facilități pentru a-și pregăti masa în condiții
corespunzătoare.
PARTEA B
CERINȚE MINIME
specifice pentru posturile de lucru din șantiere

Observații preliminare
Atunci când situații particulare o cer, clasificarea cerințelor
minime în două secțiuni, așa cum sunt prezentate mai jos, nu
trebuie să fie considerată obligatorie.
SECȚIUNEA 1
Posturi de lucru din șantiere, în interiorul încăperilor

1. Stabilitate și soliditate
Încăperile trebuie să aibă o structură și o stabilitate
corespunzătoare tipului de utilizare.

2. Uși de siguranță
Ușile de siguranță trebuie să se deschidă către exterior și
nu trebuie să fie încuiate, astfel încât să poată fi deschise
ușor și imediat de către orice persoană care are nevoie să le
utilizeze în caz de urgență.
Este interzisă utilizarea ușilor culisante și a ușilor rotative
ca uși de siguranță.
3. Ventilație
Dacă sunt folosite instalații de aer condiționat sau de
ventilație mecanică, acestea trebuie să funcționeze astfel încât
lucrătorii să nu fie expuși curenților de aer.
Orice depunere sau impuritate care poate crea un risc
imediat pentru sănătatea lucrătorilor prin poluarea aerului
respirat trebuie eliminată rapid.
4. Temperatură
4.1. Temperatura în încăperile de odihnă, încăperile pentru
personalul de serviciu permanent, încăperile sanitare, cantine
și încăperile de prim ajutor trebuie să corespundă destinației
specifice acestor încăperi.
4.2. Ferestrele, luminatoarele și pereții de sticlă trebuie să
permită evitarea luminii solare excesive, în funcție de natura
activității și destinația încăperii.
5. Iluminatul natural și artificial
Locurile de muncă trebuie, pe cât posibil, să dispună de
lumină naturală suficientă și să fie echipate cu dispozitive care
să permită un iluminat artificial adecvat, pentru a proteja
securitatea și sănătatea lucrătorilor.
6. Pardoselile, pereții și plafoanele încăperilor
6.1. Pardoselile încăperilor trebuie să fie lipsite de
proeminențe, de găuri sau de planuri înclinate periculoase.
Pardoselile trebuie să fie fixe, stabile și nealunecoase.
6.2. Suprafețele pardoselilor, pereților și plafoanelor
încăperilor trebuie să fie realizate astfel încât să poată fi
curățate și retencuite pentru a se obține condiții de igienă
corespunzătoare.
6.3. Pereții transparenți sau translucizi, în special pereții
realizați integral din sticlă, din încăperi ori din vecinătatea
posturilor de lucru și a căilor de circulație trebuie să fie
semnalizați clar. Aceștia trebuie realizați din materiale
securizate sau trebuie să fie separați de posturile de lucru și
de căile de circulație astfel încât lucrătorii să nu poată intra în
contact cu pereții și să nu poată fi răniți prin spargerea
acestora.
7. Ferestre și luminatoare
7.1. Ferestrele, luminatoarele și dispozitivele de ventilație
trebuie să poată fi deschise, închise, reglate și fixate în
siguranță de către lucrători.
Atunci când acestea sunt deschise, trebuie poziționate
astfel încât să nu prezinte un pericol pentru lucrători.
7.2. Ferestrele și luminatoarele trebuie prevăzute, încă din
faza de proiectare, cu sisteme de curățare sau trebuie să
dispună de dispozitive care să permită curățarea acestora fără
riscuri pentru lucrătorii care execută această activitate ori
pentru ceilalți lucrători prezenți.
8. Uși și porți
8.1. Poziția, numărul, materialele din care sunt realizate,
precum și dimensiunile ușilor și porților sunt determinate în
funcție de natura și destinația încăperilor.
8.2. Ușile transparente trebuie să fie semnalizate la
înălțimea vederii.
8.3. Ușile și porțile batante trebuie să fie transparente sau
să fie prevăzute cu panouri transparente.
8.4. Suprafețele transparente sau translucide ale ușilor și
porților trebuie protejate împotriva spargerii atunci când
acestea nu sunt construite dintr-un material securizat și
lucrătorii pot fi răniți în cazul în care acestea se sparg.

MONITORUL OFICIAL AL ROMÂNIEI, PARTEA I, Nr. 252/21.III.2006
9. Căile de circulație
Traseele căilor de circulație trebuie să fie puse în evidență,
în măsura în care utilizarea încăperilor și echipamentul din
dotare necesită acest lucru, pentru asigurarea protecției
lucrătorilor.
10. Măsuri specifice pentru scări și trotuare rulante
Scările și trotuarele rulante trebuie să funcționeze în
condiții de siguranță și trebuie să fie dotate cu dispozitivele
de securitate necesare.
Acestea trebuie să fie prevăzute cu dispozitive de oprire
de urgență, accesibile și ușor de identificat.
11. Dimensiunile și volumul de aer al încăperilor
Încăperile de lucru trebuie să aibă o suprafață și o
înălțime care să permită lucrătorilor să își desfășoare
activitatea fără riscuri pentru securitatea, sănătatea sau
confortul lor.
SECȚIUNEA a 2-a
Posturi de lucru din șantiere, în exteriorul încăperilor

1. Stabilitate și soliditate
1.1. Posturile de lucru mobile ori fixe, situate la înălțime
sau în adâncime, trebuie să fie solide și stabile, ținându-se
seama de:
a) numărul de lucrători care le ocupă;
b) încărcăturile maxime care pot fi aduse și suportate,
precum și de repartiția lor;
c) influențele externe la care pot fi supuse.
Dacă suportul și celelalte componente ale posturilor de
lucru nu au o stabilitate intrinsecă, trebuie să se asigure
stabilitatea lor prin mijloace de fixare corespunzătoare și sigure,
pentru a se evita orice deplasare intempestivă sau involuntară
a ansamblului ori a părților acestor posturi de lucru.
1.2. Verificare
Stabilitatea și soliditatea trebuie verificate în mod
corespunzător și, în special, după orice modificare de înălțime
sau adâncime a postului de lucru.
2. Instalații de distribuție a energiei
2.1. Instalațiile de distribuție a energiei care se află pe
șantier, în special cele care sunt supuse influențelor externe,
trebuie verificate periodic și întreținute corespunzător.
2.2. Instalațiile existente înainte de deschiderea șantierului
trebuie să fie identificate, verificate și semnalizate în mod clar.
2.3. Dacă există linii electrice aeriene, de fiecare dată
când este posibil acestea trebuie să fie deviate în afara
suprafeței șantierului sau trebuie să fie scoase de sub
tensiune.
Dacă acest lucru nu este posibil, trebuie prevăzute bariere
sau indicatoare de avertizare, pentru ca vehiculele să fie
ținute la distanță față de instalații.
În cazul în care vehiculele de șantier trebuie să treacă pe
sub aceste linii, trebuie prevăzute indicatoare de restricție
corespunzătoare și o protecție suspendată.
3. Influențe atmosferice
Lucrătorii trebuie să fie protejați împotriva influențelor
atmosferice care le pot afecta securitatea și sănătatea.
4. Căderi de obiecte
Lucrătorii trebuie să fie protejați împotriva căderilor de
obiecte, de fiecare dată când aceasta este tehnic posibil, prin
mijloace de protecție colectivă.
Materialele și echipamentele trebuie să fie amplasate sau
depozitate astfel încât să se evite răsturnarea ori căderea lor.
În caz de necesitate, trebuie să fie prevăzute pasaje
acoperite sau se va împiedica accesul în zonele periculoase.

15

5. Căderi de la înălțime
5.1. Căderile de la înălțime trebuie să fie prevenite cu
mijloace materiale, în special cu ajutorul balustradelor de
protecție solide, suficient de înalte și având cel puțin o
bordură, o mână curentă și protecție intermediară, sau cu un
alt mijloc alternativ echivalent.
5.2. Lucrările la înălțime nu pot fi efectuate, în principiu,
decât cu ajutorul echipamentelor corespunzătoare sau cu
ajutorul echipamentelor de protecție colectivă, cum sunt
balustradele, platformele ori plasele de prindere.
În cazul în care, datorită naturii lucrărilor, nu se pot utiliza
aceste echipamente, trebuie prevăzute mijloace de acces
corespunzătoare și trebuie utilizate centuri de siguranță sau
alte mijloace sigure de ancorare.
6. Schele și scări
6.1. Toate schelele trebuie să fie concepute, construite și
întreținute astfel încât să se evite prăbușirea sau deplasarea
lor accidentală.
6.2. Platformele de lucru, pasarelele și scările schelelor
trebuie să fie construite, dimensionate, protejate și utilizate
astfel încât persoanele să nu cadă sau să fie expuse
căderilor de obiecte.
6.3. Schelele trebuie controlate de către o persoană
competentă, astfel:
a) înainte de utilizarea lor;
b) la intervale periodice;
c) după orice modificare, perioadă de neutilizare, expunere
la intemperii sau cutremur de pământ ori în alte circumstanțe
care le-ar fi putut afecta rezistența sau stabilitatea.
6.4. Scările trebuie să aibă o rezistență suficientă și să fie
corect întreținute.
Acestea trebuie să fie corect utilizate, în locuri
corespunzătoare și conform destinației lor.
6.5. Schelele mobile trebuie să fie asigurate împotriva
deplasărilor involuntare.
7. Instalații de ridicat
7.1. Toate instalațiile de ridicat și accesoriile acestora,
inclusiv elementele componente și elementele de fixare, de
ancorare și de sprijin, trebuie să fie:
a) bine proiectate și construite și să aibă o rezistență
suficientă pentru utilizarea căreia îi sunt destinate;
b) corect instalate și utilizate;
c) întreținute în stare bună de funcționare;
d) verificate și supuse încercărilor și controalelor periodice,
conform dispozițiilor legale în vigoare;
e) manevrate de către lucrători calificați care au pregătirea
corespunzătoare.
7.2. Toate instalațiile de ridicat și toate accesoriile de
ridicare trebuie să aibă marcată în mod vizibil valoarea sarcinii
maxime.
7.3. Instalațiile de ridicat, precum și accesoriile lor nu pot fi
utilizate în alte scopuri decât cele pentru care sunt destinate.
8. Vehicule și mașini pentru excavații și manipularea
materialelor
8.1. Toate vehiculele și mașinile pentru excavații și
manipularea materialelor trebuie să fie:
a) bine concepute și construite, ținându-se seama, în
măsura în care este posibil, de principiile ergonomice;
b) menținute în stare bună de funcționare;
c) utilizate în mod corect.
8.2. Conducătorii și operatorii vehiculelor și mașinilor pentru
excavații și manipularea materialelor trebuie să aibă pregătirea
necesară.
8.3. Trebuie luate măsuri preventive pentru a se evita
căderea în excavații sau în apă a vehiculelor și a mașinilor
pentru excavații și manipularea materialelor.

16

MONITORUL OFICIAL AL ROMÂNIEI, PARTEA I, Nr. 252/21.III.2006

8.4. Când este necesar, mașinile pentru excavații și
manipularea materialelor trebuie să fie echipate cu elemente
rezistente, concepute pentru a proteja conducătorul împotriva
strivirii în cazul răsturnării mașinii și al căderii de obiecte.
9. Instalații, mașini, echipamente
9.1. Instalațiile, mașinile și echipamentele, inclusiv uneltele
de mână, cu sau fără motor, trebuie să fie:
a) bine proiectate și construite, ținându-se seama, în
măsura în care este posibil, de principiile ergonomice;
b) menținute în stare bună de funcționare;
c) folosite exclusiv pentru lucrările pentru care au fost
proiectate;
d) manevrate de către lucrători având pregătirea
corespunzătoare.
9.2. Instalațiile și aparatele sub presiune trebuie să fie
verificate și supuse încercărilor și controlului periodic.
10. Excavații, puțuri, lucrări subterane, tuneluri,
terasamente
10.1. În cazul excavațiilor, puțurilor, lucrărilor subterane sau
tunelurilor, trebuie luate măsuri corespunzătoare:
a) pentru a preveni riscurile de îngropare prin surparea
terenului, cu ajutorul unor sprijine, taluzări sau altor mijloace
corespunzătoare;
b) pentru a preveni pericolele legate de căderea
persoanelor, materialelor sau obiectelor, de iruperea apei;
c) pentru a asigura o ventilație suficientă tuturor posturilor
de lucru, astfel încât să se realizeze o atmosferă respirabilă
care să nu fie periculoasă sau nocivă pentru sănătate;
d) pentru a permite lucrătorilor de a se adăposti într-un loc
sigur, în caz de incendiu, irupere a apei sau cădere a
materialelor.
10.2. Înainte de începerea terasamentelor trebuie luate
măsuri pentru a reduce la minimum pericolele datorate
cablurilor subterane și altor sisteme de distribuție.

10.3. Trebuie prevăzute căi sigure pentru a intra și ieși din
zona de excavații.
10.4. Grămezile de pământ, materialele și vehiculele în
mișcare trebuie ținute la o distanță suficientă față de excavații;
eventual, se vor construi bariere corespunzătoare.
11. Lucrări de demolare
Când demolarea unei clădiri sau a unei lucrări poate să
prezinte pericole:
a) se vor adopta măsuri de prevenire, precum și metode și
proceduri corespunzătoare;
b) lucrările trebuie să fie planificate și executate sub
supravegherea unei persoane competente.
12. Construcții metalice sau din beton, cofraje și elemente
prefabricate grele
12.1. Construcțiile metalice sau din beton și elementele lor,
cofrajele, elementele prefabricate sau suporturile temporare și
schelele trebuie montate sau demontate numai sub
supravegherea unei persoane competente.
12.2. Trebuie prevăzute măsuri de prevenire
corespunzătoare pentru a proteja lucrătorii împotriva pericolelor
datorate nesiguranței și instabilității temporare a lucrării.
12.3. Cofrajele, suporturile temporare și sprijinele trebuie să
fie proiectate și calculate, realizate și întreținute astfel încât să
poată suporta, fără risc, sarcinile la care sunt supuse.
13. Batardouri și chesoane
13.1. Toate batardourile și chesoanele trebuie să fie:
a) bine construite, realizate din materiale corespunzătoare
și solide, de o rezistență suficientă;
b) prevăzute cu echipament adecvat pentru ca lucrătorii să
se poată adăposti în caz de iruperi de apă și de materiale.
13.2. Construcția, montarea, transformarea și demontarea
unui batardou sau cheson trebuie să se facă numai sub
supravegherea unei persoane competente.
13.3. Toate batardourile și chesoanele trebuie să fie
controlate periodic de către o persoană competentă.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 252/21.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114289]
ISSN 1453—4495

