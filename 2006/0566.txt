PARTEA

Anul 174 (XVIII) — Nr. 566

I

LEGI, DECRETE, HOTĂRÂRI ȘI ALTE ACTE

Vineri, 30 iunie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 472 din 6 iunie 2006 referitoare la excepția
de neconstituționalitate a dispozițiilor art. 205 din
Codul penal ...............................................................

1–3

ORDONANȚE ȘI HOTĂRÂRI
ALE GUVERNULUI ROMÂNIEI
48.
49.

50.

— Ordonanță de urgență privind comercializarea
mărfurilor în regim duty-free și duty-paid................

3–6

— Ordonanță de urgență pentru modificarea și
completarea unor acte normative care reglementează identificarea și înregistrarea ecvinelor și
constituirea unei baze de date pentru acestea .....

6–8

— Ordonanță de urgență privind unele măsuri
pentru asigurarea bunei funcționări a instanțelor
judecătorești și parchetelor și pentru prorogarea unor
termene ......................................................................

8–10

DECIZII

ALE

CURȚII

Nr.

Pagina

51. — Ordonanță de urgență pentru aprobarea
Programului național privind sprijinirea construirii
de locuințe proprietate personală.............................
825. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Suceava..........................

10–11

12

DECIZII ALE PRIMULUI-MINISTRU
81. — Decizie privind eliberarea doamnei Tue Amelia
din funcția de consilier personal în cadrul
Cancelariei Primului-Ministru.....................................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.086. — Ordin al ministrului finanțelor publice pentru
aprobarea Metodologiei privind scutirea de la
garantarea drepturilor de import și a taxei pe
valoarea adăugată ....................................................

13–16

CONSTITUȚIONALE

CURTEA CONSTITUȚIONALĂ

D E C I Z I A Nr. 472
din 6 iunie 2006

referitoare la excepția de neconstituționalitate a dispozițiilor art. 205 din Codul penal
Ioan Vida
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—

președinte
judecător
judecător
judecător
judecător
judecător
judecător

Iuliana Nedelcu
Marieta Safta

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 205 din Codul penal, excepție ridicată de
Margareta Nagy în Dosarul nr. 4.750/2003 al Judecătoriei
Târgu Mureș.

2

MONITORUL OFICIAL AL ROMÂNIEI, PARTEA I, Nr. 566/30.VI.2006

La apelul nominal se constată lipsa părților, față de
care procedura de citare este legal îndeplinită.
Reprezentantul Ministerului Public, referindu-se la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 7 martie 2006, pronunțată în
Dosarul nr. 4.750/2003, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 205 din Codul penal, excepție ridicată de
Margareta Nagy în dosarul menționat.
În motivarea excepției de neconstituționalitate, se
susține că textul de lege criticat încalcă prevederile
constituționale ale art. 30 alin. (1) referitoare la
inviolabilitatea libertății de exprimare și ale art. 20 alin. (1)
privind concordanța prevederilor din Legea fundamentală cu
cele din Declarația Universală a Drepturilor Omului și
pactele și celelalte tratate la care România este parte,
coroborate cu cele ale art. 11 paragraful 1, art. 12 și
art. 19 din Declarația Universală a Drepturilor Omului și ale
art. 10 paragraful 2 din Convenția pentru apărarea
drepturilor omului și a libertăților fundamentale.
Judecătoria Târgu Mureș apreciază că excepția de
neconstituționalitate este neîntemeiată, întrucât dispozițiile
legale criticate nu aduc atingere normelor constituționale și
din actele internaționale invocate de autoarea excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului, referindu-se și la jurisprudența
Curții Constituționale în materie, apreciază că excepția de
neconstituționalitate este nefondată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
art. 205 din Codul penal, având următorul cuprins:
îAtingerea adusă onoarei ori reputației unei persoane prin
cuvinte, prin gesturi sau prin orice alte mijloace, ori prin
expunerea la batjocură, se pedepsește cu amendă.
Aceeași pedeapsă se aplică și în cazul când se atribuie
unei persoane un defect, boală sau infirmitate care, chiar reale
de-ar fi, nu ar trebui relevate.
Acțiunea penală se pune în mișcare la plângerea prealabilă
a persoanei vătămate.
Împăcarea părților înlătură răspunderea penală.“

Autoarea excepției susține că acest text de lege încalcă
prevederile constituționale ale art. 30 alin. (1) referitoare la
inviolabilitatea libertății de exprimare și ale art. 20 alin. (1)
privind concordanța prevederilor din Legea fundamentală cu
cele din Declarația Universală a Drepturilor Omului și
pactele și celelalte tratate la care România este parte,
coroborate cu dispozițiile cuprinse în art. 11 paragraful 1
(prezumția de nevinovăție), art. 12 (dreptul la protecția legii
împotriva imixtiunilor arbitrare în viața particulară, familie,
domiciliu sau corespondență, precum și împotriva atingerilor
aduse onoarei și reputației) și art. 19 (dreptul la libertatea
de opinie și exprimare) din Declarația Universală a
Drepturilor Omului, precum și cu cele cuprinse în art. 10
paragraful 2 din Convenția pentru apărarea drepturilor
omului și a libertăților fundamentale referitoare la libertatea
de exprimare.
Examinând excepția astfel cum a fost ridicată, Curtea
constată că s-a mai pronunțat în jurisprudența sa asupra
constituționalității dispozițiilor art. 205 din Codul penal în
raport de aceleași prevederi constituționale și convenționale
invocate și în prezenta cauză. Astfel, de exemplu, prin
Decizia nr. 346 din 28 iunie 2005, publicată în Monitorul
Oficial al României, Partea I, nr. 705 din 4 august 2005,
Curtea Constituțională, respingând ca neîntemeiată excepția
de neconstituționalitate a acestor dispoziții legale, a reținut
că art. 205 din Codul penal, care incriminează și
sancționează fapta de insultă ca infracțiune contra
demnității persoanei, valoare supremă, garantată în statul
de drept și consacrată în art. 1 alin. (3) din Constituție, nu
încalcă libertatea de exprimare, astfel cum este aceasta
consfințită de prevederile art. 30 alin. (1) din Legea
fundamentală, de cele ale art. 10 paragraful 1 din
Convenția pentru apărarea drepturilor omului și a libertăților
fundamentale și ale art. 19 din Declarația Universală a
Drepturilor Omului. Aceasta, întrucât libertatea de exprimare
impune respectarea cerinței înscrise la art. 30 alin. (6) din
Legea fundamentală, și anume aceea de a nu prejudicia
demnitatea, onoarea, viața particulară a persoanei și
dreptul la propria imagine. Incriminarea infracțiunilor de
insultă dă expresie, prin urmare, restrângerii dreptului la
exprimare, prevăzută de art. 30 alin. (6) din Constituție, în
scopul apărării unor valori care sunt de esența unei
societăți democratice, în concordanță și cu art. 10
paragraful 2 din Convenția pentru apărarea drepturilor
omului și a libertăților fundamentale, care reglementează
posibilitatea limitării libertății de exprimare după cum
urmează: îExercitarea acestor libertăți ce comportă îndatoriri
și responsabilități poate fi supusă unor formalități, condiții,
restrângeri sau sancțiuni prevăzute de lege, care constituie
măsuri necesare, într-o societate democratică, pentru [... ]
protecția reputației sau a drepturilor altora [...].“
Întrucât nu au intervenit elemente noi, de natură să
determine schimbarea acestei jurisprudențe, considerentele
deciziei mai sus amintite își păstrează valabilitatea și în
prezenta cauză.
Pentru aceleași motive, nu poate fi reținută nici pretinsa
încălcare a dispozițiilor art. 12 din Declarația Universală a
Drepturilor Omului, care reglementează dreptul la protecția
legii împotriva imixtiunilor arbitrare în viața particulară,
familie, domiciliu sau corespondență, precum și împotriva
atingerilor aduse onoarei și reputației.
În ceea ce privește art. 11 paragraful 1 din Declarația
Universală a Drepturilor Omului, referitor la prezumția de
nevinovăție, invocat de asemenea de autoarea excepției în
motivarea acesteia, Curtea constată că nu are incidență în
cauză.

MONITORUL OFICIAL AL ROMÂNIEI, PARTEA I, Nr. 566/30.VI.2006

3

Pentru considerentele mai sus arătate, în temeiul art. 146 lit. d) și art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 205 din Codul penal, excepție ridicată de Margareta Nagy
în Dosarul nr. 4.750/2003 al Judecătoriei Târgu Mureș.
Definitivă și general obligatorie.
Pronunțată în ședința publică din data de 6 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind comercializarea mărfurilor în regim duty-free și duty-paid
Având în vedere necesitatea alinierii României la practica comunitară, în sensul de a da curs favorabil
Recomandării din 16 iunie 1960 a Consiliului de Cooperare Vamală, potrivit căreia magazinele duty-free pot funcționa
numai în aeroporturi, porturi maritime și la bordul aeronavelor care efectuează curse în trafic internațional,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Prezenta ordonanță de urgență stabilește:
a) condițiile în care se pot comercializa mărfuri în regim
duty-free și duty-paid în aeroporturi internaționale, pe
fluxurile de plecări externe, după locurile stabilite pentru
efectuarea controlului vamal; și
b) condițiile în care se pot comercializa mărfuri în regim
duty-free la bordul aeronavelor care efectuează curse ce
au ca destinație un stat terț și prin magazine diplomatice.
Art. 2. — În înțelesul prezentei ordonanțe de urgență,
termenii și expresiile folosite au următoarele semnificații:
a) regim duty-paid — regimul de comercializare a
mărfurilor în condițiile plății taxelor vamale de import, a
accizelor și a taxei pe valoarea adăugată, precum și a
oricăror alte sume care se cuvin bugetului de stat la
importul de mărfuri în vederea comercializării acestora sub
acest regim;
b) magazine duty-paid — magazinele amplasate în
aeroporturile internaționale, pe fluxurile de plecări externe,
după locurile stabilite pentru efectuarea controlului vamal,
prin care este permisă comercializarea de mărfuri cu
amănuntul, în regim duty-paid. Prin aceste magazine se
comercializează mărfuri indiferent de sursa de
aprovizionare. Pentru mărfurile accizabile provenite din
producția internă și din achiziții intracomunitare se
datorează acciză indiferent de destinația călătorilor;
c) regim duty-free — regimul de comercializare a
mărfurilor în condițiile scutirii de la plata taxelor vamale sau
a oricăror taxe cu efect echivalent taxelor vamale de

import, a accizelor și a taxei pe valoarea adăugată, precum
și a oricăror alte sume care se cuvin bugetului de stat la
importul de mărfuri în vederea comercializării sub acest
regim;
d) magazine duty-free — magazinele autorizate de
Ministerul Finanțelor Publice, prin care este permisă
comercializarea mărfurilor din import, cu amănuntul, în
regim duty-free. Prin aceste magazine este permisă și
comercializarea mărfurilor din producția internă și din
achiziții intracomunitare, caz în care nu se datorează
accize și taxa pe valoarea adăugată;
e) autorizație — documentul eliberat de Ministerul
Finanțelor Publice, prin care se conferă dreptul de
comercializare cu amănuntul în regim duty-free, prin
magazinele amplasate în aeroporturile internaționale, pe
fluxurile de plecări externe, după locurile stabilite pentru
efectuarea controlului vamal, la bordul aeronavelor care
efectuează curse cu o destinație internațională și prin
magazine diplomatice;
f) stat membru — stat membru al Uniunii Europene;
g) stat terț — stat care nu este membru al Uniunii
Europene.
Art. 3. — (1) Mărfurile neaccizabile provenite din statele
terțe și din achiziții intracomunitare, care se comercializează
în regim duty-free și duty-paid, se supun regimului de
antrepozitare vamală, potrivit prevederilor Codului vamal
comunitar instituit prin Regulamentul Consiliului (CEE)
nr. 2.319/92.

4

MONITORUL OFICIAL AL ROMÂNIEI, PARTEA I, Nr. 566/30.VI.2006

(2) Mărfurile accizabile provenite din statele terțe, din
producția internă și din achiziții intracomunitare, care se
comercializează în regim duty-free și duty-paid, se supun
regimului de antrepozitare fiscală, conform prevederilor
Legii nr. 571/2003 privind Codul fiscal, cu modificările și
completările ulterioare.
(3) Prin derogare de la prevederile legale în vigoare
privind antrepozitarea vamală și fiscală, mărfurile introduse
în antrepozitele prevăzute la alin. (1) și (2), aflate sub
supraveghere vamală, pot fi comercializate potrivit
prevederilor prezentei ordonanțe de urgență.
Art. 4. — (1) Comercializarea mărfurilor în regim
duty-free se poate face prin magazinele amplasate în
aeroporturile internaționale, în locațiile stabilite prin art. 2
lit. d) și la bordul aeronavelor numai călătorilor care au ca
destinație directă un stat terț.
(2) Comercializarea mărfurilor către călătorii care au ca
destinație un stat membru se face în regim duty-paid, chiar
dacă mărfurile sunt comercializate prin magazine duty-free.
Art. 5. — (1) Deservirea în exclusivitate a misiunilor
diplomatice și a persoanelor fizice cu statut diplomatic în
regim duty-free este permisă printr-o singură locație,
amplasată în municipiul București, agreată de Ministerul
Afacerilor Externe și de autoritatea vamală competentă,
unde își pot desfășura activitatea în regim duty-free mai
mulți operatori economici.
(2) În termen de cel mult 6 luni de la publicarea
prezentei ordonanțe de urgență, dar nu mai târziu de data
aderării României la Uniunea Europeană, titularii
autorizațiilor de funcționare pentru magazinele duty-free
diplomatice urmează să facă demersurile necesare pentru
autorizare în locația prevăzută la alin. (1), în caz contrar
pierzând dreptul de a-și continua activitatea. Autorizarea
schimbării locației nu va fi condiționată de plata unei noi
taxe anuale prevăzute la art. 11 alin. (1).
Art. 6. — (1) Pentru mărfurile provenite din statele
membre sau terțe, comercializate în regim duty-free sau
duty-paid către călătorii care au ca destinație un stat terț,
se întocmesc declarațiile vamale de export aferente
vânzărilor în luna precedentă, până la data de 10 a lunii
următoare efectuării operațiunilor.
(2) Pentru mărfurile provenite din statele terțe,
comercializate în regim duty-paid călătorilor care au o
destinație intracomunitară, se întocmesc declarații vamale
de import aferente vânzărilor din luna precedentă, până la
data de 10 a lunii următoare efectuării operațiunilor.
(3) Pentru mărfurile provenite din statele membre,
comercializate în regim duty-paid călătorilor care au o
destinație intracomunitară, se întocmesc decontul de taxă
pe valoarea adăugată și declarația de accize, aferente
vânzărilor din luna precedentă, conform prevederilor Legii
nr. 571/2003, cu modificările și completările ulterioare.
Art. 7. — Vânzarea mărfurilor în regim duty-free și
duty-paid se efectuează pe baza următoarelor documente:
a) pentru magazinele din aeroporturile internaționale
amplasate după locurile stabilite pentru efectuarea
controlului vamal și la bordul aeronavelor care efectuează
curse ce au ca destinație un stat terț, pe baza pașaportului
în care este aplicată ștampila poliției de frontieră și a cărții
de îmbarcare;
b) pentru magazinele diplomatice, pe bază de comenzi
scrise, emise de misiunile diplomatice, avizate de

autoritatea vamală competentă, în limita cotelor stabilite de
Ministerul Afacerilor Externe, cu respectarea acordurilor
internaționale în domeniu semnate de România.
Art. 8. — (1) Mărfurile sunt comercializate în regim
duty-free și duty-paid numai în ambalaje și în cantități
uzuale comerțului cu amănuntul, destinate consumului
individual sau familial.
(2) Prețurile mărfurilor destinate comercializării în regim
duty-free sau duty-paid vor fi exprimate în euro și vor fi
afișate la vedere, diferențiat în funcție de regimul fiscal
aplicat.
(3) Comercializarea mărfurilor către cumpărători se face
numai în condițiile emiterii de bonuri sau de facturi fiscale,
după caz, excepție făcând ziarele și revistele, care pot fi
comercializate și în lei, în limita a 50 lei. Pentru aceste
vânzări nu se vor întocmi bonuri fiscale pentru fiecare
vânzare și nu se va solicita cumpărătorului pașaportul,
cartea de îmbarcare sau biletul de avion, iar pentru
justificarea vânzărilor se va face zilnic un singur bon fiscal.
(4) Bonurile fiscale trebuie să conțină următoarele date:
a) denumirea, adresa/sediul și codul unic de înregistrare
ale operatorului economic emitent;
b) logotipul și seria aparatului;
c) numărul de ordine;
d) data și ora emiterii;
e) denumirea mărfurilor comercializate;
f) cantitățile;
g) prețurile unitare;
h) valoarea totală;
i) numărul și data cărții de îmbarcare;
j) destinația călătorului.
(5) Facturile fiscale vor fi utilizate pentru comercializarea
mărfurilor de folosință îndelungată pentru care sunt
prevăzute obligații legale în acest sens. Pe lângă
informațiile conținute în bonurile fiscale, facturile vor
evidenția în plus marca, tipul, seriile mărfurilor
comercializate, precum și alte elemente cerute de
reglementările în vigoare.
Art. 9. — Amplasarea magazinelor autorizate să
comercializeze mărfuri în regim duty-free și duty-paid în
aeroporturi internaționale este permisă în locațiile
menționate la art. 2 lit. b) și d) numai în baza avizului
comunicat în scris de Ministerul Administrației și
Internelor — Inspectoratul General al Poliției de Frontieră
și al Autorității Naționale a Vămilor.
Art. 10. — (1) Comercializarea mărfurilor cu amănuntul,
în regim duty-free, se face numai în baza autorizației
emise de Ministerul Finanțelor Publice.
(2) Termenul de valabilitate al autorizației emise este de
5 ani.
Art. 11. — (1) Pentru fiecare an de funcționare a
magazinelor prin care se comercializează mărfuri în regim
duty-free, în aeroporturile internaționale se datorează o
taxă de 10.000 euro. Aceeași taxă se datorează și în
cazul comercializării mărfurilor în valută, în regim duty-free,
prin magazinele diplomatice și la bordul aeronavelor care
efectuează curse având ca destinație un stat terț.
(2) Termenul de plată a taxei anuale/magazin/autorizație
de funcționare se stabilește după cum urmează:
a) pentru primul an, înainte de eliberarea autorizației de
funcționare;
b) pentru următorii ani, cu 10 zile calendaristice înainte
de expirarea anului de funcționare precedent.

MONITORUL OFICIAL AL ROMÂNIEI, PARTEA I, Nr. 566/30.VI.2006
(3) Plata taxei anuale se efectuează în lei de către
persoanele juridice care au fost autorizate să
comercializeze mărfuri cu amănuntul în valută, în regim
duty-free. Valoarea în lei a taxei se determină prin
transformarea sumei în euro la cursul de schimb stabilit și
comunicat de Banca Națională a României în fiecare zi de
joi. Acest curs de schimb se utilizează pe toată durata
săptămânii următoare pentru taxele plătite în cursul acelei
săptămâni.
(4) Taxa de autorizare se constituie venit la bugetul de
stat și se plătește în conturile deschise la unitățile
Trezoreriei Statului.
(5) Taxa de autorizare se restituie total sau parțial
numai în situația în care autorizațiile emise sunt anulate ca
urmare a modificărilor legislative ulterioare.
Art. 12. — Lista mărfurilor permise la comercializare
prin magazinele amplasate în aeroporturile internaționale
după locurile stabilite pentru efectuarea controlului vamal,
la bordul aeronavelor care efectuează curse cu destinație
un stat terț și prin magazine diplomatice, este prevăzută în
anexa care face parte integrantă din prezenta ordonanță
de urgență.
Art. 13. — Este interzisă comercializarea de produse
din tutun, de băuturi distilate, rachiuri, lichioruri și alte
băuturi spirtoase, vinuri, vermuturi și alte băuturi fermentate
și bere călătorilor care au vârsta sub 18 ani.
Art. 14. — Ministerul Finanțelor Publice procedează la
anularea autorizației de funcționare emise, în următoarele
cazuri:
a) neplata taxei anuale la termenele stabilite;
b) comercializarea altor mărfuri în regim duty-free decât
cele prevăzute în anexă;
c) comercializarea de mărfuri în regim duty-free către
persoane care nu îndeplinesc condițiile prevăzute în
prezenta ordonanță de urgență;
d) în cazul repetării contravenției prevăzute la art. 15.
Art. 15. — Neemiterea de bonuri sau de facturi fiscale
pentru mărfurile comercializate în regim duty-free sau
duty-paid constituie contravenție și se sancționează cu
amendă cuprinsă între 8.000 lei și 40.000 lei.
Art. 16. — (1) Activitatea magazinelor care funcționează
în prezent în aeroporturile internaționale în regim duty-paid
continuă și după data aderării României la Uniunea
Europeană.
(2) De la data aderării României la Uniunea Europeană,
prin magazinele duty-paid din aeroporturile internaționale,
care funcționează în prezent în punctele de trecere a
frontierei de stat, după locurile stabilite pentru efectuarea
controlului vamal, se pot comercializa și mărfuri în regim
duty-free, în condițiile obținerii autorizației necesare.
Art. 17. — (1) Controlul activității de comercializare a
mărfurilor, constatarea contravențiilor și aplicarea
sancțiunilor se fac de către organele de specialitate din
cadrul Ministerului Finanțelor Publice.
(2) Prevederile prezentei ordonanțe de urgență
se completează cu dispozițiile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
Art. 18. — (1) Autorizațiile de funcționare emise pentru
magazinele duty-free situate în punctele de control pentru
trecerea frontierei de stat, altele decât aeroporturile cu

5

tranzit internațional, respectiv la bordul aeronavelor care
efectuează curse în trafic extern de pasageri, și pentru
magazinele duty-free diplomatice își încetează valabilitatea
la 90 de zile de la data publicării prezentei ordonanțe de
urgență.
(2) Stocul de mărfuri existent în magazinele duty-free,
ale căror autorizații de funcționare își vor înceta
valabilitatea potrivit alin. (1), va fi lichidat în termen de 90
de zile de la data publicării prezentei ordonanțe de
urgență.
(3) Magazinele ale căror autorizații de funcționare își vor
înceta valabilitatea potrivit alin. (1) nu mai pot achiziționa
alte bunuri pentru a fi comercializate în regim duty-free.
(4) La expirarea termenului prevăzut la alin. (1) își
încetează aplicabilitatea prevederile Ordonanței de urgență
a Guvernului nr. 104/2002 privind regimul vamal al
mărfurilor comercializate în regim duty-free, aprobată cu
modificări prin Legea nr. 132/2003, referitoare la
autorizarea magazinelor duty-free situate în punctele de
control pentru trecerea frontierei de stat terestre și navale
și comercializarea mărfurilor cu amănuntul în valută.
Art. 19. — (1) În cazul operatorilor economici a căror
activitate de comercializare a mărfurilor în regim duty-free
încetează în condițiile prezentei ordonanțe de urgență, se
va proceda la restituirea proporțională a taxei de autorizare
aferente perioadei de nefuncționare sau la compensarea cu
obligații fiscale la bugetul de stat.
(2) Perioada de nefuncționare, exprimată în zile
calendaristice, în sensul prezentei ordonanțe de urgență,
reprezintă pentru magazinele duty-free din punctele de
trecere a frontierei de stat terestre și navale perioada de la
data încetării activității până la data expirării anului de
funcționare pentru care s-a făcut plata taxei anuale.
(3) Restituirea diferențelor de taxă anuală se va face de
către unitățile Trezoreriei Statului în lei. Valoarea în lei se
determină prin transformarea sumei în euro la cursul de
schimb stabilit și comunicat de Banca Națională a
României în fiecare zi de joi. Acest curs se utilizează pe
toată durata săptămânii următoare pentru sumele de
restituit în cursul acelei săptămâni.
(4) Procedura de restituire se va stabili prin ordin al
ministrului finanțelor publice.
Art. 20. — Până la data aderării României la Uniunea
Europeană încetează emiterea de autorizații de
comercializare a mărfurilor în regim duty-free.
Art. 21. — În termen de 30 de zile de la intrarea în
vigoare a prezentei ordonanțe de urgență, ministrul
finanțelor publice va emite, prin ordin, normele de aplicare
a acesteia.
Art. 22. — Prezenta ordonanță de urgență intră în
vigoare la data aderării României la Uniunea Europeană,
cu excepția prevederilor art. 5, 18, 19, 20, 21 și 22, care
intră în vigoare la data publicării ordonanței de urgență în
Monitorul Oficial al României, Partea I.
Art. 23. — La data aderării României la Uniunea
Europeană se abrogă:
a) Ordonanța de urgență a Guvernului nr. 104/2002
privind regimul vamal al mărfurilor comercializate în regim
duty-free, publicată în Monitorul Oficial al României,
Partea I, nr. 676 din 11 septembrie 2002, aprobată cu
modificări prin Legea nr. 132/2003;

6

MONITORUL OFICIAL AL ROMÂNIEI, PARTEA I, Nr. 566/30.VI.2006

b) art. 1—9 din Ordonanța Guvernului nr. 86/2003
privind unele reglementări în domeniul financiar,
publicată în Monitorul Oficial al României, Partea I,

nr. 624 din 31 august 2003, aprobată cu modificări și
completări prin Legea nr. 609/2003, cu modificările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
p. Ministrul administrației și internelor,
Paul Victor Dobre,
secretar de stat
Ministrul integrării europene,
Anca Daniela Boagiu
p. Ministrul afacerilor externe,
Anton Niculescu,
secretar de stat
București, 28 iunie 2006.
Nr. 48.
ANEXĂ
LISTA

mărfurilor care pot fi comercializate în regim duty-free și duty-paid
1. Accesorii pentru birou
2. Apă minerală
3. Aparate fotografice, filme foto, albume foto, rame foto
4. Aparatură de calcul de mici dimensiuni
5. Articole de sport
6. Articole de voiaj
7. Articole din blană naturală
8. Articole din piele naturală
9. Articole din sticlă, cristal, porțelan, lemn, metal
(exclusiv mobilă)
10. Articole și accesorii de îmbrăcăminte și încălțăminte
11. Articole optice
12. Artizanat
13. Băuturi distilate, rachiuri, lichioruri și alte băuturi
spirtoase
14. Băuturi răcoritoare
15. Bere

16. Bijuterii
17. Cartele telefonice
18. Casete video și audio, baterii, compact-discuri, DVD-uri
19. Cărți, reviste, ziare
20. Ceasuri, brățări de ceasuri, brichete
21. Instrumente muzicale
22. Jucării
23. Produse alimentare
24. Produse din tutun
25. Produse electrocasnice, electronice, digitale, precum
și suporturile acestora
26. Produse preparate de parfumerie sau de toaletă și
preparate cosmetice
27. Programe software
28. Săpunuri
29. Tablouri, picturi, desene, gravuri, stampe și litografii
30. Vinuri, vermuturi și alte băuturi fermentate.

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea unor acte normative care reglementează identificarea
și înregistrarea ecvinelor și constituirea unei baze de date pentru acestea
Urgența adoptării prezentului act normativ este determinată de necesitatea finalizării acțiunii de identificare și
înregistrare a tuturor ecvinelor din România până la sfârșitul anului 2006, conform cerințelor Uniunii Europene, în vederea
finalizării procesului de aderare.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 42/2004 privind
organizarea activității sanitar-veterinare și pentru siguranța
alimentelor, publicată în Monitorul Oficial al României,
Partea I, nr. 94 din 31 ianuarie 2004, aprobată cu
modificări și completări prin Legea nr. 215/2004, cu

modificările și completările ulterioare, se modifică după cum
urmează:
1. La articolul 62, litera a) va avea următorul cuprins:
îa) apărarea sănătății animalelor, protecția animalelor,
prevenirea transmiterii de boli de la animale la om,
siguranța alimentelor de origine animală destinate

MONITORUL OFICIAL AL ROMÂNIEI, PARTEA I, Nr. 566/30.VI.2006
consumului uman, salubritatea furajelor pentru animale și
protecția mediului, în raport cu creșterea animalelor,
identificarea și înregistrarea animalelor, cu excepția
ecvinelor;“.
2. La articolul 9, litera i) va avea următorul cuprins:
îi) identificarea și înregistrarea animalelor, cu excepția
ecvinelor;“.
3. La articolul 10, litera i) va avea următorul cuprins:
îi) organizează, coordonează, gestionează și controlează
activitatea privind identificarea și înregistrarea animalelor,
cu excepția ecvinelor;“.
4. Alineatul (2) al articolului 15 va avea următorul
cuprins:
î(2) Pentru efectuarea unor activități sanitar-veterinare
cuprinse în programul acțiunilor de supraveghere, prevenire
și control al bolilor la animale, al celor transmisibile de la
animale la om, protecția animalelor și protecția mediului, a
acțiunilor privind identificarea și înregistrarea animalelor, cu
excepția ecvinelor, precum și a altor acțiuni prevăzute în
alte programe naționale, pe care Autoritatea trebuie să le
pună în aplicare, direcțiile sanitar-veterinare și pentru
siguranța alimentelor județene și a municipiului București
pot angaja personal sanitar veterinar propriu sau pot
încheia contracte cu medicii veterinari, organizați în
condițiile legii.“
5. Articolul 22 va avea următorul cuprins:
îArt. 22. — (1) Autoritatea pune în aplicare la nivel
național un sistem de identificare și înregistrare a
animalelor, cu excepția ecvinelor, care să facă posibilă
trasabilitatea animalelor și a materialului germinativ de
origine animală, în corelație directă cu sistemul de
etichetare și marcare utilizat pentru produsele și
subprodusele obținute de la acestea.
(2) Cu excepția ecvinelor, Autoritatea este coordonatorul
activităților privind identificarea și înregistrarea animalelor și
proprietarul sistemului informatic pentru identificarea și
înregistrarea acestora.“
Art. II. — La articolul 4 din Legea nr. 160/1998 pentru
organizarea și exercitarea profesiunii de medic veterinar,
republicată în Monitorul Oficial al României, Partea I,
nr. 433 din 23 mai 2005, litera f) se modifică și va avea
următorul cuprins:
îf) coordonarea identificării și înregistrării animalelor, cu
excepția ecvinelor;“.
Art. III. — Legea zootehniei nr. 72/2002, publicată în
Monitorul Oficial al României, Partea I, nr. 72 din
31 ianuarie 2002, se modifică și se completează după cum
urmează:
1. După articolul 29 se introduc două noi articole,
articolele 291 și 292, cu următorul cuprins:
îArt. 291. — (1) Coordonarea și organizarea identificării
și înregistrării ecvinelor, precum și constituirea bazei de
date pentru acestea se fac de către Agenția Națională
pentru Ameliorare și Reproducție în Zootehnie «Prof. G.K.
Constantinescu».
(2) Realizarea acțiunilor pentru identificarea și
înregistrarea ecvinelor se face de către unitățile pentru
ameliorare și reproducție în zootehnie din cadrul direcțiilor
pentru agricultură și dezvoltare rurală județene și cu
asigurarea asistenței tehnice sanitare veterinare de către
specialiștii direcțiilor sanitar-veterinare și pentru siguranța
alimentelor județene și a municipiului București.
(3) Procedura și modul de identificare și înregistrare a
ecvinelor se stabilesc prin ordin comun al ministrului
agriculturii, pădurilor și dezvoltării rurale și al președintelui
Autorității Naționale Sanitare Veterinare și pentru Siguranța
Alimentelor.

7

Art. 292. — (1) Achiziționarea softului pentru realizarea
bazei de date aferente identificării și înregistrării ecvinelor
se face, în condițiile legii, de către Ministerul Agriculturii,
Pădurilor și Dezvoltării Rurale, prin Agenția Națională
pentru Ameliorare și Reproducție în Zootehnie «Prof. G.K.
Constantinescu».
(2) Baza de date prevăzută la alin. (1) este proprietate
publică a statului administrată de Agenția Națională pentru
Ameliorare și Reproducție în Zootehnie «Prof. G.K.
Constantinescu».
(3) Autoritatea Națională Sanitară Veterinară și pentru
Siguranța Alimentelor poate folosi baza de date prevăzută
la alin. (2).
(4) Achiziționarea microcipurilor, cititoarelor de
microcipuri, formularelor și a pașapoartelor pentru ecvine
se face, în condițiile legii, de Ministerul Agriculturii,
Pădurilor și Dezvoltării Rurale, prin Agenția Națională
pentru Ameliorare și Reproducție în Zootehnie «Prof. G.K.
Constantinescu».
(5) Finanțarea acțiunilor necesare realizării obiectivelor
prevăzute la alin. (1) și (4), precum și a celor prevăzute la
art. 291 alin. (1) se asigură de la bugetul de stat prin
bugetul Ministerului Agriculturii, Pădurilor și Dezvoltării
Rurale.“
2. La articolul 42, litera e) va avea următorul cuprins:
îe) neprezentarea și nedeclararea pentru identificarea,
individualizarea și înregistrarea animalelor;“.
Art. IV. — Autoritatea Națională Sanitară Veterinară și
pentru Siguranța Alimentelor va preda Agenției Naționale
pentru Ameliorare și Reproducție în Zootehnie îProf. G.K.
Constantinescu“ informațiile privind identificarea și
înregistrarea ecvinelor existente, deținute de aceasta la
data intrării în vigoare a prezentei ordonanțe de urgență.
Art. V. — Legea calului nr. 389/2005, publicată în
Monitorul Oficial al României, Partea I, nr. 9 din 5 ianuarie
2006, se modifică și se completează după cum urmează:
1. La articolul 4, litera c) va avea următorul cuprins:
îc) herghelii de stat;“.
2. La articolul 4, după litera c) se introduce o nouă
literă, litera d), cu următorul cuprins:
îd) herghelii private, persoane juridice.“
3. Alineatul (1) al articolului 5 va avea următorul
cuprins:
îArt. 5. — (1) Pentru monitorizarea și pentru
implementarea Programului național de ameliorare a
cabalinelor se reorganizează Autoritatea Hipică Națională.“
4. La articolul 6, literele d) și l) se abrogă.
5. La articolul 15, punctele 3, 10, 19, 25 și 26 se abrogă.
6. La articolul 15, punctul 29 va avea următorul
cuprins:
î29. repartizează cheltuielile de întreținere a cabalinelor,
aprobate prin bugetul de stat, după efectuarea lucrărilor de
calificare și clasare pentru cabalinele care constituie
Herghelia Națională;“.
7. La articolul 32, litera c) se abrogă.
8. După articolul 34 se introduce un nou articol,
articolul 341, cu următorul cuprins:
îArt. 34 1 . — (1) Până la efectuarea lucrărilor de
calificare și clasare organizate de Autoritatea Hipică
Națională, cabalinele de rasă, proprietate publică a statului,
constituite în turma de bază, aflate în patrimoniul genetic
național și în administrarea Regiei Naționale a Pădurilor —
Romsilva, sunt incluse în categoria Herghelia Națională.
(2) Prețurile pentru cabalinele trecute în categoria
Herghelia Națională se aprobă prin ordin al ministrului
agriculturii, pădurilor și dezvoltării rurale.

8

MONITORUL OFICIAL AL ROMÂNIEI, PARTEA I, Nr. 566/30.VI.2006

(3) Cheltuielile pentru trecerea cabalinelor în categoria
Herghelia Națională și pentru întreținerea acestora se
finanțează de la bugetul de stat, prin bugetul Ministerului
Agriculturii, Pădurilor și Dezvoltării Rurale.
(4) Cheltuielile finanțate de la bugetul de stat pentru
întreținerea cabalinelor din categoria Herghelia Națională
reprezintă norme de cheltuieli și cuprind cheltuielile pentru
producerea, menținerea și îmbunătățirea calității fondului
genetic, respectiv salariile îngrijitorilor de bază și auxiliari și
contribuțiile aferente acestora, datorate de angajator potrivit
legii, cheltuielile pentru furaje, materiale și obiecte de
inventar, serviciile prestate de terți și cheltuielile indirecte.
(5) Normele de cheltuieli se aprobă prin ordin al
ministrului agriculturii, pădurilor și dezvoltării rurale, cu
avizul Ministerului Finanțelor Publice.
(6) Normele de cheltuieli se reactualizează anual în
funcție de rata inflației din anul precedent și se aprobă prin
ordin al ministrului agriculturii, pădurilor și dezvoltării rurale,
cu avizul Ministerului Finanțelor Publice.
(7) Cheltuielile pentru întreținerea cabalinelor din
categoria Herghelia Națională, care rămân în proprietatea

deținătorilor se decontează în condițiile respectării
obligațiilor prevăzute în contractele încheiate în acest sens
între Autoritatea Hipică Națională și deținători.
(8) În sensul prezentei legi, prin deținători se înțelege
persoanele fizice sau juridice, proprietari de cabaline de
rasă, precum și persoanele juridice care au calitatea de
crescător sau de administrator al cabalinelor de rasă din
domeniul public al statului.“
9. La anexa nr. 1 articolul 1 alineatul (5), litera c) se
abrogă.
10. La anexa nr. 1, anexa nr. 1C se abrogă.
11. La anexa nr. 2, articolul 2 va avea următorul
cuprins:
îArt. 2. — Autoritatea este înființată în vederea
monitorizării și ameliorării raselor de cabaline.“
12. La anexa nr. 2 articolul 4, litera i) va avea următorul
cuprins:
îi) coordonarea activității de monitorizare și ameliorare a
raselor de cabaline;“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 49.
GUVERNUL ROMÂNIEI

ORDONANȚĂ DE URGENȚĂ
privind unele măsuri pentru asigurarea bunei funcționări a instanțelor judecătorești
și parchetelor și pentru prorogarea unor termene
Având în vedere imposibilitatea finalizării procedurilor de achiziționare a echipamentelor audio-video până la data
de 1 iulie 2006, dată la care era prevăzută începerea procesului de înregistrare a ședințelor de judecată potrivit art. 13
din Legea nr. 304/2004 privind organizarea judiciară, republicată, cu modificările ulterioare, ceea ce este de natură a
produce grave difuncționalități legate de neîndeplinirea măsurilor procedurale prevăzute de lege și care ar putea fi
invocată în cadrul proceselor aflate pe rolul instanțelor de judecată,
pentru a înlătura dificultățile ivite în practică la instanțele cu schema redusă de personal, în cadrul cărora nu pot
fi constituite colegii de conducere în componența stabilită de Legea nr. 304/2004, republicată, cu modificările ulterioare, și
care au repercusiuni asupra bunei funcționări a instanțelor și parchetelor,
pentru reglementarea de urgență a situației în care judecători sau procurori urmează a fi detașați în cadrul unor
instituții ale Uniunii Europene ori organizații internaționale, ca urmare a obligațiilor internaționale asumate de România
sau care vor decurge din statutul de membru al Uniunii Europene, situație care nu este acoperită în mod expres de
cadrul legislativ în vigoare,
luând în considerare necesitatea reglementării urgente a unor soluții de natură să asigure clarificarea și unificarea
interpretării anumitor dispoziții ale Legii nr. 303/2004 privind statutul judecătorilor și procurorilor, republicată, cu modificările
și completările ulterioare, respectiv ale Legii nr. 304/2004, republicată, cu modificările ulterioare, care să ajute la o cât
mai eficientă funcționare a instanțelor judecătorești și a parchetelor, condiție esențială pentru procesul de integrare
europeană, afirmată în mod repetat cu ocazia misiunilor de monitorizare ale Comisiei Europene și care va continua să se
mențină în atenția acesteia, în lipsa luării de măsuri legislative urgente, dublate subsecvent de măsurile de aplicare
corespunzătoare a legii,
având în vedere deficiențele și lacunele Legii nr. 301/2004 — Codul penal, cu modificările ulterioare, constatate
cu ocazia evaluării și analizei, în cadrul comisiei constituite în cadrul Ministerului Justiției, a aspectelor semnalate de
instanțele judecătorești și parchete, precum și controversele privind interpretarea dispozițiilor acesteia, a rezultat concluzia
că în forma actuală Codul penal adoptat în anul 2004 nu poate intra în vigoare, fiind necesară reanalizarea anumitor

MONITORUL OFICIAL AL ROMÂNIEI, PARTEA I, Nr. 566/30.VI.2006

9

soluții propuse prin noul Cod penal și regândirea anumitor instituții pentru a oferi soluții viabile, moderne, dar mai cu
seamă eficiente, în acord cu legislațiile penale occidentale și cu tendințele politicii penale europene.
Luând în considerare faptul că prin Ordonanța de urgență a Guvernului nr. 58/2005 pentru modificarea Legii
nr. 301/2004 — Codul penal și a Legii nr. 294/2004 privind executarea pedepselor și a măsurilor dispuse de organele
judiciare în cursul procesului penal s-a amânat intrarea în vigoare a Legii nr. 301/2004 — Codul penal și a Legii
nr. 294/2004 privind executarea pedepselor și a măsurilor dispuse de organele judiciare în cursul procesului penal până
la data de 1 septembrie 2006, iar până la această dată nu sunt posibile promovarea și intrarea în vigoare a unui proiect
de lege care să remedieze deficiențele constatate,
întrucât intrarea în vigoare a Legii nr. 294/2004, cu modificările ulterioare, este condiționată de intrarea în vigoare
a Legii nr. 301/2004 — Codul penal, cu modificările ulterioare, fiind elaborată pe baza dispozițiilor sale, este necesară și
prorogarea intrării în vigoare a Legii nr. 294/2004, cu modificările ulterioare.
În temeiul art. 115 alin. (4) din Constituția României, republicată,
Guvernul României

adoptă prezenta ordonanță de urgență.

Art. I. — Legea nr. 303/2004 privind statutul
judecătorilor și procurorilor, republicată în Monitorul Oficial
al României, Partea I, nr. 826 din 13 septembrie 2005, cu
modificările și completările ulterioare, se modifică și se
completează după cum urmează:
1. Alineatul (1) al articolului 58 va avea următorul
cuprins:
îArt. 58. — (1) Consiliul Superior al Magistraturii dispune
detașarea judecătorilor și procurorilor, cu acordul scris al
acestora, la alte instanțe sau parchete, la Consiliul Superior
al Magistraturii, Institutul Național al Magistraturii, Ministerul
Justiției sau la unitățile subordonate acestuia ori la alte
autorități publice, în orice funcții, inclusiv cele de demnitate
publică numite, la solicitarea acestor instituții, precum și la
instituții ale Uniunii Europene sau organizații internaționale.“
2. După articolul 65 se introduce un nou articol,
articolul 651, cu următorul cuprins:
îArt. 651. — (1) Prin derogare de la dispozițiile art. 29
alin. (8) din Legea nr. 317/2004 privind Consiliul Superior
al Magistraturii, republicată, cu modificările ulterioare,
recursul împotriva hotărârilor de suspendare din funcție a
judecătorului sau procurorului nu este suspensiv de
executare.
(2) În cazul în care, împotriva hotărârii de eliberare din
funcție a judecătorului sau procurorului se exercită calea de
atac a recursului, acesta va fi suspendat din funcție până
la soluționarea irevocabilă a cauzei de către instanța
competentă.
(3) Dispozițiile art. 63 alin. (2) și ale art. 64 alin. (3) se
aplică în mod corespunzător.“
3. Alineatul (3) al articolului 74 se abrogă.
4. Alineatul (5) al articolului 79 se abrogă.
Art. II. — Legea nr. 304/2004 privind organizarea
judiciară, republicată în Monitorul Oficial al României,
Partea I, nr. 827 din 13 septembrie 2005, cu modificările
ulterioare, se modifică și se completează după cum
urmează:
1. După alineatul (2) al articolului 46 se introduce un
nou alineat, alineatul (3), cu următorul cuprins:
î(3) Atribuțiile date prin lege sau prin regulament în
competența președinților sau a vicepreședinților de instanțe
nu pot fi delegate colegiilor de conducere.“
2. După alineatul (2) al articolului 49 se introduce un
nou alineat, alineatul (21), cu următorul cuprins:
î(2 1 ) În cazul în care la judecătorii și tribunale
specializate numărul judecătorilor este mai mic de 3,

atribuțiile colegiului de conducere se exercită de
președinte.“
3. Alineatele (3) și (4) ale articolului 64 vor avea
următorul cuprins:
î(3) Soluțiile adoptate de procuror pot fi infirmate motivat
de către conducătorul parchetului, când sunt apreciate ca
fiind nelegale. Soluțiile adoptate de conducătorii parchetelor
pot fi infirmate, motivat, de conducătorul parchetului ierarhic
superior.
(4) Lucrările repartizate unui procuror pot fi trecute altui
procuror în următoarele situații:
a) suspendarea sau încetarea calității de procuror,
potrivit legii;
b) în absența sa, dacă există cauze obiective care
justifică urgența și care împiedică rechemarea sa;
c) lăsarea cauzei în nelucrare în mod nejustificat mai
mult de 30 de zile.“
4. După alineatul (4) al articolului 64 se introduce un
nou alineat, alineatul (5), cu următorul cuprins:
î(5) Procurorul poate contesta la Consiliul Superior al
Magistraturii, în cadrul procedurii de verificare a conduitei
judecătorilor și procurorilor, măsura dispusă, potrivit
alin. (4), de conducătorul parchetului.“
5. După alineatul (4) al articolului 92 se introduce un
nou alineat, alineatul (5), cu următorul cuprins:
î(5) Dispozițiile art. 46 alin. (3) se aplică în mod
corespunzător.“
Art. III. — Data prevăzută la art. III din titlul XVI al Legii
nr. 247/2005 privind reforma în domeniile proprietății și
justiției, precum și unele măsuri adiacente, cu modificările
și completările ulterioare, de la care se aplică dispozițiile
art. 13 din Legea nr. 304/2004, republicată, cu modificările
ulterioare, referitoare la înregistrarea ședințelor de judecată,
se amână până la 1 ianuarie 2008.
Art. IV. — Dispozițiile art. I pct. 4 intră în vigoare la
data intrării în vigoare a legii de aprobare a Ordonanței de
urgență a Guvernului nr. 27/2006 privind salarizarea și alte
drepturi ale judecătorilor, procurorilor și altor categorii de
personal din sistemul justiției.
Art. V. — Alineatul (2) al articolului 29 din Legea
nr. 78/2000 pentru prevenirea, descoperirea și sancționarea
faptelor de corupție, publicată în Monitorul Oficial al
României, Partea I, nr. 219 din 18 mai 2000, cu
modificările și completările ulterioare, se abrogă.
Art. VI. — Termenul prevăzut la art. 512 din Legea
nr. 301/2004 — Codul penal, publicată în Monitorul Oficial
al României, Partea I, nr. 575 din 29 iunie 2004, cu

10

MONITORUL OFICIAL AL ROMÂNIEI, PARTEA I, Nr. 566/30.VI.2006

modificările ulterioare, și la art. 97 alin. (1) din Legea
nr. 294/2004 privind executarea pedepselor și a măsurilor
dispuse de organele judiciare în cursul procesului penal,

publicată în Monitorul Oficial al României, Partea I, nr. 591
din 1 iulie 2004, cu modificările ulterioare, se prorogă la
data de 1 septembrie 2008.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Dan Cristian Stoica,
secretar de stat
p. Ministrul integrării europene,
Adrian Ciocănea,
secretar de stat
București, 28 iunie 2006.
Nr. 50.

GUVERNUL ROMÂNIEI

ORDONANȚĂ DE URGENȚĂ
pentru aprobarea Programului național privind sprijinirea construirii
de locuințe proprietate personală
Situația extraordinară prevăzută de art. 115 alin. (4) din Constituția României, republicată, se motivează prin
necesitatea urgentă de corectare a prevederilor Legii nr. 62/2006 privind completarea Legii locuinței nr. 114/1996, care
intră în vigoare începând cu luna iulie 2006 și care implică alocarea unor sume foarte mari pentru subvenționarea tuturor
locuințelor, sume ce nu pot fi susținute de bugetul de stat. Pentru diminuarea presiunii asupra bugetului de stat și
cheltuirea cu eficiență a banilor publici se au în vedere redimensionarea acestui efort și dirijarea lui către sprijinirea
persoanelor la care starea locativă se degradează cu celeritate, conjugându-se și cu efortul bugetar de reconstruire a
caselor distruse în urma inundațiilor produse în anul 2006 în localitățile riverane fluviului Dunărea, pe teritoriul României.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se aprobă Programul național privind
sprijinirea construirii de locuințe proprietate personală,
prevăzut în anexa care face parte integrantă din prezenta
ordonanță de urgență, denumit în continuare Program.
(2) Prevederile Programului se aplică pentru construcțiile
de locuințe prin credite ipotecare care se contractează
după intrarea în vigoare a prezentei ordonanțe de urgență.
Art. 2. — În termen de 30 de zile de la data intrării în
vigoare a prezentei ordonanțe de urgență, Ministerul

Transporturilor, Construcțiilor și Turismului împreună cu
Ministerul Administrației și Internelor aprobă, prin ordin
comun, norme metodologice privind procedura de acordare
a subvențiilor prevăzute în Program.
Art. 3. — Pe data intrării în vigoare a prezentei
ordonanțe de urgență, Legea nr. 62/2006 privind
completarea Legii locuinței nr. 114/1996, publicată în
Monitorul Oficial al României, Partea I, nr. 268 din
24 martie 2006, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul delegat pentru lucrări publice
și amenajarea teritoriului,
László Borbély
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 51.

MONITORUL OFICIAL AL ROMÂNIEI, PARTEA I, Nr. 566/30.VI.2006

11
ANEXĂ

PROGRAM NAȚIONAL
privind sprijinirea construirii de locuințe proprietate personală
Art. 1. — (1) Statul sprijină accesul la o locuință
proprietate personală prin acordarea unei subvenții de la
bugetul de stat de 20% din prețul pe m 2 suprafață
construită a locuinței, în limita prevederilor bugetare anuale
și în limita a maximum 81 m2 arie desfășurată construită.
(2) Fondurile aferente subvenției prevăzute la alin. (1)
se asigură de la bugetul de stat, prin bugetul Ministerului
Transporturilor, Construcțiilor și Turismului, în limita
prevederilor bugetare aprobate anual cu această destinație.
Art. 2. — (1) Pot beneficia de subvenția prevăzută la
art. 1 alin. (1) următoarele categorii de persoane fizice:
a) tineri căsătoriți care la data contractării locuinței au
fiecare vârsta de până la 35 de ani;
b) persoane sau familii rămase fără adăpost în urma
avarierii grave sau distrugerii locuințelor proprii, datorită
unor calamități naturale sau unor dezastre ori accidente de
care nu se fac vinovați;
c) persoane și familii evacuate din locuințe situate în
construcții expuse unui risc major, cum ar fi alunecările de
teren, seismele, inundațiile;
d) persoane sau familii evacuate și chiriașii din locuințe
ce fac obiectul unor legi de restituire către foștii proprietari
a imobilelor trecute în proprietatea statului.
(2) Subvenția prevăzută la art. 1 alin. (1) se acordă la
finalizarea și predarea locuințelor către beneficiari, pentru
plata ratelor la creditul ipotecar contractat.
(3) Cuantumul subvenției nu poate depăși valoarea
creditului ipotecar contractat.
(4) Subvenția care se acordă în condițiile prezentului
program se va raporta la costul pe m2 arie desfășurată
construită, stabilit potrivit datelor din contractul de construire
a locuinței, dar nu mai mult decât o limită de cost stabilită
periodic prin hotărâre a Guvernului, în funcție de evoluția
prețurilor în construcții, la propunerea Ministerului
Transporturilor, Construcțiilor și Turismului.
(5) În stabilirea cuantumului subvenției se ia în calcul
aria desfășurată construită stabilită potrivit datelor din
proiectul de execuție al lucrărilor de construcție. În cazul în
care aria desfășurată construită, stabilită pe baza datelor
din proiectul de execuție al lucrărilor de construcție,
depășește limita maximă prevăzută la art. 1 alin. (1), în
stabilirea cuantumului subvenției se iau în calcul 81 m2.
(6) În aria desfășurată construită nu se cuprind garajele,
indiferent de locul de amplasare a acestora, precum și
anexele gospodărești nelegate structural de clădire.
Art. 3. — (1) De prevederile art. 2 beneficiază o singură
dată persoanele fizice care au contractat credite ipotecare
pentru construirea unei locuințe, dacă întrunesc, în mod
cumulativ, următoarele condiții:
a) titularul contractului de construire a locuinței, respectiv
membrii familiei acestuia — soț/soție și/sau copii aflați în
întreținerea acestuia, nu au deținut și nu dețin o locuință

în proprietate și nu au primit sprijin de la bugetul de stat
sub formă de subvenții pentru o altă locuință;
b) este prima locuință pe care o construiesc prin credit
ipotecar;
c) dețin un drept real asupra terenului pe care se
realizează construcția;
d) construcția locuinței se realizează prin antreprenori
specializați.
(2) Sunt exceptate de la îndeplinirea condițiilor
prevăzute la alin. (1) lit. a) și b) categoriile de persoane
prevăzute la art. 2 alin. (1) lit. b) și c), numai în cazul
când titularul contractului de construire a locuinței, respectiv
membrii familiei acestuia — soț/soție și/sau copii aflați în
întreținerea acestuia, nu dețin în proprietate o altă locuință
decât cea afectată în urma unor calamități naturale sau a
unor dezastre ori accidente de care nu se fac vinovați,
respectiv decât cea din care sunt evacuați.
Art. 4. — (1) Consiliile locale vor stabili măsurile
necesare pentru luarea în evidență și analiza solicitărilor de
subvenții în condițiile prezentului program pentru
construcțiile de locuințe care se vor amplasa pe terenuri
situate în raza administrativ-teritorială în care își exercită
autoritatea. În acest scop vor stabili și vor da publicității
locul de primire a solicitărilor și actele justificative necesare.
(2) Listele persoanelor care pot beneficia de subvenții
se afișează la sediul consiliilor locale.
Art. 5. — (1) Alocațiile de la bugetul de stat pentru
acordarea subvențiilor se fundamentează de către consiliile
locale, cu ocazia elaborării bugetului de stat, și se transmit
consiliului județean și, respectiv, Consiliului General al
Municipiului București, după caz.
(2) Propunerile consiliilor locale de alocații de la bugetul
de stat pentru acordarea subvențiilor, centralizate pe fiecare
județ și municipiul București, se transmit Ministerului
Transporturilor, Construcțiilor și Turismului de către consiliile
județene și Consiliul General al Municipiului București.
(3) În execuția bugetului de stat, alocațiile pentru
subvenționarea prevăzută la art. 1 alin. (1) se repartizează
și se acordă de Ministerul Transporturilor, Construcțiilor și
Turismului prin intermediul consiliilor locale ale localităților
în care sunt amplasate locuințele.
Art. 6. — Înstrăinarea prin acte între vii a locuințelor
pentru realizarea cărora s-au acordat subvenții, înainte de
achitarea creditului ipotecar contractat, se poate face numai
în condițiile stabilite prin contractul de creditare și după
restituirea integrală către bugetul de stat a contravalorii
subvențiilor obținute, actualizată la zi prin aplicarea indicelui
de inflație comunicat de Institutul Național de Statistică.
Art. 7. — În vederea aplicării prevederilor prezentului
program, consiliile locale sunt autorizate să solicite, iar
beneficiarii de locuințe și antreprenorii de specialitate prin
care se realizează locuințele sunt obligați să le transmită
toate datele și informațiile necesare.

12

MONITORUL OFICIAL AL ROMÂNIEI, PARTEA I, Nr. 566/30.VI.2006
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Suceava
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 6.200 mii lei (RON),
pentru județul Suceava, din Fondul de rezervă bugetară la
dispoziția Guvernului, prevăzut în bugetul de stat pe anul
2006, potrivit anexei care face parte integrantă din prezenta
hotărâre, pentru realizarea unor obiective de investiții.

Art. 2. — Ordonatorii principali de credite răspund de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 825.

ANEXĂ
REPARTIZAREA

sumei alocate din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Suceava
Nr.
crt.

Unitatea
administrativ-teritorială

1.

Bugetul propriu
al județului

2.

3.

4.

Orașul Cajvana

Obiectivul

Modernizarea (betonarea) drumului județean DJ 178E Botoșana—Cacica
Refacerea drumului județean DJ 177 Mănăstirea Humorului—Poiana
Micului — Sucevița, pe tronsonul de drum cuprins între km 10+000—12+000
Modernizarea drumului comunal DC 43A, Cajvana—Codru, km 1+000—6+500
Construirea unui centru rezidențial pentru persoane vârstnice și a anexelor
gospodărești aferente
Construire școală

Suma alocată
— mii lei —

2.000
1.000
1.400
500
300

Orașul Gura
Humorului

Refacerea îmbrăcămintei asfaltice pe drumul Gura Humorului — Voroneț,
în orașul Gura Humorului

500

Comuna Fundu
Moldovei

Modernizarea drumului comunal Fundu Moldovei

500

T O T A L:

6.200

MONITORUL OFICIAL AL ROMÂNIEI, PARTEA I, Nr. 566/30.VI.2006

13

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea doamnei Tue Amelia din funcția de consilier
personal în cadrul Cancelariei Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
doamna Tue Amelia se eliberează din funcția de consilier personal în cadrul
Cancelariei Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 29 iunie 2006.
Nr. 81.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea Metodologiei privind scutirea de la garantarea drepturilor de import
și a taxei pe valoarea adăugată
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în baza prevederilor art. 222 și 287 din Legea nr. 86/2006 privind Codul vamal al României,
ministrul finanțelor publice emite următorul ordin:
Art. 1. — Se aprobă Metodologia privind scutirea de la
garantarea drepturilor de import și a taxei pe valoarea
adăugată, prevăzută în anexa care face parte integrantă
din prezentul ordin.
Art. 2. — Dispozițiile cuprinse în prezentul ordin privind
scutirea de la garantarea drepturilor de import și a taxei pe
valoarea adăugată se aplică în mod corespunzător și
comisionului vamal, datorat conform legii.
Art. 3. — Autoritatea Națională a Vămilor și unitățile
sale subordonate vor lua măsuri pentru îndeplinirea
dispozițiilor prezentului ordin.
Art. 4. — Aprobările de scutire de la garantarea
drepturilor de import și a taxei pe valoarea adăugată,
emise de direcțiile regionale vamale sau de birourile
vamale în baza prezentului ordin, precum și aprobările
de scutire de la obligația garantării datoriei vamale,
emise de Autoritatea Națională a Vămilor, de direcțiile
regionale vamale și de birourile vamale anterior datei de
intrare în vigoare a prezentului ordin, sunt valabile până
la data pentru care au fost acordate, dar nu mai târziu
de data intrării în vigoare a Tratatului dintre Regatul
Belgiei, Republica Cehă, Regatul Danemarcei, Republica

Federală Germania, Republica Estonia, Republica Elenă,
Regatul Spaniei, Republica Franceză, Irlanda, Republica
Italiană, Republica Cipru, Republica Letonia, Republica
Lituania, Marele Ducat al Luxemburgului, Republica
Ungară, Republica Malta, Regatul Țărilor de Jos,
Republica Austria, Republica Polonă, Republica
Portugheză, Republica Slovenia, Republica Slovacă,
Republica Finlanda, Regatul Suediei, Regatul Unit al
Marii Britanii și Irlandei de Nord (state membre ale
Uniunii Euopene) și Republica Bulgaria și România
privind aderarea Republicii Bulgaria și a României la
Uniunea Europeană, semnat de România la Luxemburg
la 25 aprilie 2005, ratificat prin Legea nr. 157/2005,
publicată în Monitorul Oficial al României, Partea I, nr. 465
din 1 iunie 2005.
Art. 5. — Prezentul ordin intră în vigoare la data
publicării în Monitorul Oficial al României, Partea I. La
aceeași dată se abrogă Ordinul ministrului finanțelor publice
nr. 169/2005 pentru aprobarea Metodologiei privind scutirea
de la obligația garantării datoriei vamale, publicat în
Monitorul Oficial al României, Partea I, nr. 205 din
10 martie 2005.

Ministrul finanțelor publice,
Sebastian Teodor Gheorghe Vlădescu
București, 27 iunie 2006.
Nr. 1.086.

14

MONITORUL OFICIAL AL ROMÂNIEI, PARTEA I, Nr. 566/30.VI.2006
ANEXĂ

METODOLOGIE
privind scutirea de la garantarea drepturilor de import și a taxei pe valoarea adăugată
Art. 1. — Autoritatea vamală acordă scutiri de la
garantarea drepturilor de import și a taxei pe valoarea
adăugată, a căror aplicare intră în competența sa, în cazuri
temeinic justificate, pentru următoarele categorii de mărfuri:
a) mărfurile care fac obiectul unor acorduri guvernamentale,
plasate într-un regim vamal suspensiv și/sau economic;
b) mărfurile plasate în regim vamal de perfecționare activă
în sistem cu suspendare, conform art. 134 alin. (1) lit. a) din
Legea nr. 86/2006 privind Codul vamal al României;
c) mărfurile plasate în regim vamal de tranzit, dacă acesta
se efectuează sub supravegherea echipajelor mobile din cadrul
serviciilor de supraveghere și control vamal;
d) mărfurile exceptate de taxe vamale conform actelor
normative în vigoare, plasate în unul dintre regimurile vamale
de antrepozit, perfecționare activă în sistem cu suspendare,
transformare sub control vamal, admitere temporară cu
exonerare totală de drepturi de import;
e) mărfurile clasificate, conform Legii nr. 4/2006 pentru
modificarea denumirii și clasificării mărfurilor din Tariful vamal
de import al României și a taxelor vamale aferente acestora,
la pozițiile tarifare 2709.00, 2710, 2711, 2901, 2902, 2905,
2914, 2523, 2935.00, 2936, 2937, 2938, 2939, 2940.00.00,
2941, cap. 30, 4014.10.00, plasate în regim vamal de
antrepozit, precum și produsele catering destinate servirii
mesei în avion, plasate în regim vamal de antrepozit de către
companiile aeriene;
f) mărfurile clasificate conform Legii nr. 4/2006 la poziția
tarifară 2711 introduse în depozit temporar, conform art. 73
din Legea nr. 86/2006;
g) mărfurile introduse în zone libere și antrepozite libere,
plasate în regim vamal de perfecționare activă în sistem cu
suspendare, transformare sub control vamal și admitere
temporară cu exonerare totală de drepturi de import;
h) importurile anticipate de mărfuri efectuate în cadrul
operațiunilor de perfecționare pasivă de către companiile
aeriene și navale în vederea reparării și întreținerii aeronavelor
și navelor civile, conform prevederilor art. 174 din Legea
nr. 86/2006 privind Codul vamal al României.
Art. 2. — (1) Cererea privind acordarea scutirii de la
garantarea drepturilor de import și a taxei pe valoarea
adăugată, denumită în continuare cerere, se întocmește în
scris conform modelului prevăzut în anexa nr. 1 la prezenta
metodologie.
(2) Cererea se întocmește de către titularii operațiunilor sau
reprezentanții acestora, conform art. 31 din Legea nr. 86/2006,
și se depune după cum urmează:
a) la direcția regională vamală, atunci când regimul vamal
se autorizează conform art. 359 alin. (1) din Regulamentul de
aplicare a Codului vamal al României, aprobat prin Hotărârea
Guvernului nr. 707/2006;
b) la biroul vamal, atunci când regimul vamal se
autorizează conform art. 359 alin. (3) și (4) din Regulamentul
de aplicare a Codului vamal al României.
Art. 3. — (1) Cererea este însoțită de următoarele
documente:
a) acordul guvernamental, pentru mărfurile prevăzute la
art. 1 lit. a);
b) contractul/comanda în baza căreia se derulează
operațiunile (original și copie) și/sau factură pentru mărfurile
prevăzute la art. 1 lit. b)—h);
c) declarația-angajament întocmită de titularul operațiunii,
prin care se obligă să achite drepturile de import și taxa pe
valoarea adăugată, în cazul în care operațiunea nu este

finalizată în termenul stabilit de autoritatea vamală. Modelul
declarației-angajament este prevăzut în anexa nr. 2 la
prezenta metodologie;
d) formularul ce conține cuantumul drepturilor de import și
al taxei pe valoarea adăugată, al cărui model este prevăzut în
anexa nr. 3 la prezenta metodologie.
(2) Declarația-angajament se semnează de reprezentantul
legal al titularului operațiunii, iar formularul ce conține
cuantumul drepturilor de import și al taxei pe valoarea
adăugată se semnează de acesta și de responsabilul
financiar.
Art. 4. — (1) Cererea și documentele care o însoțesc sunt
analizate de direcția regională vamală sau biroul vamal, după
caz, sub toate aspectele care justifică aprobarea acesteia în
ceea ce privește rațiunea economică sau încadrarea mărfurilor
în una dintre situațiile prevăzute la art. 1.
(2) Aprobarea de scutire de la garantarea drepturilor de
import și a taxei pe valoarea adăugată, denumită în continuare
aprobare, se eliberează în urma avizării operațiunii de
personalul vamal desemnat să gestioneze operațiunile
financiar-contabile, precum și aspectele legate de regimul
vamal solicitat și reglementările legale aplicabile.
(3) Informații privind situația debitelor și a litigiilor pe care
le înregistrează titularul cererii se obțin în prealabil de
conducătorul direcției regionale vamale sau biroului vamal,
după caz, prin consultarea serviciului juridic din cadrul direcției
regionale vamale.
(4) Autoritatea vamală competentă emite aprobarea conform
modelului prevăzut în anexa nr. 4 la prezenta metodologie,
după cum urmează:
a) direcția regională vamală, pentru o cerere depusă potrivit
art. 2 alin. (2) lit. a);
b) biroul vamal, pentru o cerere depusă potrivit art. 2
alin. (2) lit. b).
(5) Aprobarea se eliberează în 3 exemplare având
următoarele destinații: un exemplar se transmite solicitantului,
un alt exemplar se transmite biroului vamal de control al
regimului, iar al treilea exemplar se păstrează în evidențele
autorității vamale care a emis aprobarea.
(6) În autorizația de utilizare a regimului vamal suspensiv
și/sau economic se menționează în rubrica 16 îInformații
suplimentare“ numărul și data aprobării.
(7) În cazul mărfurilor prevăzute la art. 1 lit. c) cererea se
aprobă după ce conducătorul direcției regionale vamale sau
biroului vamal, după caz, obține avizul din partea serviciului de
supraveghere și control vamal din cadrul direcției regionale
vamale în ceea ce privește îndeplinirea condițiilor de însoțire.
Art. 5. — (1) Cererea se respinge în situația în care
titularul operațiunii se află în evidențele autorității vamale cu
debite neachitate.
(2) Avizul privind îndeplinirea condițiilor de însoțire în
situația prevăzută la art. 1 lit. c), precum și informațiile cu
privire la debite și litigii se obțin telefonic, prin fax sau
e-mail.
(3) Cererea se respinge prin decizie emisă potrivit art. 33
din Legea nr. 86/2006.
Art. 6. — (1) Direcția regională vamală stabilește termenul
de valabilitate a aprobării în funcție de solicitarea titularului și
de condițiile de realizare a operațiunilor.
(2) Aprobarea este valabilă pentru toate operațiunile vamale
efectuate în condițiile stabilite prin autorizația de utilizare a
regimului vamal suspensiv și/sau economic.

MONITORUL OFICIAL AL ROMÂNIEI, PARTEA I, Nr. 566/30.VI.2006
(3) Aprobarea eliberată de biroul vamal este valabilă pentru
operațiunea vamală autorizată în procedură simplificată, în
condițiile și termenele stabilite.
Art. 7. — (1) Autoritatea vamală permite reînnoirea unei
aprobări.
(2) În situația în care titularul operațiunii solicită prelungirea
termenului de valabilitate a aprobării, acesta se adresează

15

direcției regionale vamale sau biroului vamal, după caz, în
cadrul termenului stabilit în aprobare, printr-o nouă cerere,
întocmită conform modelului prevăzut în anexa nr. 1.
(3) Cererea va conține la pct. 8 mențiuni cu privire la
aprobarea pentru care se solicită prelungirea termenului de
valabilitate inițial.
ANEXA Nr. 1
la metodologie

CERERE

privind acordarea scutirii de la garantarea drepturilor de import și a taxei pe valoarea adăugată
Nr. ............... data .....................
1.
2.
3.
4.
5.
6.
7.
8.
—
—
—
—
—
—

Denumirea titularului operațiunii ................................................................................................................................
Adresa ..............................................................................................................................................................................
Codul fiscal .....................................................................................................................................................................
Numărul de cont ............................................................................................................................................................
Regimul vamal solicitat, conform art. 1 din metodologie, după caz .........................................................................
Termen de valabilitate ...............................................................................................................................................
Biroul vamal de control al regimului ............................................................................................................................
Numărul și data documentelor prevăzute la art. 3 din metodologie, după caz:
acord guvernamental ....................................................................................................................................................
contract/comandă .........................................................................................................................................................
factură ...........................................................................................................................................................................
declarația nr. ..............................................................................................................................................................
cuantumul drepturilor de import și al taxei pe valoarea adăugată .......................................................................
aprobare anterioară .......................................................................................................................................................

Numele ........................................................................
Prenumele ...................................................................
Funcția .........................................................................
Data .............................................................................
..................................
(semnătura și ștampila)

ANEXA Nr. 2
la metodologie

Societatea Comercială .............................................................
Sediul ........................................................................................
Numărul de înmatriculare ........................................................
Codul fiscal ..............................................................................
Numărul contului/unitatea bancară .........................................
DECLARAȚIE-ANGAJAMENT

Nr. ................ data .......................
Titularul ......................................................................................., cu sediul în ..........................................., reprezentat
legal prin .................................................., având funcția de ................................................., mă oblig să achit drepturile de
import și taxa pe valoarea adăugată, datorate în cazul în care operațiunea pentru care solicit scutire de la obligația
garantării nu este finalizată în termenul stabilit.
Cuantumul drepturilor de import și al taxei pe valoarea adăugată, stabilit în baza elementelor de taxare în vigoare
la data prezentei declarații, în sumă de ................, are numai valoare informativă, cuantumul real pe care mă oblig să îl
achit fiind cel stabilit în declarațiile vamale de plasare sub regim.
De asemenea, mă oblig să comunic imediat orice modificare apărută pe parcursul derulării operațiunilor față de
datele furnizate pentru eliberarea autorizației de regim vamal sau pentru eliberarea aprobării de scutire de la garantarea
drepturilor de import și a taxei pe valoarea adăugată.
Numele ........................................................................
Prenumele ...................................................................
Funcția ........................................................................
Data .............................................................................
..................................
(semnătura și ștampila)

16

MONITORUL OFICIAL AL ROMÂNIEI, PARTEA I, Nr. 566/30.VI.2006
ANEXA Nr. 3
la metodologie

CUANTUMUL

drepturilor de import și al taxei pe valoarea adăugată
Nr. ................... data .............................
Acord/Contract/Comandă/Factură nr. ..............................................................................................................................
Partener extern ....................................................................................................................................................................
Valoare în vamă (în valută) .............................................................................................................................................
Curs de schimb .................................................................................................................................................................
Drepturi de import (taxe vamale) ....................................................................................................................................
Comision vamal ...............................................................................................................................................................
Taxa pe valoarea adăugată ..........................................................................................................................................
Total — cifre și litere (lei) ...............................................................................................................................................
Numele ........................................................................
Prenumele ...................................................................
Funcția .........................................................................
Data .............................................................................

Responsabil financiar,
.....................................
(semnătura)

...............................
(semnătura și ștampila)
ANEXA Nr. 4
la metodologie
AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

Direcția regională vamală/Biroul vamal
........................................................................
Nr. .......................... data .............................
APROBARE

de scutire de la garantarea drepturilor de import și a taxei pe valoarea adăugată
Având în vedere cererea nr. ................................................ din .............................................., înaintată de titularul
........................................................, cu sediul în ......................................................., cod fiscal .............................., și
prevederile art. 1 lit. ..... din anexa la Ordinul ministrului finanțelor publice nr. 1.086/2006, se aprobă*) derularea în scutire
de la garantarea drepturilor de import și a taxei pe valoarea adăugată a operațiunilor .................................... efectuate în
baza acordului/contractului/comenzii/facturii ......................................., având ca obiect mărfuri (cantitatea, denumirea
comercială, codul tarifar)**)........................................................... .
Termen de valabilitate ...............................................
Conducător,
...................................
(semnătura și ștampila)
*) Prezenta aprobare de scutire de la garantarea drepturilor de import și a taxei pe valoarea adăugată nu exclude necesitatea verificărilor
privind aplicarea reglementărilor în baza cărora se acordă regimul vamal solicitat.
**) În cazul în care spațiul nu permite, datele de identificare ale mărfurilor se menționează în anexa la prezenta aprobare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 566/30.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117426]
ISSN 1453—4495

