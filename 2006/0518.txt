PARTEA

Anul 174 (XVIII) — Nr. 518

I

LEGI, DECRETE, HOTĂRÂRI ȘI ALTE ACTE

Joi, 15 iunie 2006

SUMAR

Nr.

Pagina

Nr.

LEGI ȘI DECRETE
227.
809.

731.

— Lege privind prevenirea și combaterea
dopajului în sport ......................................................

1–9

— Decret pentru promulgarea Legii privind
prevenirea și combaterea dopajului în sport ..........

9
733.

DECIZII ALE CURȚII CONSTITUȚIONALE
Decizia nr. 422 din 25 mai 2006 referitoare la excepția
de neconstituționalitate a dispozițiilor art. 148
alin. 1 lit. f), art. 3002 și art. 303 alin. 6 din Codul
de procedură penală ...............................................

9–11

Decizia nr. 443 din 30 mai 2006 referitoare la excepția
de neconstituționalitate a dispozițiilor art. 55
alin. (1) lit. a) din Ordonanța de urgență a
Guvernului nr. 194/2002 privind regimul străinilor
în România ..............................................................

LEGI

125.

11–13

ȘI

Pagina
HOTĂRÂRI ALE GUVERNULUI ROMÂNIEI
— Hotărâre privind preluarea în gestiune de către
Consiliul Național pentru Studierea Arhivelor
Securității a arhivei deținute anterior de fostele
organe de securitate, aflată în conservare la
Ministerul Apărării Naționale ...................................
— Hotărâre pentru aprobarea destinației
excedentului rezultat din execuția bugetară a
Oficiului Național al Registrului Comerțului pe anul
2005 ...........................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind certificarea animalelor și a produselor de
origine animală ........................................................

14

14

15–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind prevenirea și combaterea dopajului în sport
Parlamentul României adoptă prezenta lege.

TITLUL I
Dispoziții generale

Strasbourg la 16 noiembrie 1989, ratificată prin Legea

Art. 1. — (1) Prezenta lege reglementează prevenirea și
combaterea dopajului în sport.
(2) Conform reglementărilor Convenției împotriva
dopajului, adoptată în cadrul Consiliului Europei, la

de Agenția Mondială Anti-Doping, denumit în continuare

nr. 171/1998, și ale Codului Mondial Anti-Doping, elaborat

Cod, se interzice dopajul în sport din rațiuni de natură
etică și medicală.

2

MONITORUL OFICIAL AL ROMÂNIEI, PARTEA I, Nr. 518/15.VI.2006

Art. 2. — (1) Dopajul în sport reprezintă una sau mai
multe încălcări ale reglementărilor anti-doping prevăzute la
alin. (2).
(2) Constituie încălcări ale reglementărilor anti-doping
următoarele fapte:
a) prezența unei substanțe interzise sau a metaboliților
acesteia ori a markerilor ei în proba biologică provenită de
la un sportiv;
b) utilizarea sau tentativa de a utiliza o substanță
interzisă sau o metodă interzisă;
c) refuzul sau neprezentarea nejustificată pentru
prelevarea de probe după primirea invitației la controlul
doping, în conformitate cu reglementările anti-doping, sau
evitarea în orice mod a prelevării probelor;
d) încălcarea reglementărilor în vigoare referitoare la
disponibilitatea sportivului pentru controalele doping în afara
competiției, prin nedeclararea de către sportiv a informațiilor
necesare despre locurile unde poate fi găsit și
neparticiparea la efectuarea controalelor doping în afara
competiției planificate pe baza dispozițiilor legale în vigoare;
e) falsificarea sau tentativa de a falsifica orice parte a
controlului doping;
f) deținerea de substanțe și/sau de metode interzise;
g) traficarea oricărei substanțe și/sau metode interzise;
h) administrarea sau tentativa de a administra o
substanță interzisă oricărui sportiv sau utilizarea unei
metode interzise asupra oricărui sportiv ori asistarea,
instigarea sau orice formă de complicitate referitoare la
orice încălcare a faptelor prevăzute la lit. a)—g).
Art. 3. — În înțelesul prezentei legi, termenii și
expresiile de mai jos se definesc după cum urmează:
1. sportiv — orice persoană care participă la activitatea
sportivă la nivel internațional, definit ca atare de fiecare
federație internațională sau la nivel național, așa cum este
definit de fiecare organizație națională anti-doping, și orice
altă persoană care participă la activitatea sportivă la un
nivel inferior, dacă este desemnată de organizația sa
națională anti-doping;
2. sportiv de nivel internațional — sportivul desemnat de
una sau mai multe federații internaționale ca făcând parte
din eșantionul de testare înregistrat al unei federații
internaționale;
3. personal asistent al sportivului — orice antrenor,
instructor, manager, agent, personal din conducerea
echipei, oficial, personal medical sau paramedical care
lucrează cu sau tratează sportivi care participă sau se
pregătesc să participe la competiții sportive;
4. organizație națională anti-doping — acea autoritate
națională sau acele autorități naționale responsabile cu
privire la adoptarea și implementarea reglementărilor
anti-doping, conducerea activității de prelevare de probe
biologice, gestionarea rezultatelor la testele efectuate și
conducerea audierilor, toate aceste responsabilități fiind la
nivel național. Dacă această desemnare nu a fost făcută
de autoritatea sau autoritățile publice competente, entitatea
respectivă va fi comitetul național olimpic al țării respective
sau reprezentantul său;
5. control doping — procesul care include planificarea
distribuirii testărilor, recoltarea și mânuirea de probe
biologice, analiza de laborator, gestionarea rezultatelor,
audieri și apeluri;
6. control doping în cadrul competiției — un test efectuat
în cadrul competiției și în baza căruia sportivul este
selecționat pentru a fi testat în legătură cu o anume

competiție, cu excepția situațiilor în care se prevede altfel
în reglementările unei federații internaționale sau ale unei
alte organizații naționale anti-doping;
7. control doping în afara competiției — orice control
doping care nu este realizat în cadrul competiției;
8. testări-țintă — selecționarea de sportivi pentru testări,
acolo unde anumiți sportivi aleși special sau grupuri de
sportivi sunt selectați pe o bază guvernată de reguli
specifice, pentru efectuarea de testări la un anumit
moment;
9. control doping fără aviz prealabil — un control doping
care se desfășoară fără vreo atenționare prealabilă a
sportivului și în care sportivul este însoțit în permanență,
începând din momentul anunțării și până la prelevarea
probei biologice;
10. ofițer de control doping — un oficial care a fost
specializat și autorizat de către Agenția Națională Anti-Doping
de a avea, pe bază de delegație, responsabilitatea
gestionării la fața locului a ședinței de prelevare a probelor;
11. probă biologică — orice material biologic colectat
pentru a fi supus controlului doping;
12. testare doping — parte a procesului de desfășurare
a controlului doping, ce presupune planificarea distribuirii
testelor, recoltarea de probe biologice, manipularea lor și
transportul de probe biologice la laborator;
13. listă interzisă — lista care denumește substanțele și
metodele interzise;
14. substanță interzisă — orice substanță calificată astfel
în cuprinsul listei interzise;
15. metodă interzisă — orice metodă calificată astfel în
cuprinsul listei interzise;
16. substanțe specifice — substanțe care pot constitui
obiectul încălcărilor, fără intenție, prevăzute la art. 2
alin. (2), deoarece sunt folosite pe scară largă în realizarea
medicamentelor și a căror utilizare în scop de dopaj este
puțin probabilă;
17. standard internațional — un standard adoptat de
Agenția Mondială Anti-Doping, ce conține detalii tehnice
necesare pentru implementarea dispozițiilor Codului;
18. rezultate pozitive constatate — un raport de la un
laborator sau de la altă entitate căreia i s-a aprobat
efectuarea de testări, care identifică într-o probă biologică
prezența unei substanțe interzise, a metaboliților ori a
markerilor săi, inclusiv însemnate cantități de substanțe
endogene sau dovezi ale utilizării de metode interzise;
19. metabolit — orice substanță produsă în organism în
urma unui proces de metabolizare, biodegradare;
20. marker — un compus, grup de compuși sau
parametri biologici care indică utilizarea de substanțe sau
metode interzise;
21. suspendare — oprirea sportivului sau a altei
persoane, pentru o perioadă determinată de timp, de la
participarea în cadrul oricărei competiții sau al unei
manifestări sportive ori sponsorizări, ca urmare a deciziei
luate în urma audierii prevăzute la art. 28, conform
prezentei legi;
22. descalificare — invalidarea rezultatelor sportivului,
obținute în cadrul unei anumite competiții sau manifestări
sportive, cu toate consecințele ce decurg din aceasta,
inclusiv retragerea de medalii, puncte și premii;
23. falsificare — modificarea rezultatelor analizelor, în
scopul inducerii în eroare și în vederea împiedicării
desfășurării normale a procedurilor obișnuite de testare
doping;

MONITORUL OFICIAL AL ROMÂNIEI, PARTEA I, Nr. 518/15.VI.2006
24. utilizare de substanțe sau metode interzise —
aplicarea, ingerarea, injectarea sau consumul prin orice
mijloace al oricărei substanțe sau metode interzise;
25. scutire pentru uz terapeutic (SUT) — aprobarea
utilizării în scopuri terapeutice a unei substanțe și/sau
metode interzise sportivilor care prezintă o afecțiune
dovedită medical;
26. terapeutic — tratamentul unei stări medicale cu
agenți sau metode curative sau care ajută la vindecare;
27. competiție — o singură cursă, meci, joc sau o
întrecere sportivă singulară;
28. manifestare sportivă — o serie de competiții
individuale conduse de o singură entitate conducătoare;
29. tentativă — angajare comportamentală deliberată
care constituie un pas important în desfășurarea unei
acțiuni, cu scopul săvârșirii uneia dintre faptele prevăzute
la art. 2 alin. (2);
30. lipsa vinovăției sau a neglijenței efective —
demonstrarea de către sportiv a faptului că nu a știut sau
suspectat și nici nu ar fi avut posibilitatea să știe sau să
suspecteze, chiar prin exercitarea celei mai atente griji,
faptul că a folosit sau că i s-au administrat substanțe sau
metode interzise;
31. lipsa vinovăției sau a neglijenței semnificative —
demonstrarea de către sportiv a faptului că vinovăția sau
neglijența de care a dat dovadă nu a fost semnificativă în
ceea ce privește încălcarea legislației anti-doping;
32. participant — orice sportiv sau membru al
personalului asistent al sportivului;
33. persoană — o persoană fizică sau juridică;
34. deținere — posesia sau controlul exclusiv asupra
substanței sau metodei interzise;
35. eșantion înregistrat de testare — eșantionul de
sportivi la nivelul competițional cel mai înalt, stabilit separat
de către fiecare federație internațională și organizație
națională anti-doping, care este supus controlului în cadrul
și în afara competiției, ca parte a planului de distribuție a
testărilor aparținând organizației sau federației internaționale
respective;
36. sport de echipă — un sport în care înlocuirea
jucătorilor este permisă pe durata desfășurării unei
competiții;
37. comercializare ilicită — vânzarea, administrarea,
transportul, livrarea sau distribuirea unei substanțe interzise
sau a unei metode interzise unui sportiv, fie direct, fie prin
intermediul unei terțe persoane, cu excepția vânzării sau
distribuirii, în scopuri terapeutice, de către personalul
medical sau de către alte persoane decât membrii
personalului asistent al sportivului a unei substanțe
interzise, cu respectarea prevederilor prezentei legi.

TITLUL II
Strategia națională anti-doping
CAPITOLUL I
Agenția Națională Anti-Doping
Art. 4. — În vederea combaterii fenomenului de dopaj
în sport funcționează Agenția Națională Anti-Doping,
denumită în continuare Agenția, instituție publică cu
personalitate juridică, în subordinea Guvernului, coordonată
de primul-ministru, prin Cancelaria Primului-Ministru, ca
organ de specialitate cu autonomie decizională în
activitatea anti-doping, finanțată din venituri proprii și

3

subvenții acordate de la bugetul de stat, cu sediul în
municipiul București, bd. Basarabia nr. 37—39, sectorul 2.
Art. 5. — Agenția are următoarele obiective:
a) prevenirea și combaterea la nivel național a
fenomenului de dopaj prin adoptarea și implementarea
politicilor și reglementărilor anti-doping, în conformitate cu
prevederile prezentei legi;
b) încurajarea practicării unui sport curat, în vederea
protejării sănătății sportivilor și respectării principiilor
fairplay-ului în sport;
c) promovarea și susținerea cercetărilor anti-doping.
Art. 6. — În vederea realizării obiectivelor prevăzute la
art. 5, Agenția îndeplinește următoarele atribuții:
a) elaborează strategia națională anti-doping, în
conformitate cu obiectivele și prevederile Codului și ale
standardelor internaționale;
b) inițiază proiecte de acte normative pentru
armonizarea legislației naționale anti-doping cu
reglementările internaționale în domeniu;
c) inițiază, susține financiar și/sau promovează, după
caz, programe educative și de prevenire a dopajului în
sport;
d) asigură aplicarea de măsuri concrete pentru
sancționarea dopajului în sport;
e) inițiază, susține financiar și/sau încurajează programe
de promovare a fairplay-ului în sport;
f) încurajează structurile sportive, Agenția Națională
pentru Sport și Comitetul Olimpic și Sportiv Român în
adoptarea unor programe de testare coerente și uniforme;
g) colaborează cu autoritățile și instituțiile publice, cu
organizațiile guvernamentale și neguvernamentale naționale
și internaționale cu atribuții în domeniu;
h) propune autorităților și instituțiilor publice măsuri
specifice, în sensul intensificării luptei împotriva traficului
ilicit de substanțe și/sau metode interzise;
i) aprobă, publică anual și revizuiește lista substanțelor
și a metodelor interzise, în conformitate cu lista Agenției
Mondiale Anti-Doping;
j) publică și reactualizează anual, în colaborare cu
Ministerul Sănătății Publice și cu Agenția Națională a
Medicamentului, lista cu specialitățile farmaceutice
autorizate și comercializate în România care au în
componență substanțe și/sau metode interzise;
k) stabilește programul național anual anti-doping, în
competiție și în afara competiției, care cuprinde toți sportivii
de nivel național și internațional;
l) întocmește lista cu sportivii de nivel național și
internațional, adresele acestora și locurile de pregătire;
m) organizează și efectuează controalele doping atât în
cadrul competițiilor, cât și în afara acestora, cu excepția
controalelor efectuate de federațiile internaționale în timpul
competițiilor internaționale organizate pe teritoriul României;
n) încurajează procesul de testare reciprocă între
organizațiile naționale anti-doping;
o) planifică și asigură desfășurarea audierilor sportivilor
și ale altor persoane susceptibile de dopaj, într-un cadru
corect și echitabil, în conformitate cu legislația în vigoare
și cu standardele internaționale;
p) aprobă scutirile de uz terapeutic pentru sportivii de
nivel național, la solicitarea scrisă a comisiilor anti-doping
din federațiile sportive naționale și/sau ligi. Pentru sportivii
de nivel internațional avizează și trimite dosarele depuse,
spre aprobare, federației internaționale responsabile și
Agenției Mondiale Anti-Doping;

4

MONITORUL OFICIAL AL ROMÂNIEI, PARTEA I, Nr. 518/15.VI.2006

q) comunică Agenției Mondiale Anti-Doping cazurile de
dopaj depistate în rândul sportivilor români, pe plan
național și/sau internațional;
r) elaborează normele metodologice privind organizarea
și desfășurarea controlului doping;
s) asigură instruirea și perfecționarea ofițerilor de control
doping, precum și eliberarea unui atestat în acest sens;
t) prezintă anual un raport de activitate Guvernului și
Parlamentului;
u) organizează periodic acțiuni privind informarea,
prevenirea și combaterea fenomenului de dopaj în sport;
v) inițiază, promovează și desfășoară activități de
cercetare pentru eradicarea dopajului în sport.
Art. 7. — Posturile publice de radio și de televiziune
pun la dispoziție Agenției un spațiu de emisie de minimum
30 de minute săptămânal, din care 50% la ore de maximă
audiență, pentru difuzarea de materiale promoționale de
prevenire și combatere a dopajului în sport.
Art. 8. — (1) Pe lângă Agenție funcționează Consiliul
director, ca organ consultativ.
(2) Conducerea Agenției este asigurată de un
președinte, numit pe o perioadă de 5 ani, prin decizie a
primului-ministru, din rândul specialiștilor în domeniu, pe
baza îndeplinirii cerințelor de competențe profesionale și
manageriale, precum și a criteriului de independență
politică și de independență față de structurile sportive.
Art. 9. — (1) Consiliul director al Agenției are în
componență 9 membri, după cum urmează:
a) președinte;
b) 2 reprezentanți ai Cancelariei Primului-Ministru,
desemnați de șeful Cancelariei;
c) un reprezentant al Agenției Naționale pentru Sport,
desemnat de președintele acesteia din rândul angajaților
săi;
d) un reprezentant al Comitetului Olimpic și Sportiv
Român;
e) un reprezentant din domeniul farmacologiei sau
toxicologiei, desemnat de Ministerul Sănătății;
f) un reprezentant din domeniul medicinei sportive,
desemnat de Ministerul Sănătății;
g) un reprezentant al sportivilor de performanță,
desemnat de Comitetul Olimpic și Sportiv Român;
h) un reprezentant al federațiilor sportive naționale,
desemnat de Comitetul Olimpic și Sportiv Român.
(2) Competențele Consiliului director se stabilesc prin
hotărâre a Guvernului.
(3) Activitatea Consiliului director este condusă de un
președinte care este și președintele Agenției.
(4) Mandatul membrilor Consiliului director este de
5 ani.
(5) Membrii Consiliului director sunt obligați să respecte
secretul profesional și vor semna declarații de
confidențialitate și conflict de interese.
(6) Consiliul director se întrunește în ședințe ordinare
lunare și în ședințe extraordinare ori de câte ori este
nevoie, la solicitarea președintelui sau a cel puțin două
treimi din numărul membrilor săi.
(7) Convocarea ședințelor de Consiliu director se face
cu cel puțin 5 zile lucrătoare înainte și va cuprinde în mod
obligatoriu ordinea de zi ce urmează a fi dezbătută și
documentația necesară.
(8) Deciziile Consiliului director sunt adoptate cu votul a
cel puțin două treimi din numărul membrilor săi.

(9) Membrii Consiliului director, care participă la ședințe,
cu excepția președintelui, beneficiază de indemnizație de
ședință de 20% din indemnizația lunară a președintelui.
Totalul sumelor cuvenite unui membru al Consiliului
director, ca urmare a participării la ședințe, nu poate
depăși într-o lună 20% din indemnizația lunară a
președintelui.
Art. 10. — (1) Mandatul membrilor Consiliului director
încetează înainte de termen în următoarele situații:
a) renunțarea la calitatea de membru;
b) transferarea în cadrul altei autorități sau instituții
publice;
c) aplicarea unei sancțiuni disciplinare;
d) neîndeplinirea obligațiilor ce îi revin;
e) pierderea calității pentru care au fost numiți;
f) deces.
(2) În cazurile prevăzute la alin. (1) se desemnează un
nou membru, al cărui mandat durează până la expirarea
mandatului celui în locul căruia a fost numit.
Art. 11. — (1) Președintele Agenției are rang de
secretar de stat și este ajutat în activitatea sa de un
vicepreședinte, cu rang de subsecretar de stat, numit pe o
perioadă de 5 ani, în condițiile legii, prin decizie a
primului-ministru, pe baza îndeplinirii cerințelor de
competențe profesionale și manageriale, precum și a
criteriului de independență politică și de independență față
de structurile sportive.
(2) În exercitarea atribuțiilor sale președintele Agenției
emite ordine și instrucțiuni.
(3) Ordinele și instrucțiunile cu caracter normativ emise
de președintele Agenției se publică în Monitorul Oficial al
României, Partea I.
Art. 12. — (1) Pe lângă Agenție se constituie Comisia
de acordare a scutirilor pentru uz terapeutic, Comisia de
audiere a sportivilor și a personalului asistent al sportivilor
care au încălcat reglementările anti-doping, Comisia de
apel și Comitetul pentru stabilirea sancțiunilor.
(2) Componența și competențele comisiilor și comitetului
prevăzute la alin. (1) se aprobă prin ordin al președintelui
Agenției.
(3) Membrii comisiilor și comitetului prevăzute la alin. (1),
care participă la ședințe, beneficiază de indemnizație de
ședință de 20% din indemnizația lunară a președintelui.
Totalul sumelor cuvenite unui membru al comisiilor,
respectiv al comitetului, ca urmare a participării la ședințe,
nu poate depăși într-o lună 20% din indemnizația lunară a
președintelui.
(4) Pentru activitatea prestată de Comisia de acordare a
scutirilor pentru uz terapeutic, de Comisia de audiere a
sportivilor și a personalului asistent al sportivilor care au
încălcat reglementările anti-doping și de Comisia de apel
se percep taxe al căror cuantum se stabilește anual prin
decizie a Consiliului director, aprobată prin hotărâre a
Guvernului.
Art. 13. — (1) Finanțarea cheltuielilor curente și de
capital ale Agenției se asigură din venituri proprii și din
subvenții acordate de la bugetul de stat.
(2) Modul de utilizare a veniturilor proprii ale Agenției se
stabilește prin hotărâre a Guvernului.
(3) Finanțarea activității Agenției se realizează, începând
cu anul 2006, din prevederile bugetare aprobate
Cancelariei Primului-Ministru.

MONITORUL OFICIAL AL ROMÂNIEI, PARTEA I, Nr. 518/15.VI.2006
Art. 14. — (1) Personalul Agenției beneficiază de spor
de confidențialitate în cuantum de 15%, aplicat la salariul
de bază brut lunar.
(2) Categoriile de personal și condițiile de acordare a
sporului prevăzut la alin. (1) se stabilesc, în limitele
prevăzute de lege, prin actul administrativ al ordonatorului
principal de credite, cu avizul Ministerului Finanțelor Publice
și al Ministerului Muncii, Solidarității Sociale și Familiei.
(3) Agenția constituie un fond de stimulente prin
aplicarea unui coeficient de 35% la sumele încasate pentru
bugetul de stat, reprezentând amenzi, ca urmare a
controlului.
(4) Modul de constituire și de utilizare a fondului de
stimulente, precum și categoriile de personal care
beneficiază de fondurile prevăzute la alin. (3) se stabilesc
prin norme metodologice aprobate prin hotărâre a
Guvernului.
CAPITOLUL II
Publicarea și revizuirea listei interzise
Art. 15. — Lista interzisă, în conformitate cu cea a
Agenției Mondiale Anti-Doping, se aprobă prin ordin al
președintelui Agenției și se publică în Monitorul Oficial al
României, Partea I.
Art. 16. — (1) Agenția va revizui lista interzisă ori de
câte ori vor apărea modificări în lista publicată de Agenția
Mondială Anti-Doping.
(2) Agenția are obligația să informeze în scris toți
factorii responsabili din mișcarea sportivă asupra oricăror
revizuiri ale listei interzise.
CAPITOLUL III
Scutiri pentru uz terapeutic
Art. 17. — (1) Agenția aprobă scutirile pentru uz
terapeutic pentru sportivii de nivel național, la solicitarea
scrisă a comisiilor anti-doping din federațiile sportive
naționale, din cluburi și/sau din ligile profesionale, în
conformitate cu procedura descrisă în Standardul
internațional pentru scutiri de uz terapeutic (SUT) al
Agenției Mondiale Anti-Doping.
(2) Agenția avizează și transmite spre aprobare Agenției
Mondiale Anti-Doping și federației internaționale de
specialitate dosarele pentru scutiri pentru uz terapeutic, în
cazul sportivilor de nivel internațional.
(3) Agenția va raporta Agenției Mondiale Anti-Doping
acordarea scutirilor pentru uz terapeutic, atât pentru
sportivii de nivel național, cât și pentru cei de nivel
internațional, care sunt înscriși în lotul său de testare
înregistrat.
CAPITOLUL IV
Asistența medicală a sportivilor
Art. 18. — Medicii cu specialitatea medicină sportivă și
asistenții medicali din personalul asistent al sportivilor
trebuie să acorde o atenție deosebită tratamentului medical
al acestora și să respecte următoarele reguli:
a) să nu recomande, să nu prescrie și să nu
administreze medicamente ce au în compoziție substanțe
interzise, atunci când acestea pot fi înlocuite cu altele care
nu conțin astfel de substanțe;

5

b) să nu recomande, să nu prescrie sau să nu
colaboreze la utilizarea unor metode interzise care sunt
incluse pe lista interzisă;
c) să prevină folosirea de către sportivi a substanțelor
și/sau a metodelor interzise;
d) să informeze sportivii și federațiile sportive naționale
responsabile asupra medicației administrate, a compoziției
și efectelor asupra organismului;
e) să informeze federația sportivă națională
responsabilă, precum și Agenția în cazul în care
suspectează un sportiv că ar folosi substanțe și/sau
metode interzise, pentru ca acesta să fie supus unor
testări-țintă.
Art. 19. — Sportivul de nivel național sau internațional
are obligația să își precizeze calitatea la orice consultație
medicală, de orice natură.
CAPITOLUL V
Controlul doping
Art. 20. — Controlul doping, în competiție și în afara
competiției, se efectuează conform Programului național
anual anti-doping, cu respectarea Standardului internațional
pentru testări.
Art. 21. — (1) Controlul doping se solicită Agenției de
către:
a) Agenția Națională pentru Sport;
b) Comitetul Olimpic și Sportiv Român;
c) federațiile sportive naționale, cluburi sau ligi
profesioniste;
d) alți organizatori de manifestări sportive, care nu sunt
cuprinși într-un cadru federal.
(2) Procedura de desfășurare a controlului doping este
reglementată în normele metodologice privind organizarea
și desfășurarea controlului doping, care se elaborează de
Agenție, în conformitate cu Standardul internațional pentru
testări, emis de Agenția Mondială Anti-Doping.
(3) În cazul sesizărilor de urgență, președintele Agenției
poate să dispună efectuarea unui control doping.
Art. 22. — (1) Sportivul participant la o competiție
sportivă este obligat să se supună controlului doping, în
conformitate cu prevederile prezentei legi.
(2) Recordurile naționale se pot omologa numai în urma
efectuării controlului doping asupra sportivului în cauză.
(3) Testările-țintă și cele în afara competițiilor pot fi
efectuate oricând și fără preaviz, în toate locurile și
incintele în care se desfășoară activități fizice și sportive,
iar sportivii au obligația să se supună acestor testări.
Art. 23. — (1) Testarea doping se efectuează în spații
adecvate numite stația de control doping, compuse din
cameră de așteptare, cameră unde se desfășoară ședința
de colectare a probelor, grup sanitar cu două cabine,
complet utilate, în conformitate cu prevederile Standardului
internațional pentru testări.
(2) În termen de 6 luni de la data intrării în vigoare a
prezentei legi, administratorii de baze sportive au obligația
să amenajeze stații de control doping în conformitate cu
prevederile Standardului internațional pentru testări.
Art. 24. — Testările doping pot fi efectuate numai de
către ofițerii de control doping care au absolvit un curs de
perfecționare și dețin un atestat în acest sens, eliberat de
Agenție.
Art. 25. — Răspunderea privind recoltarea și
transportarea probelor la laborator aparține Agenției.

6

MONITORUL OFICIAL AL ROMÂNIEI, PARTEA I, Nr. 518/15.VI.2006
CAPITOLUL VI
Gestionarea rezultatelor

CAPITOLUL VIII
Confidențialitate

Art. 26. — (1) Rezultatul analizei de laborator este emis
sub forma unui buletin de analiză, semnat de directorul
Direcției cercetare și laborator control doping din cadrul
Agenției sau, în lipsa acestuia, de adjunctul său.
(2) Analiza probelor biologice și emiterea buletinului de
analiză se efectuează de către Direcția cercetare și
laborator control doping, în conformitate cu Standardul
internațional pentru laboratoare al Agenției Mondiale AntiDoping.
(3) Rezultatul controlului doping se comunică
președintelui Agenției.
(4) În cazul unui rezultat pozitiv, Agenția verifică dacă
a survenit una dintre următoarele situații:
a) a fost acordată o scutire pentru uz terapeutic;
b) există o suspiciune cu privire la
încălcarea
Standardului internațional pentru testări sau există o analiză
de laborator care să infirme validitatea rezultatului
constatat.
(5) Dacă verificarea menționată la alin. (4) nu
evidențiază una dintre situațiile prevăzute, Agenția
informează sportivul în cauză și federația sportivă națională
responsabilă, Agenția Națională pentru Sport, Comitetul
Olimpic și Sportiv Român și Agenția Mondială Anti-Doping
asupra:
a) rezultatului constatat;
b) reglementării anti-doping încălcate;
c) drepturilor sportivului.
Art. 27. — Sportivul are următoarele drepturi:
a) de a cere contraexpertiză sau, în cazul în care
renunță, să dea o declarație scrisă în acest sens;
b) de a fi prezent personal sau prin reprezentant la
contraexpertiză, dacă aceasta este solicitată;
c) de a solicita copii ale documentației de laborator
pentru proba sa, care include informațiile prevăzute de
Standardul internațional pentru laboratoare al Agenției
Mondiale Anti-Doping.

Art. 29. — Identitatea sportivilor ale căror probe
biologice sunt pozitive sau a sportivilor ori personalului
asistent al acestora, care sunt suspectați de una dintre
încălcările prevăzute la art. 2 alin. (2), poate fi făcută
publică de către președintele Agenției sau, în lipsa
acestuia, de către înlocuitorul său, numai după soluționarea
definitivă a cazului.

CAPITOLUL VII
Dreptul la o audiere echitabilă
Art. 28. — (1) Agenția organizează o procedură de
audiere pentru sportivul sau personalul asistent al acestuia,
învinuit de una dintre încălcările prevăzute la art. 2
alin. (2).
(2) Procesul de audiere se desfășoară cu respectarea
următoarelor principii:
a) organizarea audierii într-un interval de timp rezonabil;
b) o comisie de audiere echitabilă și imparțială;
c) dreptul de a fi reprezentat pe cheltuiala persoanei;
d) dreptul de a fi informat corect și la timp despre
învinuirea adusă de violare a reglementărilor anti-doping;
e) dreptul de a se apăra în fața învinuirii aduse de
violare a reglementărilor anti-doping;
f) dreptul fiecărei părți de a prezenta probe, de a
chema și interoga martori;
g) dreptul persoanei la un interpret pe durata audierii;
h) dreptul la o decizie în formă scrisă, motivată și
comunicată într-un timp rezonabil.
(3) Președintele Agenției poate decide organizarea unei
proceduri de audiere în regim de urgență, atunci când
împrejurările o cer.

CAPITOLUL IX
Sancțiuni
Art. 30. — (1) Orice încălcare prevăzută la art. 2
alin. (2) săvârșită de către sportiv în timpul sau în legătură
cu o manifestare sportivă și/sau unei competiții sportive,
dovedită conform procedurii prevăzute de prezenta lege,
atrage de drept descalificarea, invalidarea rezultatelor
individuale obținute în acea competiție și retragerea
medaliei, a punctelor sau a premiilor.
(2) Sportivii străini sunt sancționați conform prezentei
legi numai în cazul în care participă la o competiție
sportivă și/sau manifestare sportivă organizată pe teritoriul
României.
Art. 31. — Cu excepția substanțelor specifice, faptele
prevăzute la art. 2 alin. (2) lit. a), b) și f) se sancționează
cu suspendarea din activitatea sportivă pe o perioadă de
2 ani la prima abatere și cu suspendarea pe viață la cea
de-a doua abatere.
Art. 32. — În situația în care un sportiv demonstrează
că utilizarea unei substanțe specifice nu a avut ca scop
mărirea performanței sportive, perioada de suspendare
prevăzută la art. 31 va fi înlocuită după cum urmează:
a) la prima încălcare, cel puțin un avertisment și o
mustrare severă, fără acordarea unei perioade de
suspendare, sau cel mult un an de suspendare;
b) la a doua încălcare, 2 ani de suspendare;
c) la a treia încălcare, suspendare pe viață.
Art. 33. — (1) Faptele prevăzute la art. 2 alin. (2) lit. c)
și e) se sancționează conform art. 31.
(2) Pentru încălcarea dispozițiilor art. 2 alin. (2) lit. g) și
h), perioada de suspendare va fi de minimum 4 ani la
prima abatere și suspendarea pe viață la a doua abatere.
(3) Pentru încălcarea dispozițiilor art. 2 alin. (2) lit. d),
perioada de suspendare va fi de minimum 3 luni și
maximum 2 ani, conform normelor metodologice de
organizare și efectuare a controlului doping.
Art. 34. — Următoarele fapte vor fi sancționate direct cu
suspendarea pe viață din activitatea sportivă:
a) orice încălcare prevăzută la art. 2 alin. (2), când
aceasta presupune implicarea unui sportiv minor;
b) orice încălcare prevăzută la art. 2 alin. (2) de către
un membru al personalului asistent al sportivului minor.
Art. 35. — (1) Perioada de suspendare începe de la
data emiterii deciziei de suspendare.
(2) Perioadele de suspendare provizorie se deduc din
perioada totală de suspendare.
(3) În cazul întârzierii pronunțării deciziei de suspendare
din motive neimputabile sportivului, perioada de suspendare
poate începe de la data prelevării probelor biologice.
(4) Pe perioada suspendării sportivii nu pot participa în
nicio calitate în cadrul unei competiții sau manifestări
sportive.

MONITORUL OFICIAL AL ROMÂNIEI, PARTEA I, Nr. 518/15.VI.2006
(5) Pe perioada suspendării sportivii respectivi nu mai
beneficiază, pentru activitatea sportivă, de sume de la
bugetul de stat sau de la bugetele locale.
Art. 36. — (1) În vederea reluării activității sportive
sportivii suspendați trebuie să se supună testărilor doping
în afara competiției, realizate de Agenție.
(2) Pe perioada suspendării sportivii au obligația de a
comunica Agenției adresa exactă unde pot fi găsiți.
Art. 37. — Prescripția aplicării sancțiunii în cazul
săvârșirii uneia dintre încălcările prevăzute la art. 2 alin. (2)
este de 8 ani de la data la care a avut loc încălcarea
reglementărilor anti-doping.
CAPITOLUL X
Consecințe pentru echipe
Art. 38. — (1) Atunci când un membru al unei echipe
sportive a încălcat sau este susceptibil de vreuna dintre
încălcările prevăzute la art. 2 alin. (2) în legătură cu o
manifestare sportivă, echipa va fi supusă testelor-țintă
stabilite pentru acea manifestare sportivă.
(2) În situația în care mai mult de un membru al unei
echipe sportive este găsit vinovat de una dintre încălcările
prevăzute la art. 2 alin. (2) în timpul unei manifestări
sportive, echipa poate fi supusă sancțiunii de descalificare
sau unei alte sancțiuni disciplinare.
(3) În privința acelor discipline sportive care nu prevăd
existența unor echipe, dar premierea se acordă acestora,
descalificarea sau orice altă măsură disciplinară luată
împotriva echipei, când unul sau mai mulți membri ai
acesteia au comis o încălcare prevăzută la art. 2 alin. (2),
se vor aplica reglementările federației internaționale
respective.
CAPITOLUL XI
Încetarea sau reducerea perioadei de suspendare pe baza
unor circumstanțe excepționale
Art. 39. — (1) Sportivul este responsabil de prezența în
proba biologică a oricărei substanțe interzise sau a
metaboliților ori a markerilor ei, nefiind necesar să se
demonstreze intenția sau culpa pentru a se stabili o
încălcare a reglementărilor anti-doping.
(2) În cazul în care sportivul dovedește lipsa vinovăției
sau a neglijenței efective cu privire la faptele prevăzute la
art. 2 alin. (2) lit. a) și b), sancțiunea cu suspendarea nu
se aplică.
(3) În cazul încălcărilor prevăzute la art. 2 alin. (2)
lit. a), b), c) și h), perioada de suspendare poate fi redusă,
însă aceasta nu va fi mai mică decât jumătate din
perioada de suspendare care s-ar fi cuvenit pentru o astfel
de faptă, dacă sportivul demonstrează lipsa vinovăției sau
a neglijenței semnificative.
(4) Pentru aplicarea măsurilor prevăzute la alin. (2) și
(3) sportivul trebuie să demonstreze modalitatea în care
substanța interzisă a pătruns în corpul său.
(5) Dacă sancțiunea aplicabilă este suspendarea pe
viață, atunci perioada de suspendare redusă aplicată
potrivit alin. (3) nu va fi mai mică de 8 ani.
(6) În cazul în care sportivul acordă Comisiei de
audiere a sportivilor și a personalului asistent al sportivilor
care au încălcat reglementările anti-doping și Comisiei de
apel un sprijin efectiv în vederea descoperirii sau stabilirii
încălcărilor reglementărilor anti-doping de către personalul
asistent, perioada de suspendare poate fi redusă, însă

7

aceasta nu va fi mai mică decât jumătate din perioada de
suspendare care s-ar fi cuvenit pentru o astfel de faptă.
CAPITOLUL XII
Reglementări pentru cazurile de încălcări repetate
Art. 40. — (1) În cazul aplicării sancțiunilor prevăzute la
art. 31, 32 și 33, o nouă încălcare prevăzută la art. 2
alin. (2) va fi luată în considerare de Agenție în vederea
aplicării de sancțiuni, numai dacă sportivul sau o altă
persoană din rândul personalului asistent al acestuia a
săvârșit această nouă încălcare după ce a fost înștiințat de
prima.
(2) Dacă Agenția nu poate stabili acest lucru, atât
prima, cât și cea de-a doua încălcare vor fi considerate ca
fiind una singură și se va aplica sancțiunea cea mai gravă.
Art. 41. — (1) Dacă la același control doping un sportiv
este găsit vinovat de utilizarea sau prezența unei substanțe
specifice și a altor substanțe ori metode interzise, sportivul
va fi considerat vinovat de o singură încălcare a
dispozițiilor art. 2 alin. (2), iar sancțiunea aplicată este cea
mai gravă.
(2) În situația în care un sportiv este găsit vinovat de
săvârșirea a două încălcări diferite prevăzute la art. 2
alin. (2), una implicând o substanță specifică, iar alta
implicând o substanță sau metodă interzisă ori o altă
încălcare, perioada de suspendare impusă pentru cea de-a
doua abatere va fi de minimum 2 ani și de amaximum
3 ani.
(3) În cazul în care un sportiv este găsit vinovat de
săvârșirea celei de-a treia încălcări, determinată de orice
combinare între abaterea folosirii de substanțe specifice și
orice altă încălcare sancționată conform art. 31 sau 33, se
va aplica sancțiunea suspendării pe viață.
CAPITOLUL XIII
Infracțiuni
Art. 42. — (1) Procurarea, distribuirea, oferirea,
vânzarea, deținerea fără drept ori administrarea de
substanțe interzise sportivilor constituie infracțiune și se
pedepsește cu închisoare de la 6 luni la 3 ani sau cu
amendă de la 5.000 lei (RON) la 10.000 lei (RON).
(2) Prescrierea sau administrarea de substanțe interzise
sportivilor de către medici constituie infracțiune și se
pedepsește cu închisoare de la un an la 4 ani sau cu
amendă de la 7.500 lei (RON) la 15.000 lei (RON).
(3) În cazul săvârșirii faptelor prevăzute la alin. (2) se
sesizează și Colegiul Medicilor din România.
Art. 43. — (1) Îndemnul prin orice mijloace la consumul
de substanțe interzise în vederea sporirii capacității de
performanță, dacă este urmat de executare, constituie
infracțiune și se pedepsește cu închisoare de la 6 luni la
2 ani sau cu amendă de la 7.500 lei (RON) la 15.000 lei
(RON).
(2) Dacă îndemnul nu este urmat de executare,
pedeapsa este închisoarea de la două luni la 2 ani sau
amendă de la 1.500 lei (RON) la 5.000 lei (RON).
Art. 44. — (1) Constituie circumstanțe agravante
următoarele împrejurări și situații:
a) săvârșirea faptei de către o persoană care are,
potrivit prezentei legi, atribuții în prevenirea și combaterea
dopajului;
b) oferirea, prescrierea, administrarea de substanțe sau
proceduri interzise unui sportiv minor;

8

MONITORUL OFICIAL AL ROMÂNIEI, PARTEA I, Nr. 518/15.VI.2006

c) săvârșirea faptei împreună cu un minor;
d) săvârșirea faptei de către o persoană care
îndeplinește o funcție ce implică exercițiul autorității publice,
iar fapta a fost săvârșită în exercitarea acestei funcții.
(2) Dacă infracțiunile prevăzute la art. 42 și 43 sunt
săvârșite în condițiile vreuneia dintre circumstanțele
agravante prevăzute la alin. (1), maximul special al
pedepselor se majorează cu o treime.
Art. 45. — Persoanelor condamnate pentru infracțiuni
prevăzute în prezentul capitol li se pot aplica una sau mai
multe pedepse complementare.
Art. 46. — Bunurile destinate, folosite sau rezultate din
infracțiunile prevăzute în prezentul capitol se confiscă.
CAPITOLUL XIV
Apeluri
Art. 47. — Pot fi contestate următoarele decizii:
a) deciziile Agenției referitoare la încălcările dispozițiilor
art. 2;
b) deciziile Agenției privind autorizarea sau
neautorizarea folosirii în scopuri terapeutice a substanțelor
și/sau a metodelor interzise.
Art. 48. — Procedura soluționării contestațiilor prevăzute
la art. 47 se desfășoară în fața Comisiei de apel, cu
respectarea următoarelor principii:
a) dreptul la o audiere echitabilă și imparțială;
b) realizarea unei audieri corecte, imparțiale și
independente;
c) dreptul persoanei de a fi reprezentată pe cheltuiala sa;
d) dreptul la o decizie în formă scrisă, motivată,
redactată și comunicată în timp rezonabil.
Art. 49. — Deciziile contestate își păstrează efectele pe
durata desfășurării procedurii prevăzute la art. 48, cu
excepția situației în care Comisia de apel decide
suspendarea acestora.
CAPITOLUL XV
Obligațiile structurilor sportive naționale și ale
Comitetului Olimpic și Sportiv Român
Art. 50. — (1) Federațiile sportive naționale au obligația
de a-și modifica și completa statutele și regulamentele în
concordanță cu dispozițiile prezentei legi, ale Codului
Mondial Anti-Doping, cu reglementările federațiilor sportive
internaționale și cu normele metodologice privind
organizarea și desfășurarea controlului doping.
(2) Federațiile sportive naționale au obligația de a
constitui o comisie anti-doping proprie, responsabilă cu
prevenirea și combaterea dopajului, care va colabora cu
Agenția și va transmite acesteia datele solicitate.
Art. 51. — (1) Federațiile sportive naționale sunt
obligate să comunice Agenției, la începutul fiecărui an
calendaristic, informații detaliate privind calendarul sportiv
intern și internațional, precum și planurile de pregătire a
echipelor și sportivilor lor, cu precizarea exactă a locurilor
și orelor de desfășurare, precum și lista cu sportivii de
nivel național/internațional și adresele acestora.
(2) Federațiile sportive naționale au obligația de a
comunica Agenției, cu cel puțin 5 zile înainte, orice
modificare intervenită în calendarul sportiv sau în planul de
pregătire.
Art. 52. — Cluburile sportive, ligile profesioniste și
Comitetul Olimpic și Sportiv Român sunt obligate să
respecte prevederile art. 50 și 51.

Art. 53. — (1) În aplicarea sancțiunilor sportivilor sau
personalului asistent al sportivilor, federațiile sportive
naționale trebuie să respecte prevederile prezentei legi,
precum și ale reglementărilor internaționale în domeniu.
(2) Neîndeplinirea de către federațiile sportive naționale
a obligațiilor prevăzute la alin. (1) constituie contravenție și
se sancționează cu amendă de la 5.000 lei (RON) la
30.000 lei (RON), retragerea oricărui sprijin financiar de la
bugetul de stat, suspendarea temporară a certificatului de
identitate sportivă sau radierea din registrul sportiv.
Art. 54. — (1) Cluburile sportive și ligile profesioniste în
cadrul cărora au fost sancționate persoane pentru dopaj se
sancționează cu amendă de la 5.000 lei (RON) la 30.000
lei (RON).
(2) Nerespectarea prevederilor art. 23 alin. (2) constituie
contravenție și se sancționează cu amendă de la 7.500 lei
(RON) la 15.000 lei (RON).
(3) Nerespectarea prevederilor art. 51 constituie
contravenție și se sancționează cu amendă de la 5.000 lei
(RON) la 15.000 lei (RON).
(4) Constatarea contravențiilor și aplicarea sancțiunilor
se fac de către personalul anume împuternicit din cadrul
Agenției.
Art. 55. — Dispozițiile referitoare la contravenții,
prevăzute la art. 54, se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 56. — În cazul în care substanțele descoperite pe
parcursul controlului doping intră și sub incidența Legii
nr. 143/2000 privind prevenirea și combaterea traficului și
consumului ilicit de droguri, cu modificările și completările
ulterioare, sau a Legii nr. 300/2002 privind regimul juridic
al precursorilor folosiți la fabricarea ilicită a drogurilor, cu
modificările și completările ulterioare, Agenția are obligația
de a înștiința Agenția Națională Antidrog și organele de
urmărire penală.

TITLUL III
Dispoziții tranzitorii și finale
Art. 57. — Pentru informarea și educarea personalului
implicat în activitățile anti-doping toate instituțiile de
învățământ superior de educație fizică și sport din țară și
Centrul Național de Formare și Perfecționare a Antrenorilor
introduc în programele de învățământ cursuri de prezentare
a reglementărilor naționale și internaționale anti-doping,
precum și Programul național anti-doping.
Art. 58. — Conducerea Agenției și personalul implicat în
controlul doping vor avea acces la toate manifestările
sportive pe bază de legitimație, eliberată de Agenția
Națională pentru Sport.
Art. 59. — Se autorizează Cancelaria Primului-Ministru
să introducă modificările ce decurg din aplicarea
prevederilor prezentei legi în anexele la bugetul aprobat
acestei instituții, respectiv în anexele privind cheltuielile cu
salariile și numărul maxim de posturi și fondul aferent
salariilor de bază, cu avizul Ministerului Finanțelor Publice,
precum și în bugetele instituțiilor care fac obiectul
prevederilor acestei legi.
Art. 60. — În cuprinsul actelor normative în vigoare
care cuprind referiri la Agenția Națională Antidoping,
următoarele denumiri se înlocuiesc astfel:

MONITORUL OFICIAL AL ROMÂNIEI, PARTEA I, Nr. 518/15.VI.2006
a) Agenția Națională Antidoping cu Agenția Națională
Anti-Doping;
b) Agenția Mondială Antidoping cu Agenția Mondială
Anti-Doping;
c) C o d u l M o n d i a l A n t i d o p i n g c u C o d u l M o n d i a l
Anti-Doping.
Art. 61. — În termen de 30 de zile de la data intrării în
vigoare a prezentei legi, prin hotărâre a Guvernului, se vor
aproba structura organizatorică și regulamentul de
organizare și funcționare ale Agenției Naționale Anti-Doping.

9

Art. 62. — În termen de 30 de zile de la data intrării în
vigoare a regulamentului prevăzut la art. 61, Agenția va
elabora normele metodologice privind organizarea și
desfășurarea controlului doping, care se supun spre
aprobare Guvernului.
Art. 63. — La data intrării în vigoare a prezentei legi
se abrogă Legea nr. 552/2004 privind prevenirea și
combaterea dopajului în sport, publicată în Monitorul Oficial
al României, Partea I, nr. 1.215 din 17 decembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 7 iunie 2006.
Nr. 227.
PREȘEDINTELE ROMÂNIEI

DECRET
pentru promulgarea Legii privind prevenirea și combaterea
dopajului în sport
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind prevenirea și combaterea
dopajului în sport și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 6 iunie 2006.
Nr. 809.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 422
din 25 mai 2006

referitoare la excepția de neconstituționalitate a dispozițiilor art. 148 alin. 1 lit. f), art. 3002
și art. 303 alin. 6 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Iuliana Nedelcu
Florentina Geangu

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 148 alin. 1 lit. f), art. 3002 și art. 303
alin. 6 din Codul de procedură penală, excepție ridicată de

10

MONITORUL OFICIAL AL ROMÂNIEI, PARTEA I, Nr. 518/15.VI.2006

Andrei Dumitrel Mocanu și Gigi Cristinel Șerban în Dosarul
nr. 1.309/P/2005 al Judecătoriei Galați.
La apelul nominal se constată lipsa părților, față de
care procedura de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca inadmisibilă, deoarece, pe de o
parte, dispozițiile art. 148 alin. 1 lit. f) din Codul de
procedură penală nu sunt criticate sub aspectul
neconstituționalității lor, ci din perspectiva noțiunii de
recidivist, iar pe de altă parte, cât privește dispozițiile
art. 3002 și art. 303 alin. 6 din Codul de procedură penală,
autorii excepției se limitează numai la invocarea normelor
constituționale pretins încălcate, ceea ce contravine art. 10
alin. (2) din Legea nr. 47/1992.
C U R T E A,

având în vedere actele și lucrările dosarului, reține
următoarele:
Prin încheierile din 18 ianuarie 2006 și 22 februarie
2006, pronunțate în Dosarul nr. 1.309/P/2005, Judecătoria
Galați a sesizat Curtea Constituțională cu excepția de
neconstituționalitate a dispozițiilor art. 148 alin. 1 lit. f),
art. 3002 și art. 303 alin. 6 din Codul de procedură penală,
excepție ridicată de Andrei Dumitrel Mocanu și Gigi
Cristinel Șerban în dosarul menționat.
În motivarea excepției de neconstituționalitate se
susține, în ceea ce privește art. 148 alin. 1 lit. f) din Codul
de procedură penală, că încalcă art. 16 și art. 23 alin. (11)
din Constituție, privind egalitatea în drepturi, respectiv
prezumția de nevinovăție, prin aceea că îo persoană este
considerată recidivistă mai înainte de a se pronunța o
hotărâre judecătorească definitivă“. Referitor la art. 3002 și
art. 303 alin. 6 din Codul de procedură penală, se susține
că acestea contravin prevederilor din Legea fundamentală
cuprinse în art. 16 și 24, privind egalitatea în drepturi,
respectiv dreptul la apărare, fără a se indica motivele și
modalitatea în care se produce această încălcare.
Judecătoria Galați apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
a dispozițiilor art. 148 alin. 1 lit. f) din Codul de procedură
penală este inadmisibilă, deoarece nu are legătură cu
cauza dedusă judecății. Cât privește critica de
neconstituționalitate a prevederilor art. 3002 și art. 303
alin. 6 din Codul de procedură penală în raport cu
dispozițiile art. 16 și 24 din Constituție, apreciază că
aceasta este neîntemeiată.
Avocatul Poporului apreciază că prevederile de lege
criticate sunt constituționale, fiind conforme cu dispozițiile
constituționale pretins încălcate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 148 alin. 1 lit. f), art. 300 2 și art. 303
alin. 6 din Codul de procedură penală, având următorul
cuprins:
— Art. 148 alin. 1 lit. f): îMăsura arestării inculpatului
poate fi luată dacă sunt întrunite condițiile prevăzute în art. 143
și numai în vreunul din următoarele cazuri: [...] f) inculpatul este
recidivist;“;
— Art. 3002: îÎn cauzele în care inculpatul este arestat,
instanța legal sesizată este datoare să verifice, în cursul
judecății, legalitatea și temeinicia arestării preventive,
procedând potrivit art. 160b.“;
— Art. 303 alin. 6: îInstanța suspendă, prin încheiere
motivată, judecata și în cazul în care a fost ridicată o excepție
de neconstituționalitate. Suspendarea se dispune până la
soluționarea de către Curtea Constituțională a excepției. Dacă
inculpatul este arestat, se aplică în mod corespunzător
prevederile art. 300 2 , iar dacă față de acesta s-a dispus
măsura obligării de a nu părăsi localitatea sau măsura obligării
de a nu părăsi țara, se aplică, în mod corespunzător, art. 145
și 1451. Încheierea este supusă recursului în termen de 5 zile
de la data pronunțării.“
În motivarea excepției de neconstituționalitate se susține,
referitor la dispozițiile art. 148 alin. 1 lit. f) din Codul de
procedură penală, că acestea încalcă art. 16 și art. 23
alin. (11) din Constituție, privind egalitatea în drepturi,
respectiv prezumția de nevinovăție, prin aceea că
îo persoană este considerată recidivistă mai înainte de a
se pronunța o hotărâre judecătorească definitivă“. Cât
privește prevederile art. 3002 și art. 303 alin. 6 din Codul
de procedură penală, autorii excepției arată că acestea
încalcă prevederile art. 16 și 24, privind egalitatea în
drepturi, respectiv dreptul la apărare, fără însă a se indica
motivele și modalitatea în care se produce această
încălcare.
Examinând excepția de neconstituționalitate, astfel cum
a fost formulată, Curtea reține următoarele:
I. În ceea ce privește critica de neconstituționalitate a
dispozițiilor art. 148 alin. 1 lit. f) din Codul de procedură
penală, în raport cu normele constituționale care consacră
egalitatea în drepturi și prezumția de nevinovăție, Curtea
constată că aceasta nu poate fi reținută. Astfel,
reglementând, printre cazurile în care poate fi luată măsura
arestării preventive, și pe acela în care inculpatul este
recidivist, legea nu îl consideră pe inculpat deja vinovat de
săvârșirea infracțiunii — lucru care nu este posibil de
stabilit decât prin hotărâre judecătorească de condamnare
rămasă definitivă —, ci prevede numai o condiție pentru
luarea măsurii arestării preventive a inculpatului. De
asemenea, se constată că textul de lege criticat se aplică
tuturor persoanelor aflate în ipoteza normei juridice, în
concordanță cu principiul egalității în drepturi.

MONITORUL OFICIAL AL ROMÂNIEI, PARTEA I, Nr. 518/15.VI.2006
II. Referitor la prevederile art. 3002 și art. 303 alin. 6
din Codul de procedură penală, Curtea constată că autorii
excepției nu formulează niciun motiv prin care să susțină
neconstituționalitatea textelor de lege criticate, ci se
limitează doar la indicarea textelor constituționale pretins
încălcate.
Curtea reține că, potrivit art. 10 alin. (2) din Legea
nr. 47/1992, sesizările adresate Curții Constituționale pot fi
făcute în formă scrisă și motivate. Coroborând acest text

11

de lege cu prevederile art. 29 din Legea nr. 47/1992,
rezultă că de esența controlului de constituționalitate este
exercitarea acestuia numai în limitele sesizării. Prin urmare,
Curtea Constituțională nu se poate substitui părții cu privire
la invocarea unor motive de neconstituționalitate, raportând
dispozițiile legale criticate la textele constituționale indicate
de către autor. Acest fapt ar avea semnificația exercitării
unui control de constituționalitate din oficiu, ceea ce este
inadmisibil în raport cu dispozițiile Legii nr. 47/1992.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 148 alin. 1 lit. f), art. 3002 și art. 303 alin. 6 din
Codul de procedură penală, excepție ridicată de Andrei Dumitrel Mocanu și Gigi Cristinel Șerban în Dosarul
nr. 1.309/P/2005 al Judecătoriei Galați.
Definitivă și general obligatorie.
Pronunțată în ședința publică din data de 25 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu
CURTEA CONSTITUȚIONALĂ

D E C I Z I A Nr. 443
din 30 mai 2006

referitoare la excepția de neconstituționalitate a dispozițiilor art. 55 alin. (1) lit. a)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 55 alin. (1) lit. a) din Ordonanța de
urgență a Guvernului nr. 194/2002 privind regimul străinilor
în România, excepție ridicată de Jiang Lingping în Dosarul
nr. 29.338/2/2005 (2.888/2005) al Curții de Apel București
— Secția a VIII-a contencios administrativ și fiscal.
La apelul nominal răspunde autorul excepției, însoțit de
interpretul autorizat de limbă chineză dl. Ioan Budura,
lipsind partea Ministerul Administrației și Internelor —
Autoritatea pentru străini, față de care procedura de citare
este legal îndeplinită.

Cauza fiind în stare de judecată, autorul excepției
solicită admiterea acesteia, prezentând în acest sens
aspecte referitoare la situația personală și la riscul pe care
returnarea în țara de origine, China, l-ar reprezenta asupra
vieții și familiei sale.
Reprezentantul Ministerului Public solicită respingerea
excepției de neconstituționalitate ca neîntemeiată, arătând,
pe de o parte, că doar instanța de judecată este
competentă a aprecia aspectele referitoare la situația de
fapt a autorului excepției. Pe de altă parte, textul legal
criticat nu conține norme contrare art. 45 din Constituție
privind libertatea economică, pretins a fi încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 23 februarie 2006, pronunțată în
Dosarul nr. 29.338/2/2005 (2.888/2005), Curtea de Apel
București — Secția a VIII-a contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 55 alin. (1) lit. a) din
Ordonanța de urgență a Guvernului nr. 194/2002 privind

12

MONITORUL OFICIAL AL ROMÂNIEI, PARTEA I, Nr. 518/15.VI.2006

regimul străinilor în România. Excepția a fost ridicată de
Jiang Lingping într-o acțiune în contencios administrativ
formulată împotriva Ministerului Administrației și Internelor —
Autoritatea pentru străini, prin care s-a solicitat anularea
dispoziției de părăsire a teritoriului României și prelungirea
dreptului de ședere, pentru o perioadă de un an, în scopul
desfășurării de activități comerciale.
În motivarea excepției de neconstituționalitate se
susține că dispozițiile legale criticate contravin art. 45 din
Constituție și art. 14 din Convenția pentru apărarea
drepturilor omului și a libertăților fundamentale, completat
cu dispozițiile art. 1 din Protocolul nr. 12 la convenție,
raportat la prevederile art. 11 alin. (2) și ale art. 20
alin. (2) din Legea fundamentală.
În esență, se arată că textul legal criticat, prin care se
instituie condiția ca, pentru prelungirea dreptului de ședere
temporară în România în scopul desfășurării de activități
comerciale, străinul să prezinte documente care să ateste
investiția realizată în conformitate cu planul de afaceri,
îlimitează excesiv“ accesul liber la o activitate economică,
libera inițiativă și exercitarea acestora, consacrate de
art. 45 din Constituție, iar, pentru că aceste dispoziții se
aplică doar cetățenilor străini, nu și celor români, au un
caracter discriminatoriu, contrar prevederilor art. 14 din
Convenția pentru apărarea drepturilor omului și a libertăților
fundamentale, completat cu dispozițiile art. 1 din Protocolul
nr. 12 la convenție.
De asemenea, se susține că textul de lege nu
îndeplinește criteriul de calitate prevăzut de Convenția
pentru apărarea drepturilor omului și a libertăților
fundamentale, în înțelesul dat de jurisprudența Curții
Europene a Drepturilor Omului, acest text fiind lipsit de
precizie și claritate, făcând posibilă, astfel, interpretarea și
aplicarea arbitrară de către autoritățile competente — în
speță, Autoritatea pentru străini.
Se apreciază că cerința impusă de dispozițiile legale
criticate înu este obiectiv posibilă“, deoarece realizarea
unei investiții nu poate corespunde ad literam unui plan de
afaceri, în condițiile în care, pe parcursul derulării în timp a
investiției, piața afacerilor suferă modificări care impun
readaptarea planului de afaceri.
Curtea de Apel București — Secția a VIII-a contencios
administrativ și fiscal apreciază că dispozițiile art. 55
alin. (1) lit. a) din Ordonanța de urgență a Guvernului
nr. 194/2002 sunt conforme cu prevederile art. 45 din
Constituție. Orice activitate economică trebuie desfășurată,
inclusiv de către străini, în condițiile legii, iar actul normativ
criticat este o astfel de lege specială care enumeră
condițiile legale pentru prelungirea dreptului de ședere
pentru desfășurarea de activități comerciale pe teritoriul
României.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul consideră că excepția de neconstituționalitate
este neîntemeiată. Principiul libertății economice, prevăzut
de art. 45 din Constituție și pretins a fi încălcat, consacră
dreptul oricărei persoane de a desfășura o activitate
economică, statul garantând doar accesul neîngrădit la

libera inițiativă, precum și exercitarea acesteia. Așadar,
libertatea economică este garantată numai cu respectarea
condițiilor legii. Or, actul normativ criticat este o lege
specială care, așa cum dispune norma constituțională
invocată, enumeră în concret condițiile legale necesare
pentru prelungirea dreptului de ședere pentru desfășurarea
de activități comerciale pe teritoriul României.
În ceea ce privește susținerile autorului referitoare la
nerespectarea cerințelor de claritate și precizie a normelor
interne, se arată, pe de o parte, că în jurisprudența Curții
Europene a Drepturilor Omului s-a statuat că previzibilitatea
consecințelor ce decurg dintr-un act determinat nu poate
avea o certitudine absolută, o reglementare detaliată
purtând riscul unei rigidități excesive a acesteia. Pe de altă
parte, în jurisprudența Curții Constituționale s-a arătat că
instanța de contencios constituțional nu se poate pronunța
asupra problemelor legate de claritatea redactării textelor
de lege, această atribuție revenind legiuitorului.
Avocatul Poporului apreciază că textul legal criticat
este constituțional. Accesul la o activitate economică și
libera inițiativă se exercită, potrivit art. 45 din Constituție,
îîn condițiile legii“, ceea ce presupune stabilirea unor
condiții legale pe care orice agent economic trebuie să le
respecte. Ca atare, instituirea prin actul normativ criticat a
regulii potrivit căreia străinului intrat în România în scopul
desfășurării de activități comerciale i se poate prelungi
dreptul de ședere temporară sub condiția prezentării unor
documente care să ateste realizarea unor investiții în
conformitate cu planul de afaceri nu înfrânge dreptul de
acces la o activitate economică.
De asemenea, textul legal criticat se aplică în mod
unitar tuturor categoriilor de persoane vizate de ipoteza
normei, fără privilegii și fără discriminări, așa cum prevede
art. 14 din Convenția pentru apărarea drepturilor omului și
a libertăților fundamentale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului și dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 55 alin. (1) lit. a) din Ordonanța de urgență
a Guvernului nr. 194/2002 privind regimul străinilor în
România, republicată în Monitorul Oficial al României,
Partea I, nr. 201 din 8 martie 2004, cu următorul cuprins:
î(1) Străinului intrat în România în scopul desfășurării de
activități comerciale i se poate prelungi dreptul de ședere
temporară, dacă: a) prezintă documente care atestă investiția
realizată în conformitate cu planul de afaceri.“
Autorul excepției consideră că acest text de lege
încalcă prevederile constituționale ale art. 45 îLibertatea
economică“, ale art. 11 alin. (1) și (2) îDreptul internațional

MONITORUL OFICIAL AL ROMÂNIEI, PARTEA I, Nr. 518/15.VI.2006
și dreptul intern“ și ale art. 20 alin. (2) referitoare la
prioritatea pactelor și tratatelor privitoare la drepturile
fundamentale ale omului, la care România este parte, față
de legile interne mai puțin favorabile.
De asemenea, acesta mai invocă și nerespectarea
art. 14 îInterzicerea discriminării“ din Convenția pentru
apărarea drepturilor omului și a libertăților fundamentale și
a art. 1 îInterzicerea generală a discriminării“ din Protocolul
nr. 12 la convenție, ratificat de România prin Legea
nr. 103/2006, publicată în Monitorul Oficial al României,
Partea I, nr. 375 din 2 mai 2006.
Examinând textul legal criticat, raportat la prevederile
din Legea fundamentală și din instrumentele juridice
internaționale invocate, Curtea Constituțională constată
următoarele:
Autorul excepției pretinde că dispozițiile art. 55 alin. (1)
lit. a) din Ordonanța de urgență a Guvernului nr. 194/2002
sunt neconstituționale deoarece, pe de o parte, înfrâng
dreptul de acces la o activitate economică și la libera
ințiativă, consacrat de art. 45 din Legea fundamentală, iar,
pe de altă parte, contravin principiului egalității și al
nediscriminării, prevăzut atât de art. 16 alin. (1) din
Constituție, precum și de art. 14 din Convenția pentru
apărarea drepturilor omului și a libertăților fundamentale și
de art. 1 din Protocolul nr. 12 la convenție, întrucât
condiția privind prezentarea unor documente care să ateste
realizarea unei investiții conforme cu planul de afaceri se
aplică doar cetățenilor străini, nu și celor români. De
asemenea, susține că textul de lege criticat nu este
suficient de clar și precis, astfel încât să înlăture orice
urmă de arbitrariu din partea autorităților competente să-l
aplice, respectiv a Autorității pentru străini.
Față de criticile de neconstituționalitate formulate, Curtea
constată că acestea nu pot fi reținute. Principiul libertății
economice, consacrat de art. 45 din Constituție, garantează
accesul liber al persoanei la o activitate economică și
libera inițiativă, exercitate însă în condițiile legii. Ordonanța
de urgență a Guvernului nr. 194/2002 reglementează, în
cadrul cap. IV, prelungirea dreptului de ședere temporară,
iar la secțiunea I, subsecțiunea 1, intitulată îPrelungirea
dreptului de ședere temporară pentru desfășurarea de activități
economice, profesionale și comerciale“, art. 55 enumeră

13

condițiile necesare pentru prelungirea dreptului de ședere
temporară pentru străinii care desfășoară activități
comerciale. Așadar, pentru această categorie de solicitanți,
este firesc a fi îndeplinite anumite cerințe specifice legate
de scopul prelungirii dreptului de ședere temporară, așa
cum, spre exemplu, celor care solicită prelungirea acestui
drept în scopul desfășurării de studii în România li se cere
dovada înscrierii și achitării taxelor aferente anului de studii
la o unitate de învățământ sau cum străinilor angajați în
muncă li se solicită, pentru prelungirea dreptului de ședere,
prezentarea permisului de muncă valabil și a contractului
de muncă. În concluzie, condițiile cerute se circumscriu
scopului pentru care fiecare categorie de străini
nominalizată de lege solicită prelungirea dreptului de
ședere temporară în România și se justifică prin însuși
interesul pretins de solicitantul dreptului.
Având în vedere cele arătate, rezultă în mod evident că
textul legal criticat nu operează nicio discriminare și nu
contravine, așadar, prevederilor art. 16 alin. (1) din
Constituție, ale art. 14 din Convenția pentru apărarea
drepturilor omului și a libertăților fundamentale, precum și
ale art. 1 din Protocolul nr. 12 la convenție. Este de
observat că întregul act normativ criticat nu se adresează
cetățenilor români, ci străinilor, fiind aplicabil în mod unitar
acestora, în funcție de situațiile identice în care se află.
În ceea ce privește susținerile autorului referitoare la
imposibilitatea obiectivă a derulării unei investiții prin
respectarea strictă a unui plan de afaceri, Curtea
Constituțională observă că aceste aprecieri nu reprezintă
critici de neconstituționalitate. De asemenea, față de criticile
privind caracterul imprecis și confuz al textului legal supus
controlului, Curtea reamintește, pe de o parte, că
interpretarea și aplicarea normelor juridice sunt operații ce
aparțin în mod exclusiv organelor și autorităților
competente, învestite prin lege cu astfel de atribuții; pe de
altă parte, Curtea constată că dispozițiile legale atacate
indică într-un mod suficient de clar elementele și condițiile
necesare pentru acordarea dreptului solicitat, nerespectarea
acestora având, de asemenea, o consecință legală
previzibilă, ce rezultă în mod clar din ansamblul
prevederilor ordonanței.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. (1) lit. a) din Ordonanța de urgență a
Guvernului nr. 194/2002 privind regimul străinilor în România, excepție ridicată de Jiang Lingping în Dosarul
nr. 29.338/2/2005 (2.888/2005) al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 30 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

14

MONITORUL OFICIAL AL ROMÂNIEI, PARTEA I, Nr. 518/15.VI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind preluarea în gestiune de către Consiliul Național pentru Studierea Arhivelor Securității
a arhivei deținute anterior de fostele organe de securitate, aflată în conservare
la Ministerul Apărării Naționale
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Ministerul Apărării Naționale, prin Serviciul
istoric al armatei, Direcția instanțelor militare, precum și prin
instanțele militare din municipiile Timișoara, Cluj-Napoca și
Iași, va preda Consiliului Național pentru Studierea
Arhivelor Securității fondul arhivistic preluat de la fostul
Departament al Securității Statului, respectiv de la Serviciul
Român de Informații, deținut anterior de fostele organe de
securitate, care prezintă interes, potrivit prevederilor Legii
nr. 187/1999 privind accesul la propriul dosar și

deconspirarea poliției politice comuniste, cu modificările și
completările ulterioare.
Art. 2. — Ministrul apărării naționale este abilitat să
declasifice documentele de arhivă la care se referă art. 1.
Art. 3. — Predarea-primirea dosarelor prevăzute a fi
preluate se va face pe bază de protocoale încheiate între
Ministerul Apărării Naționale și Consiliul Național pentru
Studierea Arhivelor Securității, în termen de 30 de zile de
la intrarea în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Marius Bălu,
secretar de stat
București, 7 iunie 2006.
Nr. 731.
GUVERNUL ROMÂNIEI

HOTĂRÂRE
pentru aprobarea destinației excedentului rezultat din execuția bugetară
a Oficiului Național al Registrului Comerțului pe anul 2005
În temeiul art. 108 din Constituția României, republicată, și al art. 10 alin. (3) din Legea nr. 26/1990 privind
registrul comerțului, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă utilizarea, în anul 2006, de către
Oficiul Național al Registrului Comerțului a excedentului în
sumă de 24.827.197,41 lei (RON), rezultat din execuția
bugetului său pe anul 2005, pentru dezvoltarea Buletinului
procedurilor de insolvență, potrivit dispozițiilor Legii
nr. 85/2006 privind procedura insolvenței, pentru realizarea
și implementarea sistemului de formulare electronice, pentru
implementarea semnăturii electronice în sistemul registrului
comerțului, pentru extinderea sistemului de arhivare
electronică a documentelor, pentru achiziționarea de spații
necesare desfășurării activității, pentru analiza sistemului

informatic al registrului comerțului, în vederea reproiectării
și trecerii pe o platformă modernă, precum și pentru
achiziționarea platformei hardware și software în vederea
difuzării on-line de informații din baza de date centrală a
registrului comerțului, inclusiv indicatori din situațiile
financiare anuale.
Art. 2. — Excedentul prevăzut la art. 1 este supus
dispozițiilor art. 66 alin. (2) și ale art. 68 alin. (4) din
Legea nr. 500/2002 privind finanțele publice, cu modificările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul finanțelor publice,
Doina-Elena Dascălu,
secretar de stat
București, 7 iunie 2006.
Nr. 733.

MONITORUL OFICIAL AL ROMÂNIEI, PARTEA I, Nr. 518/15.VI.2006

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind certificarea animalelor
și a produselor de origine animală
Văzând Referatul de aprobare nr. 800 din 15 mai 2006, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
certificarea animalelor și a produselor de origine animală,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — (1) La data intrării în vigoare a prezentului
ordin se abrogă Ordinul ministrului agriculturii, alimentației
și pădurilor nr. 367/2003 pentru aprobarea Normei sanitare
veterinare cu privire la certificarea animalelor și a

produselor de origine animală, publicat în Monitorul Oficial
al României, Partea I, nr. 403 din 10 iunie 2003.
(2) De la data intrării în vigoare a prezentului ordin
referirile făcute la ordinul menționat la alin. (1) se vor
considera ca fiind referiri la prezentul ordin.
Art. 4. — Prezentul ordin transpune Directiva Consiliului
96/93/CE privind certificarea animalelor și produselor de
origine animală, publicat în Jurnalul Oficial al Comunităților
Europene (JOCE) nr. L 13 din 16 ianuarie 1997, p. 97.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 2 iunie 2006.
Nr. 125.
ANEXĂ

NORMĂ SANITARĂ VETERINARĂ
privind certificarea animalelor și a produselor de origine animală
Art. 1. — Prezenta normă sanitară veterinară stabilește
reguli ce urmează să fie aplicate la emiterea certificatelor
solicitate de legislația veterinară în concordanță cu cerințele
Uniunii Europene.
Art. 2. — (1) În scopurile prezentei norme sanitare
veterinare:
a) legislație veterinară înseamnă lista de acte legislative
din anexa A la Directiva Consiliului 89/662/CEE și anexele A
și B la Directiva Consiliului 90/425/CEE;
b) inspector care certifică înseamnă medicul veterinar
oficial sau, în cazurile prevăzute de legislația veterinară,
orice altă persoană autorizată de autoritatea competentă
pentru semnarea certificatelor solicitate de legislația
menționată.
(2) Suplimentar definițiilor prevăzute la alin. (1), cele
menționate la art. 2 din directivele 89/662/CEE și
90/425/CEE se aplică mutatis mutandis.

Art. 3. — (1) Inspectorii care certifică trebuie să
cunoască bine legislația sanitară veterinară privind
animalele și produsele de origine animală pe care urmează
să le certifice și, în general, să fie informați despre regulile
care trebuie respectate pentru întocmirea și emiterea
certificatelor și, dacă este necesar, asupra naturii și
extinderii cerințelor cuprinse în certificat privind testele sau
examinările care trebuie efectuate înainte de certificare.
(2) Inspectorii care certifică nu trebuie să certifice date
despre care nu au cunoștințe personale sau care nu pot fi
certificate de către aceștia.
(3) Inspectorii care certifică nu trebuie să semneze
certificate necompletate, incomplete sau certificate
referitoare la animalele ori la produsele pe care nu le-au
inspectat sau care au trecut de controlul lor; dacă un
certificat este semnat pe baza unui alt certificat sau atestat,

16

MONITORUL OFICIAL AL ROMÂNIEI, PARTEA I, Nr. 518/15.VI.2006

inspectorul care certifică trebuie să fie în posesia
documentului respectiv înainte de a semna.
(4) Nicio prevedere a prezentului articol nu trebuie să
împiedice medicul veterinar oficial să certifice date care:
a) au fost certificate în baza alin. (1) și (3) de către o
altă persoană autorizată în acest sens de autoritatea
competentă și care acționează sub controlul unui medic
veterinar oficial, cu condiția să verifice exactitatea datelor; sau
b) au fost obținute, în contextul unor programe de
monitorizare, prin referință la unele planuri de asigurare a
calității recunoscute oficial sau prin intermediul unui sistem
de supraveghere epidemiologică, în cazul în care acesta
este autorizat în baza legislației veterinare.
(5) Reguli detaliate pentru implementarea prezentului
articol pot fi adoptate în concordanță cu cerințele Uniunii
Europene.
Art. 4. — (1) Autoritățile competente iau toate măsurile
necesare pentru asigurarea integrității certificării. Inspectorii
desemnați de către acestea trebuie:
a) să aibă un statut care să le asigure imparțialitatea,
să nu aibă interes comercial direct privind animalele sau
produsele certificate de aceștia ori privind exploatațiile sau
unitățile din care acestea provin;
b) să fie pe deplin conștienți de importanța conținutului
fiecărui certificat pe care îl semnează.
(2) Certificatele trebuie să fie întocmite în cel puțin una
dintre limbile înțelese de inspectorul care certifică și în cel
puțin una dintre limbile oficiale ale țării de destinație, astfel
cum prevede legislația comunitară.
(3) Fiecare autoritate competentă trebuie să se asigure
că poate realiza o corelare între certificate și inspectorul
care efectuează certificarea și că este disponibilă o copie a
fiecărui certificat pe o perioadă determinată de acesta.
Art. 5. — (1) Autoritatea Națională Sanitară Veterinară
și pentru Siguranța Alimentelor va introduce măsuri de
verificare și control necesare pentru a preveni emiterea
unor certificate false sau care pot induce în eroare, precum
și producerea frauduloasă ori folosirea datelor din
certificatele emise în scopul producerii de efecte nedorite,
conform legislației veterinare.

(2) Fără a aduce atingere oricăror proceduri legale sau
penalități, autoritatea veterinară competentă va efectua
investigații sau controale și va lua măsuri adecvate pentru
a sancționa orice situație de fals ori neconformitate a
certificării, care va fi adusă în atenția acesteia. Aceste
măsuri pot include suspendarea temporară a inspectorului
care certifică în exercitarea îndatoririlor ce îi revin până la
finalizarea investigației.
(3) În special, dacă în timpul investigațiilor se constată că:
a) inspectorul care certifică a emis cu bună-știință un
certificat fraudulos, autoritatea competentă trebuie să ia
măsurile necesare pentru a se asigura, în măsura
posibilităților, că persoana respectivă nu poate repeta
frauda;
b) o persoană sau un beneficiar a făcut uz în mod
fraudulos ori a modificat un certificat oficial, autoritatea
veterinară trebuie să ia toate măsurile necesare pentru a
se asigura, în măsura posibilităților, că persoana sau
beneficiarul nu va mai putea repeta frauda. Aceste măsuri
pot include refuzul ulterior de a emite certificate oficiale
persoanei sau beneficiarului în cauză.
Art. 6. — (1) Autoritatea Națională Sanitară Veterinară
și pentru Siguranța Alimentelor trebuie să adopte legi,
reguli și prevederi administrative necesare pentru
conformitatea cu prezenta normă sanitară veterinară.
Aceasta trebuie să informeze imediat Comisia Europeană
despre acest fapt.
(2) În cazul în care Autoritatea Națională Sanitară
Veterinară și pentru Siguranța Alimentelor adoptă măsurile
menționate la alin. (1), acestea trebuie să conțină o referire
la prezenta normă sanitară veterinară sau trebuie să fie
însoțite de o astfel de referință cu ocazia publicării oficiale
a acestora; modalitățile de referință se vor stabili de către
Autoritatea Națională Sanitară Veterinară și pentru
Siguranța Alimentelor.
(3) Autoritatea Națională Sanitară Veterinară și pentru
Siguranța Alimentelor va comunica Comisiei Europene
textul prevederilor principale ale legilor interne care se
adoptă în domeniul reglementat de prezenta normă
sanitară veterinară.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 518/15.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|116948]
ISSN 1453—4495

