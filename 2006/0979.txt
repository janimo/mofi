Anul 174 (XVIII) — Nr. 979

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 decembrie 2006

SUMAR

Nr.

Pagina

Memorandum de înțelegere între România și
Comunitatea Europeană privind participarea
României la Programul comunitar pentru
asigurarea interoperabilității serviciilor paneuropene
de eGuvernare pentru administrațiile publice, mediul
de afaceri și cetățeni (IDABC) ................................

2–4

1.321. — Decret privind promulgarea Legii pentru
ratificarea Memorandumului de înțelegere dintre
România și Comunitatea Europeană privind
participarea României la Programul comunitar
pentru asigurarea interoperabilității serviciilor
paneuropene de eGuvernare pentru administrațiile
publice, mediul de afaceri și cetățeni (IDABC),
semnat la București la 20 martie 2006 și la
Bruxelles la 20 aprilie 2006, și pentru aprobarea
plății contribuției financiare aferente participării la
acest program în anii 2006—2009 .........................

4

DECIZII ALE CURȚII CONSTITUȚIONALE
Decizia nr. 713 din 24 octombrie 2006 referitoare la
excepția de neconstituționalitate a dispozițiilor
art. 119 alin. (3) din Legea nr. 31/1990 privind
societățile comerciale ..............................................

5–6

10–11

Decizia nr. 726 din 24 octombrie 2006 referitoare la
excepția de neconstituționalitate a dispozițiilor
art. 68 alin. 4 din Codul de procedură civilă .......
2

Pagina

Decizia nr. 725 din 24 octombrie 2006 referitoare la
excepția de neconstituționalitate a dispozițiilor
art. 22 alin. (5) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945 — 22 decembrie
1989 ..........................................................................

LEGI ȘI DECRETE
436. — Lege pentru ratificarea Memorandumului de
înțelegere dintre România și Comunitatea
Europeană privind participarea României la
Programul
comunitar
pentru
asigurarea
interoperabilității serviciilor paneuropene de
eGuvernare pentru administrațiile publice, mediul de
afaceri și cetățeni (IDABC), semnat la București la
20 martie 2006 și la Bruxelles la 20 aprilie 2006,
și pentru aprobarea plății contribuției financiare
aferente participării la acest program în
anii 2006—2009 .......................................................

Nr.

12–13

Decizia nr. 730 din 24 octombrie 2006 referitoare la
excepția de neconstituționalitate a dispozițiilor
art. 45 alin. (5) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945 — 22 decembrie 1989

13–15

Decizia nr. 731 din 24 octombrie 2006 referitoare la
excepția de neconstituționalitate a dispozițiilor
art. III alin. (1) lit. d) din Ordonanța de urgență a
Guvernului nr. 29/2005 pentru modificarea Legii
nr. 290/2002 privind organizarea și funcționarea
unităților de cercetare-dezvoltare din domeniile
agriculturii, silviculturii, industriei alimentare și a
Academiei de Științe Agricole și Silvice îGheorghe
Ionescu-Șișești“..........................................................

16–17

Decizia nr. 742 din 26 octombrie 2006 referitoare la
excepția de neconstituționalitate a dispozițiilor
art. 6 din Ordonanța de urgență a Guvernului
nr. 40/1999 privind protecția chiriașilor și stabilirea
chiriei pentru spațiile cu destinația de locuințe ......

17–18

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 720 din 24 octombrie 2006 referitoare la
excepția de neconstituționalitate a dispozițiilor
art. 302 din Codul de procedură civilă .................

7–8

Decizia nr. 723 din 24 octombrie 2006 referitoare la
excepția de neconstituționalitate a dispozițiilor
art. 55 alin. (2) din Legea nr. 304/2004 privind
organizarea judiciară ...............................................

8–9

183. — Ordin al președintelui Autorității Naționale pentru
Reglementarea și Monitorizarea Achizițiilor Publice
privind aplicarea dispozițiilor referitoare la
contractul de publicitate media ................................

19–32

2

MONITORUL OFICIAL AL ROMÂNIEI, PARTEA I, Nr. 979/7.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Memorandumului de înțelegere dintre România și Comunitatea Europeană
privind participarea României la Programul comunitar pentru asigurarea interoperabilității
serviciilor paneuropene de eGuvernare pentru administrațiile publice, mediul de afaceri
și cetățeni (IDABC), semnat la București la 20 martie 2006 și la Bruxelles la 20 aprilie 2006,
și pentru aprobarea plății contribuției financiare aferente participării la acest program
în anii 2006—2009
Parlamentul României adoptă prezenta lege.
Art. 1. — Se ratifică Memorandumul de înțelegere dintre
România și Comunitatea Europeană privind participarea
României la Programul comunitar pentru asigurarea
interoperabilității serviciilor paneuropene de eGuvernare
pentru administrațiile publice, mediul de afaceri și cetățeni
(IDABC), semnat la București la 20 martie 2006 și la
Bruxelles la 20 aprilie 2006.

Art. 2. — (1) Se aprobă plata contribuției financiare
aferente participării României la Programul IDABC în anii
2006—2009, după cum urmează:
a) echivalentul în lei a 146.232 euro pentru anul 2006;
b) echivalentul în lei a 162.709 euro pentru anul 2007;
c) echivalentul în lei a 178.048 euro pentru anul 2008;
d) echivalentul în lei a 193.386 euro pentru anul 2009.
(2) Contribuția se plătește de la bugetul de stat, prin
bugetul Ministerului Comunicațiilor și Tehnologiei Informației.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

ALEXANDRU PEREȘ

București, 27 noiembrie 2006.
Nr. 436.

MEMORANDUM DE ÎNȚELEGERE
între România și Comunitatea Europeană*) privind participarea României la Programul comunitar
pentru asigurarea interoperabilității serviciilor paneuropene de eGuvernare pentru administrațiile publice,
mediul de afaceri și cetățeni (IDABC)
Comisia Comunităților Europene, denumită în continuare Comisia, în numele Comunității Europene,
pe de o parte, și
Guvernul României, denumit în continuare România,
pe de altă parte,
luând în considerare:
(1) Decizia nr. 1/2002 a Consiliului de Asociere România—Uniunea Europeană din data de 18 februarie 2002,
care stabilește principiile generale referitoare la participarea României la programele Comunității, lăsând Comisia și
autoritățile competente din România să determine termenii și condițiile specifice, incluzând și contribuția financiară, cu
referire la o astfel de participare la fiecare program;
(2) Programul IDABC care a fost stabilit prin Decizia nr. 2004/387/CE a Parlamentului European și a Consiliului
din 21 aprilie 20041),
au convenit după cum urmează:
ARTICOLUL 1
Program

România va participa la Programul IDABC, denumit în
continuare Program, în conformitate cu condițiile stipulate în
Decizia nr. 1/2002 a Consiliului de Asociere România—

Uniunea Europeană din data de 18 februarie 2002, care
stabilește principiile generale pentru participarea României
la programele Comunității, și în conformitate cu termenii și
condițiile la care se face referire în art. 2—4 din prezentul
memorandum de înțelegere.

*) Traducere.
1) JO nr. L 144 din 30 aprilie 2004 (vezi Corrigendum JO nr. L 181 din 18 mai 2004, p. 25).

MONITORUL OFICIAL AL ROMÂNIEI, PARTEA I, Nr. 979/7.XII.2006
ARTICOLUL 2
Termenii și condițiile privind participarea la Program

1. România va participa la activitățile Programului în
conformitate cu obiectivele, criteriile, procedurile și
termenele limită definite în Decizia nr. 2004/387/CE.
2. Termenii și condițiile aplicabile predării, examinării și
selectării cererilor instituțiilor, organizațiilor și ale
persoanelor fizice eligibile din România vor fi cele care se
aplică și instituțiilor, organizațiilor și persoanelor fizice
eligibile din statele membre ale Uniunii Europene.
3. Pentru participarea la Program, România va plăti o
contribuție financiară anuală la Bugetul General al Uniunii
Europene, în conformitate cu art. 3.
4. Contribuția financiară a României privind participarea
sa și implementarea Programului va fi adăugată la suma
specificată în fiecare an în Bugetul General al Uniunii
Europene, pentru îndeplinirea obligațiilor financiare ce revin
din diferitele forme ale măsurilor necesare ce trebuie luate
pentru executarea, gestionarea și punerea în funcțiune a
Programului.
5. Una dintre limbile oficiale ale Comunității va fi folosită
pentru procedurile referitoare la cereri, contracte și
rapoarte, precum și pentru alte aspecte administrative ale
Programului.
ARTICOLUL 3
Contribuția financiară

Regulile privind contribuția financiară a României sunt
stipulate în anexă.
O parte din contribuția financiară va fi finanțată din
instrumentul relevant al ajutorului extern al Comunității,
dacă România cere astfel2).
ARTICOLUL 4
Raportare și evaluare

Fără a aduce atingere responsabilităților Comisiei și ale
Curții de Conturi a Comunităților Europene, referitoare la
monitorizarea și evaluarea Programului, participarea
României la Program va fi monitorizată continuu pe baza
parteneriatului în care sunt implicate Comisia și România.
România va trimite Comisiei rapoarte relevante și va lua
parte la alte activități specifice oferite de Comunitate în
acel context.

3

În conformitate cu regulamentele (CE, Euratom)
nr. 1.605/2002 din 25 iunie 2002 și (CE, Euratom)
nr. 2.342/2002 din 23 decembrie 2002, precum și cu
celelalte reguli prevăzute în prezentul memorandum de
înțelegere, contractele încheiate cu beneficiarii programelor
stabiliți în România trebuie să prevadă posibilitatea
efectuării în orice moment de controale financiare sau de
altă natură, pe baza documentelor și la fața locului, de
către reprezentanții Comisiei sau de alte persoane
mandatate de Comisie.
Reprezentanții Comisiei, precum și alte persoane
mandatate de Comisie vor avea acces corespunzător la
documente și la toate informațiile cerute în vederea
efectuării unor asemenea controale, inclusiv în format
electronic. Acest drept de acces va fi prevăzut în mod
expres în contractele încheiate în vederea implementării
instrumentelor la care se face referire în prezentul
memorandum. Curtea Europeană de Conturi va avea
aceleași drepturi ca și Comisia.
ARTICOLUL 5
Dispoziții finale

Prezentul memorandum de înțelegere se va aplica pe
durata Programului. Cu toate acestea, dacă Comunitatea
Europeană va decide să prelungească durata Programului
fără nicio schimbare esențială în cadrul acestuia, atunci
prezentul memorandum de înțelegere va fi, de asemenea,
prelungit în mod corespunzător și automat, dacă nicio parte
nu îl va denunța în termen de o lună de la data deciziei
de prelungire a duratei Programului.
Proiectele și activitățile aflate în derulare la data
încheierii programului, precum și înțelegerile contractuale
care sunt aplicabile acestor proiecte sau activități vor
continua până la îndeplinirea lor, în condițiile prevăzute în
prezentul memorandum de înțelegere.
Anexa face parte integrantă din prezentul memorandum
de înțelegere.
Prezentul memorandum de înțelegere va putea fi
amendat numai în scris, prin acordul comun al părților.
Prezentul memorandum de înțelegere va intra în vigoare
la data la care România va informa Comisia Europeană,
prin canale diplomatice, că a fost finalizată procedura
internă de ratificare.

Încheiat la București

Încheiat la

în data de

în data de

pentru Guvernul României,
Zsolt Nagy,
ministrul comunicațiilor
și tehnologiei informației din România

pentru Comisie,
în numele Comunității Europene,
Günter Verheugen,
membru al Comisiei Europene
Pentru Întreprinderi și Industrie

2) Suma globală pentru asistența externă acordată pentru programele comunitare la care România urmează să participe va fi indicată în
Memorandumul financiar din Programul Național anual referitor la această asistență (PHARE).

4

MONITORUL OFICIAL AL ROMÂNIEI, PARTEA I, Nr. 979/7.XII.2006
ANEXĂ
REGULI

privind contribuția financiară a României la Program
1. Contribuția financiară aferentă participării la Program
va fi plătită de România la Bugetul General al Uniunii
Europene și va fi următoarea:
— 131.056 euro pentru anul 2005;
— 146.232 euro pentru anul 2006;
— 162.709 euro pentru anul 2007;
— 178.048 euro pentru anul 2008;
— 193.386 euro pentru anul 2009.
2. Contribuția României va acoperi costurile referitoare
la pregătirea, fezabilitatea, dezvoltarea și executarea
proiectelor de interes comun, precum și pentru dezvoltarea
și implementarea măsurilor orizontale, conform prevederilor
Programului.
3. Costurile cu deplasările și diurna reprezentanților și
experților români cu scopul de a lua parte în calitate de
observatori la activitatea comitetului, la care se face referire
în art. 11 din Decizia nr. 2004/387/CE, sau la alte întâlniri
referitoare la implementarea Programului vor fi rambursate
de către Comisie pe aceeași bază și în conformitate cu
procedurile în vigoare pentru reprezentanții statelor membre
ale Uniunii Europene.
4. Regulamentul financiar aplicabil Bugetului General al
Uniunii Europene va fi aplicat și gestionării contribuției
României.

5. Când prezentul memorandum de înțelegere va intra
în vigoare, precum și la începutul fiecărui an fiscal Comisia
va trimite României o cerere de fonduri corespunzătoare
contribuției ei la costurile acoperite de prezentul
memorandum de înțelegere.
6. Contribuția corespunzătoare va fi plătită în euro,
într-un cont al Comisiei special stabilit pentru plăți în euro.
7. România va plăti contribuția sa financiară la costurile
anuale, în conformitate cu cererea de fonduri, dar nu mai
târziu de 3 luni de la data cererii. Orice întârziere de plată
va duce la plata de dobânzi de către România, adăugate
la suma respectivă, începând de la data limită pentru
efectuarea plății. Rata dobânzii va fi aceea a Băncii
Centrale Europene pentru operațiunile sale principale de
refinanțare, așa cum este aceasta publicată în seria C a
Jurnalului Oficial al Uniunii Europene, aflată în vigoare în
prima zi calendaristică a lunii în care se găsește data
limită pentru efectuarea plății, cu o creștere de 3,5%. În
cazul în care întârzierea plății contribuției este atât de mare
încât poate periclita în mod semnificativ implementarea și
gestionarea Programului, precum și în cazul neefectuării
plății în termen de 20 de zile lucrătoare de la trimiterea
către România a unei scrisori oficiale de avertizare din
partea Comisiei, participarea la Program a României pentru
anul respectiv va fi suspendată.

PREȘEDINTELE ROMÂNIEI

DECRET
privind promulgarea Legii pentru ratificarea Memorandumului de înțelegere dintre România
și Comunitatea Europeană privind participarea României la Programul comunitar
pentru asigurarea interoperabilității serviciilor paneuropene de eGuvernare pentru administrațiile
publice, mediul de afaceri și cetățeni (IDABC), semnat la București la 20 martie 2006
și la Bruxelles la 20 aprilie 2006, și pentru aprobarea plății contribuției financiare aferente
participării la acest program în anii 2006—2009
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Memorandumului de înțelegere dintre România și
Comunitatea Europeană privind participarea României la
Programul comunitar pentru asigurarea interoperabilității
serviciilor paneuropene de eGuvernare pentru administrațiile
publice, mediul de afaceri și cetățeni (IDABC), semnat la

București la 20 martie 2006 și la Bruxelles la 20 aprilie
2006, și pentru aprobarea plății contribuției financiare
aferente participării la acest program în anii 2006—2009 și
se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU

București, 24 noiembrie 2006.
Nr. 1.321.

MONITORUL OFICIAL AL ROMÂNIEI, PARTEA I, Nr. 979/7.XII.2006

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 713
din 24 octombrie 2006

referitoare la excepția de neconstituționalitate a dispozițiilor art. 119 alin. (3)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 119 alin. (3) din Legea nr. 31/1990
privind societățile comerciale, excepție ridicată de Ana Ispas
în Dosarul nr. 2.674/COM/2004 al Tribunalului Vâlcea —
Secția comercială.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 10 aprilie 2006, pronunțată în
Dosarul nr. 2.674/COM/2004, Tribunalul Vâlcea — Secția
comercială a sesizat Curtea Constituțională cu excepția de
neconstituționalitate a dispozițiilor art. 119 alin. (3) din
Legea nr. 31/1990 privind societățile comerciale, excepție
ridicată de Ana Ispas.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor art. 1 alin. (3), art. 44 alin. (1) și (2), art. 53 și
art. 136 alin. (5) din Constituție. Astfel, se arată că textul
de lege criticat contravine principiului potrivit căruia nimeni
nu poate fi privat în mod arbitrar de dreptul său de
proprietate, determinând o limitare a drepturilor
constituționale referitoare la egala ocrotire a proprietății și
permițând o imixtiune nejustificată în treburile interne ale
societății comerciale.
Tribunalul Vâlcea — Secția comercială apreciază că
excepția de neconstituționalitate este neîntemeiată.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată. În acest sens, arată că intervenția
instanței, dincolo de deblocarea activității societății
comerciale, la cererea unora dintre acționari, nu permite
nicio imixtiune în activitatea internă a societății, aceasta
urmând a se realiza în deplină concordanță cu principiul
autonomiei de decizie a organelor de conducere, care
rămân libere să hotărască cu privire la operațiunile
comerciale întreprinse de agentul economic, în condițiile
legii.
Avocatul Poporului apreciază că excepția de
neconstituționalitate este neîntemeiată. În acest sens, arată
că dispozițiile de lege criticate care instituie competența
instanței judecătorești de a autoriza convocarea adunării
generale, în măsura în care persoanele abilitate nu fac
acest lucru, nu conțin norme contrare dispozițiilor
constituționale referitoare la dreptul de proprietate privată.
Intervenția instanței, dincolo de deblocarea activității
societății comerciale, la cererea unora dintre acționari, nu
permite nicio imixtiune în activitatea internă a societății,
aceasta urmând a se realiza în deplină concordanță cu
principiul autonomiei de decizie a organelor de conducere,
care rămân libere să hotărască cu privire la operațiunile
comerciale întreprinse de agentul economic, în condițiile
legii.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

6

MONITORUL OFICIAL AL ROMÂNIEI, PARTEA I, Nr. 979/7.XII.2006

Legea nr. 47/1992,
neconstituționalitate.

să

soluționeze

excepția

de

societăți, pentru deblocarea și reluarea activității sale,
întreruptă din cauza lipsei de diligență sau a relei-credințe

Obiectul excepției de neconstituționalitate îl constituie
dispozițiile art. 119 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004.

a unora dintre reprezentanții conducerii sau a celorlalți

Textul de lege criticat are următorul conținut: îDacă
administratorii nu convoacă adunarea generală, instanța de la
sediul societății va putea autoriza, cu citarea administratorilor
și în conformitate cu art. 331—339 din Codul de procedură
civilă, convocarea adunării generale de către persoanele care
îndeplinesc condițiile prevăzute la alin. (1). Prin aceeași
încheiere instanța va stabili data de referință prevăzută de
art. 123 alin. (2), data ținerii adunării generale și, dintre
acționari, persoana care o va prezida.“

care persoanele abilitate nu fac acest lucru. Această

În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 1 alin. (3) referitoare la statul român,
art. 44 alin. (1) și (2) referitoare la dreptul de proprietate
privată, art. 53 referitoare la restrângerea exercițiului unor
drepturi sau al unor libertăți și art. 136 alin. (5) referitoare
la inviolabilitatea proprietății private.

astfel.

Examinând excepția de neconstituționalitate, Curtea
constată că prin Decizia nr. 416 din 11 noiembrie 2003,
publicată în Monitorul Oficial al României, Partea I, nr. 854
din 2 decembrie 2003, a statuat că dispozițiile art. 119
alin. (3) din Legea nr. 31/1990 nu sunt contrare
prevederilor art. 1 alin. (3), art. 44 alin. (1) și (2), art. 53 și
art. 136 alin. (5) din Constituție. Cu acel prilej, instanța de
contencios constituțional a statuat că, în condițiile în care
înființarea unei societăți comerciale nu constituie un scop
în sine — existența acesteia, ca subiect de drept,
găsindu-și justificare exclusiv prin prisma activității lucrative
pe care este ținută să o desfășoare —, interesul general al
societății impune și justifică intervenția autorității
judecătorești, la solicitarea unora dintre acționarii respectivei

acționari. Acestui interes general îi dă expresie textul de
lege criticat, care instituie competența instanței judecătorești
de a autoriza convocarea adunării generale, în măsura în
posibilitate conferită de lege este condiționată de
nerespectarea dispozițiilor prevăzute de alin. (1) al art. 119,
referitoare la obligația administratorilor de a da curs cererii
de convocare a adunării generale, solicitare care cuprinde
dispoziții ce intră în atribuțiile adunării și care aparține
acționarilor reprezentând a zecea parte din capitalul social
sau o cotă mai mică, dacă în actul constitutiv se prevede
Pe de altă parte, art. 119 alin. (3) din Legea
nr. 31/1990 prevede că instanța judecătorească poate
hotărî prin încheiere doar în ceea ce privește convocarea
adunării generale, stabilirea datei de referință pentru
acționarii îndreptățiți să fie înștiințați și să voteze în cadrul
adunării generale, a datei ținerii adunării generale, precum
și referitor la desemnarea dintre acționari a persoanei care
o va prezida. Prin urmare, intervenția instanței, dincolo de
deblocarea activității societății comerciale, la cererea unora
dintre acționari, nu permite nicio imixtiune în activitatea
internă a societății, aceasta urmând a se realiza în deplină
concordanță cu principiul autonomiei de decizie a organelor
de conducere, care rămân libere a hotărî cu privire la
operațiunile comerciale întreprinse de agentul economic, în
condițiile legii.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 119 alin. (3) din Legea nr. 31/1990 privind societățile
comerciale, excepție ridicată de Ana Ispas în Dosarul nr. 2.674/COM/2004 al Tribunalului Vâlcea — Secția comercială.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 979/7.XII.2006

7

CURTEA CONSTITUȚIONALĂ

D E C I Z I A Nr. 720
din 24 octombrie 2006

referitoare la excepția de neconstituționalitate a dispozițiilor art. 302 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 302 din Codul de procedură
civilă, excepție ridicată de Aurica Jisa în Dosarul
nr. 11.727/2005 al Tribunalului Timiș — Secția civilă.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 17 martie 2006, pronunțată în
Dosarul nr. 11.727/2005, Tribunalul Timiș — Secția civilă a
sesizat Curtea Constituțională cu
excepția de
neconstituționalitate a prevederilor art. 302 din Codul de
procedură civilă, excepție ridicată de Aurica Jisa în dosarul
de mai sus având ca obiect soluționarea unui recurs
împotriva unei sentințe civile pronunțate în materia
partajului.
În motivarea excepției de neconstituționalitate autorul
acesteia susține că mențiunea, sub sancțiunea nulității,
atrage neconstituționalitatea textului legal criticat, deoarece
îl privează pe recurent de posibilitatea de a acoperi
eventualele lipsuri de formă și îl împiedică pe judecător să
trimită cererea de recurs instanței competente.
De asemenea, pe fondul unei instabilități evidente a
normelor de competență materială, autorul excepției arată
că a promovat la Judecătoria Timișoara calea de atac a
recursului împotriva unei decizii pronunțate de curtea de
apel, în timp ce condiționarea de ordin formal impusă de
legiuitor îl obligă pe recurent să depună cererea de recurs
la Curtea de Apel Timișoara. Or, este evident că un
asemenea formalism este de natură să îngrădească liberul
acces la justiție, cât și posibilitatea de a uza de căile de
atac.
Tribunalul Timiș — Secția civilă opinează că dispozițiile
legale criticate nu vin în contradicție cu prevederile art. 21
și 129 din Constituție.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este neîntemeiată, deoarece prevederile

art. 302 din Codul de procedură civilă nu îngrădesc sub
niciun aspect liberul acces la justiție, nu împiedică părțile
interesate de a apela la instanțele judecătorești și de a se
prevala de toate garanțiile procesuale care condiționează
procesul echitabil. În plus, dispozițiile legale criticate
reprezintă norme de procedură a căror reglementare este,
potrivit art. 126 alin. (2) din Constituție, de competența
exclusivă a legiuitorului.
De asemenea, prevederile art. 302 din Codul de
procedură civilă sunt în deplină concordanță cu art. 129 din
Constituție, care reglementează folosirea căilor de atac.
Acest drept fundamental se realizează în condițiile legii și,
prin urmare, este în competența exclusivă a legiuitorului de
a stabili care sunt căile de atac și în ce condiții pot fi
exercitate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 302 din Codul de procedură civilă, care au
următorul conținut: îRecursul se depune la instanța a cărei
hotărâre se atacă, sub sancțiunea nulității.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 referitoare la Accesul liber la
justiție și ale art. 129 referitoare la Folosirea căilor de atac.
Examinând excepția de neconstituționalitate, Curtea
constată că dispozițiile art. 302 din Codul de procedură
civilă au mai făcut obiect al controlului de constituționalitate
prin raportare la aceleași dispoziții invocate și în prezenta
cauză. Astfel, prin Decizia nr. 501 din 4 octombrie 2005,
publicată în Monitorul Oficial al României, Partea I, nr. 988
din 8 noiembrie 2005, Curtea Constituțională a respins ca
neîntemeiată excepția de neconstituționalitate pentru
considerentele acolo arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.
Curtea mai constată că, în conformitate cu dispozițiile
art. 126 alin. (2) și ale art. 129 din Constituție, procedura
de judecată și exercitarea căilor de atac împotriva
hotărârilor judecătorești sunt stabilite prin lege. Din aceste
prevederi constituționale rezultă că legiuitorul are libertatea
de a stabili condițiile în care părțile interesate și Ministerul
Public pot exercita căile de atac, bineînțeles, cu
respectarea normelor și principiilor consacrate prin Legea
fundamentală și prin actele juridice internaționale la care

8

MONITORUL OFICIAL AL ROMÂNIEI, PARTEA I, Nr. 979/7.XII.2006

România este parte. Așa fiind, prin reglementarea din
art. 302 din Codul de procedură civilă s-a dat expresie

drepturilor invocate de autor în susținerea excepției și,
nicidecum, nu reprezintă o încălcare a acestora.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 302 din Codul de procedură civilă, excepție ridicată
de Aurica Jisa în Dosarul nr. 11.727/2005 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 723
din 24 octombrie 2006

referitoare la excepția de neconstituționalitate a dispozițiilor art. 55 alin. (2) din Legea nr. 304/2004
privind organizarea judiciară
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 55 alin. (2) din Legea
nr. 304/2004 privind organizarea judiciară, excepție ridicată
de Spitalul Clinic Județean de Urgență Sfântul Apostol
Andrei din Galați în Dosarul nr. 839/44/2006 al Curții de
Apel Galați — Secția conflicte de muncă și asigurări
sociale.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 17 aprilie 2006, pronunțată în
Dosarul nr. 839/44/2006, Curtea de Apel Galați — Secția

conflicte de muncă și asigurări sociale a sesizat Curtea
Constituțională cu excepția de neconstituționalitate a
prevederilor art. 55 alin. (2) din Legea nr. 304/2004 privind
organizarea judiciară, excepție ridicată de Spitalul Clinic
Județean de Urgență Sfântul Apostol Andrei din Galați în
dosarul de mai sus având ca obiect soluționarea unei
contestații împotriva unei decizii de sancționare aflate în
calea de atac a recursului.
În motivarea excepției de neconstituționalitate autorul
acesteia susține că prevederile legale criticate care
limitează dreptul asistenților judiciari doar la exprimare de
vot consultativ sunt în totală contradicție cu dispozițiile
constituționale referitoare la realizarea actului de justiție.
Astfel, Constituția României prevede posibilitatea participării
la înfăptuirea actului de justiție și a altor persoane din
afara magistraturii, în cazuri limitate, în anumite materii și
în cadrul unor instanțe specializate înființate prin lege
organică. Or, normele fundamentale invocate nu prevăd
posibilitatea ca prin lege organică să se diferențieze
completele participanților prin limitarea asistenților judiciari la
un rol pur formal, decorativ, pentru exprimarea unui vot
consultativ care nu folosește nimănui. Prin urmare, limitarea
voinței de exprimare a asistenților judiciari de a nu avea
jurisdictia și imperium golește de conținut dispozițiile
constituționale invocate.
Curtea de Apel Galați — Secția conflicte de muncă și
asigurări sociale opinează că excepția de neconstituționalitate este neîntemeiată, deoarece dispozițiile legale
criticate nu contravin prevederilor constituționale invocate.

MONITORUL OFICIAL AL ROMÂNIEI, PARTEA I, Nr. 979/7.XII.2006
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece reglementarea rolului exclusiv
consultativ al asistenților judiciari s-a impus ca urmare a
Deciziei Curții Constituționale nr. 322/2001, prin care fostul
art. 17 alin. 11 din Legea nr. 92/1992 pentru organizarea
judecătorească a fost declarat neconstituțional.
De asemenea, prevederile legale criticate se înscriu în
competența exclusivă a autorității legiuitoare de a
reglementa procedura de judecată și competența instanțelor
judecătorești, potrivit art. 126 alin. (2) din Constituție.
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate prin care se reglementează participarea la
deliberări cu vot consultativ a asistenților judiciari se aplică,
în mod nediscriminatoriu, tuturor persoanelor vizate în
ipoteza normei juridice și nu sunt de natură să
îngrădească dreptul părților interesate de a se adresa
justiției pentru apărarea drepturilor, a libertăților și a
intereselor lor legitime.
Mai mult, prevederile legale criticate sunt în concordanță
cu dispozițiile art. 126 alin. (2) din Constituție, potrivit
cărora stabilirea competenței instanțelor judecătorești
constituie atributul exclusiv al legiuitorului.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din

9

Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 55 alin. (2) din Legea nr. 304/2004,
republicată în Monitorul Oficial al României, Partea I,
nr. 827 din 13 septembrie 2005, care au următorul
conținut: îAsistenții judiciari participă la deliberări cu vot
consultativ și semnează hotărârile pronunțate. Opinia acestora
se consemnează în hotărâre, iar opinia separată se
motivează.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 124 alin. (1) și (2) referitoare la
înfăptuirea justiției în numele legii și la unicitatea,
imparțialitatea și egalitatea acesteia, ale art. 16 alin. (1)
referitoare la egalitatea cetățenilor în fața legii și ale art. 21
alin. (3) referitoare la dreptul părților la un proces echitabil.
Examinând excepția de neconstituționalitate, Curtea
constată că, asupra problemei juridice deduse controlului
instanței de contencios constituțional, s-a mai pronunțat
prin Decizia nr. 73 din 18 februarie 2003, publicată în
Monitorul Oficial al României, Partea I, nr. 198 din
27 martie 2003. Cu acel prilej a fost respinsă excepția de
neconstituționalitate a dispozițiilor art. 17 alin. 1 1 —1 3 ,
precum și ale secțiunii II 1 — îMagistrații consultanți“,
capitolul II, titlul IV din Legea nr. 92/1992 pentru
organizarea judecătorească, republicată, cu modificările și
completările ulterioare, dispoziții care au fost preluate
ulterior în art. 55 alin. (2) din Legea nr. 304/2004,
republicată.
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.
De altfel, actuala reglementare potrivit căreia asistenții
judiciari participă la deliberări doar cu vot consultativ a fost
impusă ca un efect general și obligatoriu al Deciziei Curții
Constituționale nr. 322 din 20 noiembrie 2001, publicată în
Monitorul Oficial al României, Partea I, nr. 66 din
30 ianuarie 2002.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. (2) din Legea nr. 304/2004 privind
organizarea judiciară, excepție ridicată de Spitalul Clinic Județean de Urgență Sfântul Apostol Andrei din Galați în Dosarul
nr. 839/44/2006 al Curții de Apel Galați — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

10

MONITORUL OFICIAL AL ROMÂNIEI, PARTEA I, Nr. 979/7.XII.2006
CURTEA CONSTITUȚIONALĂ

D E C I Z I A Nr. 725
din 24 octombrie 2006

referitoare la excepția de neconstituționalitate a dispozițiilor art. 22 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 22 alin. (5) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Katharina Marschi în Dosarul
nr. 13.545/2005 al Judecătoriei Timișoara.
La apelul nominal lipsesc părțile. Procedura de citare
este legal îndeplinită.
Curtea dispune a se face apelul și în Dosarul
nr. 1.921D/2006, care are ca obiect excepția de
neconstituționalitate a acelorași prevederi legale, invocată
de Anita Emilia Stoica în Dosarul nr. 22/2006 al
Tribunalului Cluj — Secția civilă.
La apelul nominal răspunde reprezentanta autoarei
excepției, avocat, cu delegație la dosar. Lipsește cealaltă
parte. Procedura de citare este legal îndeplinită.
Curtea, având în vedere că obiectul excepțiilor de
neconstituționalitate invocate în dosarele nr. 1.921D/2006 și
nr. 1.380D/2006 este identic, pune în discuție, din oficiu,
problema conexării cauzelor.
Reprezentanta autoarei excepției Anita Emilia Stoica nu
se opune conexării cauzelor.
Reprezentantul Ministerului Public este de acord cu
această măsură.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 1.921D/2006 la Dosarul
nr. 1.380D/2006, care a fost primul înregistrat.
Reprezentanta autoarei excepției Anita Emilia Stoica
susține admiterea excepției, arătând, în esență, că textul de
lege criticat contravine principiului constituțional al egalității
cetățenilor în fața legii și a autorităților publice, deoarece
instituie o discriminare între foștii proprietari ai imobilelor
preluate în mod abuziv de către stat, în perioada 6 martie
1945 — 22 decembrie 1989, care revendică astfel de
imobile în temeiul Legii nr. 10/2001, și foștii proprietari care
revendică imobile în temeiul Legii fondului funciar
nr. 18/1991.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.

C U R T E A,

având în vedere actele și lucrările dosarelor, constată
următoarele:
Prin încheierile din 16 mai 2006 și 27 aprilie 2006,
pronunțate în dosarele nr. 13.545/2005 și nr. 22/2006,
Judecătoria Timișoara și Tribunalul Cluj — Secția civilă au
sesizat Curtea Constituțională cu excepția de
neconstituționalitate a prevederilor art. 22 alin. (5) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989. Excepția a fost ridicată de Katharina
Marschi în Dosarul nr. 13.545/2005 al Judecătoriei
Timișoara și de Anita Emilia Stoica în Dosarul nr. 22/2006
al Tribunalului Cluj — Secția civilă.
În motivarea excepției de neconstituționalitate se
susține că textul de lege criticat este retroactiv, fiind în
contradicție cu prevederile art. 15 alin. (2) din Constituție,
deoarece, în esență, legalizează retroactiv o măsură
abuzivă de preluare a unor imobile de către stat în
perioada 6 martie 1945 — 22 decembrie 1989, prin faptul
că, la expirarea termenului prevăzut pentru trimiterea
notificării, potrivit art. 22 alin. (5) din Legea nr. 10/2001,
imobilul nu mai poate fi revendicat de către fostul
proprietar. Se mai arată că prevederea legală criticată
încalcă principiul constituțional al egalității cetățenilor în fața
legii și a autorităților publice, deoarece instituie o
discriminare, pe de o parte, între foștii proprietari ai
imobilelor preluate în mod abuziv de către stat în perioada
6 martie 1945 — 22 decembrie 1989 și alte categorii de
proprietari neposesori, care revendică imobile de la stat
sau de la persoane fizice, în condițiile dreptului comun, iar
pe de altă parte, discriminarea este creată între foștii
proprietari ai imobilelor preluate în mod abuziv care au
inițiat procedurile de revendicare a imobilelor înainte de
modificarea Legii nr. 10/2001 prin Legea nr. 247/2005, și
foștii proprietari care revendică astfel de imobile după
intrarea în vigoare a Legii nr. 247/2005. De asemenea, se
susține că, prin instituirea procedurii speciale de
revendicare a unor categorii de imobile, este împiedicat
accesul liber la justiție, respectiv la revendicarea aceleiași
categorii de imobile pe calea acțiunii în revendicare. În
ceea ce privește încălcarea art. 44 alin. (1), (2), (3) și (4)
din Legea fundamentală, se arată că textul de lege criticat
lipsește de conținut garanția constituțională a dreptului de
proprietate, prin lipsa posibilității de a valorifica în justiție
dreptul garantat, iar dreptul de proprietate este ocrotit în
mod inegal, în funcție de titular.
În opinia autoarei excepției, efectul împlinirii termenului
instituit de textul de lege criticat constă într-o adevărată
naționalizare a bunului revendicat, contrară dispozițiilor
art. 44 alin. (4) din Constituție.
Judecătoria Timișoara apreciază că excepția de
neconstituționalitate este neîntemeiată.
Tribunalul Cluj — Secția civilă apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și

MONITORUL OFICIAL AL ROMÂNIEI, PARTEA I, Nr. 979/7.XII.2006
Avocatului Poporului, pentru a-și exprima punctele de
vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 22 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată
în Monitorul Oficial al României, Partea I, nr. 798 din
2 septembrie 2005, potrivit cărora: î(5) Nerespectarea
termenului de 6 luni prevăzut pentru trimiterea notificării atrage
pierderea dreptului de a solicita în justiție măsuri reparatorii în
natură sau prin echivalent.“
Prevederile legale criticate sunt considerate a fi contrare
dispozițiilor constituționale cuprinse în art. 1 alin. (3)
referitor la statul de drept, art. 15 alin. (2) privind
neretroactivitatea legii, cu excepția legii penale sau
contravenționale mai favorabile, art. 16 — Egalitatea în
drepturi, art. 20 — Tratatele internaționale privind drepturile
omului, art. 21 — Accesul liber la justiție și art. 44 —
Dreptul de proprietate privată.
De asemenea, sunt invocate dispozițiile art. 1 și 6 din
Convenția pentru apărarea drepturilor omului și a libertăților
fundamentale și ale art. 1 din primul Protocol adițional la
Convenția pentru apărarea drepturilor omului și a libertăților
fundamentale.
Analizându-se excepția de neconstituționalitate, se
constată că prevederile legale criticate au mai făcut obiect
al controlului de constituționalitate, prin raportare, între alte
dispoziții constituționale, și la art. 15, 16, 21 și 44 din
Legea fundamentală.

11

Astfel, prin Decizia nr. 571 din 19 septembrie 2006,
publicată în Monitorul Oficial al României, Partea I, nr. 847
din 16 octombrie 2006, Curtea a statuat că textul de lege
criticat nu încalcă dispozițiile art. 21 din Constituție privind
accesul liber la justiție, ci instituie norme procedurale
pentru exercitarea acestui drept, în conformitate cu
dispozițiile constituționale ale art. 126 alin. (2), ce prevăd
că procedura de judecată este stabilită numai prin lege.
S-a mai arătat, în decizia menționată, că prevederile legale
criticate dau expresie competenței constituționale a
legiuitorului, reglementată prin art. 44 alin. (1) teza a doua,
de a stabili conținutul și limitele dreptului de proprietate, iar
în ceea ce privește invocarea principiului constituțional al
egalității în drepturi, Curtea a statuat că prevederile art. 22
alin. (5) din Legea nr. 10/2001 se aplică în mod egal
tuturor subiectelor de drept aflate în aceeași situație
juridică, fără nicio discriminare pe considerente arbitrare,
astfel încât nici aceste susțineri ale autorilor excepției nu
pot fi reținute.
Referitor la invocarea, în prezenta cauză, a dispozițiilor
art. 6 — Dreptul la un proces echitabil din Convenția
pentru apărarea drepturilor omului și a libertăților
fundamentale și ale art. 1 din primul Protocol adițional la
Convenția pentru apărarea drepturilor omului și a libertăților
fundamentale referitor la protecția proprietății, prin raportare
la art. 20 — Tratatele internaționale privind drepturile
omului din Legea fundamentală, prin Decizia nr. 185 din
27 aprilie 2004, publicată în Monitorul Oficial al României,
Partea I, nr. 490 din 1 iunie 2004, Curtea a statuat că
textul de lege criticat are în vedere tocmai celeritatea
soluționării procesului, satisfăcând astfel cerința soluționării
acestuia într-un termen rezonabil. Mai mult, s-a arătat în
decizia menționată, prevederile art. 22 alin. (5) din Legea
nr. 10/2001 sunt în acord cu cele cuprinse în art. 1 din
primul Protocol adițional la Convenție, având ca scop
asigurarea stabilității și securității raporturilor civile, cu atât
mai importante cu cât au ca obiect dreptul de proprietate.
Argumentele ce au stat la baza respingerii ca
neîntemeiată a excepției de neconstituționalitate sunt
valabile și în prezenta cauză, neintervenind elemente noi
de natură să determine o reconsiderare a jurisprudenței
Curții Constituționale.
Curtea constată că invocarea, în prezenta cauză, a
dispozițiilor constituționale cuprinse în art. 1 alin. (3)
referitoare la statul de drept și art. 1 — Obligația de a
respecta drepturile omului din Convenția pentru apărarea
drepturilor omului și a libertăților fundamentale nu are
relevanță în soluționarea excepției de neconstituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 22 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Katharina Marschi în Dosarul nr. 13.545/2005 al Judecătoriei Timișoara și de Anita Emilia Stoica în Dosarul nr. 22/2006 al
Tribunalului Cluj — Secția civilă.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

12

MONITORUL OFICIAL AL ROMÂNIEI, PARTEA I, Nr. 979/7.XII.2006
CURTEA CONSTITUȚIONALĂ

D E C I Z I A Nr. 726
din 24 octombrie 2006

referitoare la excepția de neconstituționalitate a dispozițiilor art. 68 alin. 4
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 68 alin. 4 din Codul de
procedură civilă, excepție ridicată de Lucheria Ivlampie și
Clavia Iordan în Dosarul nr. 326/C/2006 al Tribunalului
Brăila — Secția civilă și de Jănița Ioniță în Dosarul
nr. 11.262/2005 al Tribunalului Iași — Secția contencios
administrativ.
La apelul nominal lipsesc părțile, față de care procedura
de citare a fost legal îndeplinită.
Curtea, din oficiu, pune în discuție conexarea Dosarului
nr. 2.114D/2006 la Dosarul nr. 1.391D/2006, mai înainte
înregistrat, având în vedere că obiectul excepțiilor de
neconstituționalitate este identic.
Reprezentantul Ministerului Public apreciază ca fiind
întrunite condițiile conexării dosarelor.
Reținând identitatea de obiect, în temeiul art. 53
alin. (5) din Legea nr. 47/1992, Curtea dispune conexarea
celor două dosare.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarelor, reține
următoarele:
Prin Încheierea din 16 mai 2006, pronunțată în Dosarul
nr. 326/C/2006, Tribunalul Brăila — Secția civilă a sesizat
Curtea Constituțională cu excepția de neconstituționalitate
a dispozițiilor art. 68 alin. 4 din Codul de procedură civilă,
excepție ridicată de Lucheria Ivlampie și Clavia Iordan.
Prin Încheierea din 13 septembrie 2006, pronunțată în
Dosarul nr. 11.262/2005, Tribunalul Iași — Secția
contencios administrativ a sesizat Curtea Constituțională
cu excepția de neconstituționalitate a dispozițiilor art. 68
alin. 4 din Codul de procedură civilă, excepție ridicată de
Jănița Ioniță.
În motivarea excepției de neconstituționalitate autorii
acesteia susțin că dispozițiile legale criticate, care interzic
mandatarului care reprezintă interesele unei părți din proces
de a pune concluzii orale în fața instanței, creează o
discriminare față de partea care și-a ales un mandatar
avocat și care poate susține cauza, inclusiv în cadrul
dezbaterilor orale. Pe această cale, sunt împiedicate și
accesul liber la justiție, precum și dreptul la apărare, așa

cum sunt acestea garantate de Constituție și tratatele la
care România este parte.
Tribunalul Brăila — Secția civilă și Tribunalul Iași —
Secția contencios administrativ apreciază excepția de
neconstituționalitate ca neîntemeiată, limitele și condițiile în
care poate fi exercitat mandatul fiind stabilite de legiuitor
potrivit competenței sale.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul apreciază că excepția de neconstituționalitate
a dispozițiilor art. 68 alin. 4 din Codul de procedură civilă
este neîntemeiată, în acest sens jurisprudența Curții
Constituționale fiind constantă.
Avocatul Poporului consideră neîntemeiată excepția de
neconstituționalitate, textul de lege criticat fiind în deplină
concordanță cu prevederile constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 68 alin. 4 din Codul de procedură civilă,
dispoziții care au următorul conținut: îDacă mandatul este
dat unei alte persoane decât unui avocat, mandatarul nu poate
pune concluzii decât prin avocat, cu excepția consilierului
juridic care, potrivit legii, reprezintă partea.“
Autorii excepției susțin că dispozițiile legale criticate
încalcă prevederile constituționale ale art. 16 alin. (1) care
consacră egalitatea în drepturi a cetățenilor, art. 21
referitoare la accesul liber la justiție și ale art. 24 alin. (1)
privind dreptul la apărare.
De asemenea, se mai susține nesocotirea prevederilor
art. 6 paragraful 3 lit. c) referitoare la dreptul acuzatului de
a fi asistat de un apărător ales de el și ale art. 14 privind
interzicerea discriminării, cuprinse în Convenția pentru
apărarea drepturilor omului și a libertăților fundamentale,
ale art. 1 din Protocolul nr. 12 la Convenție și ale art. 7
din Declarația Universală a Drepturilor Omului, prevederi
referitoare la interzicerea oricărei forme de discriminare.
Examinând excepția de neconstituționalitate, Curtea
constată că dispozițiile art. 68 alin. 4 din Codul de
procedură civilă au mai fost supuse controlului de

MONITORUL OFICIAL AL ROMÂNIEI, PARTEA I, Nr. 979/7.XII.2006
constituționalitate. Astfel, prin Decizia nr. 31/2004, publicată
în Monitorul Oficial al României, Partea I, nr. 199 din
5 martie 2004, Curtea a respins excepția de
neconstituționalitate ca neîntemeiată. În cuprinsul acestei
decizii Curtea a reținut că reprezentarea părților într-un
proces prin mandatar, care poate fi avocat ori altă
persoană cu sau fără pregătire juridică, este una dintre
modalitățile prin care Codul de procedură civilă asigură
accesul liber la justiție, precum și exercitarea dreptului la
apărare al părților, drepturi fundamentale prevăzute de
art. 21, respectiv de art. 24 din Constituție. Restricția
mandatarului care nu are calitatea de avocat de a pune
concluzii orale în instanță nu constituie o împiedicare a
accesului liber la justiție, întrucât partea însăși poate
participa la dezbateri și poate pune concluzii înaintea
instanței de judecată, iar mandatarul are posibilitatea să
formuleze cereri, să propună probe în tot cursul procesului,
precum și să depună concluzii scrise.

13

De asemenea, Curtea a reținut că posibilitatea
reprezentării părții prin mandatar este prevăzută doar de
art. 67 și 68 din Codul de procedură civilă, care stabilesc
condițiile de exercitare a acestui mandat. Aceste condiții,
precum și limitele în care poate fi exercitat mandatul,
inclusiv posibilitatea mandatarului de a pune sau nu
concluzii în instanță în numele părții, reprezintă opțiuni ale
legiuitorului, care, potrivit dispozițiilor art. 126 alin. (2) din
Constituție, stabilește regulile privind procedura de judecată.
Față de cele arătate, Curtea constată că dispozițiile
art. 68 alin. 4 din Codul de procedură civilă sunt în
concordanță cu prevederile constituționale privind egalitatea
cetățenilor în fața legii, accesul liber la justiție, dreptul la
apărare, precum și cu reglementările internaționale
invocate.
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
anterioare își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 68 alin. 4 din Codul de procedură civilă, excepție
ridicată de Lucheria Ivlampie și Clavia Iordan în Dosarul nr. 326/C/2006 al Tribunalului Brăila — Secția civilă și de Jănița
Ioniță în Dosarul nr. 11.262/2005 al Tribunalului Iași — Secția contencios administrativ.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 730
din 24 octombrie 2006

referitoare la excepția de neconstituționalitate a dispozițiilor art. 45 alin. (5) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945 —
22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 45 alin. (5) din Legea
nr. 10/2001 privind regimul juridic al unor imobile preluate

în mod abuziv în perioada 6 martie 1945 — 22 decembrie
1989, excepție ridicată de Alexandru Borla și Safia Weisz
în Dosarul nr. 8.615/2005 al Judecătoriei Oradea.
La apelul nominal lipsesc părțile. Procedura de citare
este legal îndeplinită.
Curtea dispune a se face apelul și în dosarele
nr. 1.985D/2006, nr. 1.986D/2006 și nr. 1.987D/2006, ce au
ca obiect excepția de neconstituționalitate a acelorași
prevederi legale, invocată de Elena Horodniceanu în
dosarele nr. 5.107/300/2006, nr. 5.638/300/2006 și
nr. 5.106/300/2006 ale Judecătoriei Sectorului 2 București.
La apelul nominal răspunde reprezentantul autoarei
excepției, avocat Daniel Cazacu Ganea. Lipsesc celelalte
părți. Procedura de citare este legal îndeplinită.

14

MONITORUL OFICIAL AL ROMÂNIEI, PARTEA I, Nr. 979/7.XII.2006

Curtea, având în vedere că obiectul excepțiilor de
neconstituționalitate invocate în dosarele nr. 1.985D/2006,
nr. 1.986D/2006, nr. 1.987D/2006 și nr. 1.688D/2006 este
identic, pune în discuție, din oficiu, problema conexării
cauzelor.
Reprezentantul autoarei excepției Elena Horodniceanu
nu se opune conexării cauzelor.
Reprezentantul Ministerului Public este de acord cu
conexarea.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale,
dispune
conexarea
dosarelor
nr. 1.985D/2006, nr. 1.986D/2006 și nr. 1.987D/2006 la
Dosarul nr. 1688D/2006, ce a fost primul înregistrat.
Reprezentantul autoarei excepției, referindu-se la situația
de fapt în speță, solicită admiterea excepției de
neconstituționalitate așa cum a fost formulată. În sprijinul
argumentelor sale, invocă Hotărârile Curții Europene a
Drepturilor Omului pronunțate în cauzele Păduraru împotriva
României (1 decembrie 2005), respectiv Matache contra
României (19 octombrie 2006).
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarelor, constată
următoarele:
Prin încheierile din 18 mai 2006, 27 iunie 2006,
30 iunie 2006 și 26 iunie 2006, pronunțate în dosarele
nr. 8.615/2005, nr. 5.107/300/2006, nr. 5.638/300/2006 și
nr. 5.106/300/2006, Judecătoria Oradea și Judecătoria
Sectorului 2 București au sesizat Curtea Constituțională
cu excepția de neconstituționalitate a prevederilor art. 45
alin. (5) din Legea nr. 10/2001 privind regimul juridic al
unor imobile preluate în mod abuziv în perioada 6 martie
1945 — 22 decembrie 1989. Excepția a fost ridicată de
Alexandru Borla și Safia Weisz în Dosarul nr. 8.615/2005
al Judecătoriei Oradea și de Elena Horodniceanu în
dosarele nr. 5.107/300/2006, nr. 5.638/300/2006 și
nr. 5.106/300/2006 ale Judecătoriei Sectorului 2 București.
În motivarea excepției de neconstituționalitate se
susține că textul de lege criticat contravine principiului
constituțional al egalității în drepturi, precum și dispozițiilor
din Legea fundamentală referitoare la egala ocrotire a
proprietății private, indiferent de titular, deoarece instituie un
tratament juridic diferențiat, în ceea ce privește
retrocedarea imobilelor preluate în mod abuziv, între foștii
proprietari care revendică asemenea imobile în temeiul
Legii nr. 10/2001, pe de o parte, și comunitățile cetățenilor
aparținând minorităților naționale din România și cultele
religioase, pe de altă parte. De asemenea, se mai susține
că textul de lege criticat contravine principiului constituțional
al neretroactivității legii, cu excepția legii penale mai
favorabile, cu motivarea, în esență, că prevederile art. 45
alin. (5) din Legea nr. 10/2001 declară prescriptibil dreptul
la acțiune în materia constatării nulității absolute, validând
în acest mod retroactiv acte juridice încheiate cu
nerespectarea dispozițiilor legale în vigoare.
Judecătoria Oradea apreciază că excepția de
neconstituționalitate este neîntemeiată. Arată că îrațiunea
prevederii atacate a fost, pe de o parte, soluționarea cu
celeritate a acțiunilor vizând aplicarea Legii nr. 10/2001, iar,
pe de altă parte, consolidarea într-un timp cât mai scurt a
titlului terțului dobânditor, urmărind să închidă persoanei
îndreptățite orice acțiune în justiție pentru apărarea

dreptului său, dacă nu este formulată în termenul prevăzut
de lege“.
Judecătoria Sectorului 2 București apreciază că
excepția de neconstituționalitate este neîntemeiată, întrucât
textul de lege criticat nu încalcă dispozițiile constituționale
invocate în motivarea excepției.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate.
Guvernul, referindu-se și la jurisprudența Curții
Constituționale în materie, consideră că excepția de
neconstituționalitate este neîntemeiată.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl reprezintă
prevederile art. 45 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată
în Monitorul Oficial al României, Partea I, nr. 798 din
2 septembrie 2005, potrivit cărora îPrin derogare de la
dreptul comun, indiferent de cauza de nulitate, dreptul la
acțiune se prescrie în termen de un an de la data intrării în
vigoare a prezentei legi“.
În opinia autorilor excepției de neconstituționalitate,
prevederile legale criticate contravin dispozițiilor
constituționale cuprinse în art. 15 alin. (2) privind principiul
neretroactivității legii, cu excepția legii penale sau
contravenționale mai favorabile, art. 16 alin. (1) referitor la
egalitatea cetățenilor în fața legii și a autorităților publice,
art. 44 alin. (2) teza întâi și alin. (3) referitoare la
garantarea și ocrotirea proprietății private în mod egal și la
expropriere, precum și în art. 148 alin. (2) și (3) privind
prioritatea tratatelor constitutive ale Uniunii Europene, ale
actelor de revizuire ale acestora, precum și ale celorlalte
reglementări comunitare cu caracter obligatoriu, față de
dispozițiile contrare din legile interne, ca urmare a aderării.
De asemenea, sunt invocate dispozițiile art. 6 paragraful 1
din Convenția pentru apărarea drepturilor omului și a
libertăților fundamentale, privind dreptul la un proces
echitabil, precum și ale art. 1 din primul Protocol adițional
la Convenție, privind protecția proprietății.
Examinând excepția de neconstituționalitate, Curtea
constată că prevederile art. 45 alin. (5) din Legea
nr. 10/2001 au mai făcut obiect al controlului de
constituționalitate, prin raportare la aceleași dispoziții din
Legea fundamentală invocate și în prezenta cauză, și cu o
motivare asemănătoare, Curtea respingând în mod constant
excepțiile de neconstituționalitate invocate.
Astfel, prin Decizia nr. 78 din 2 februarie 2006,
publicată în Monitorul Oficial al României, Partea I, nr. 172

MONITORUL OFICIAL AL ROMÂNIEI, PARTEA I, Nr. 979/7.XII.2006
din 22 februarie 2006, analizând textul de lege criticat prin
raportare, între alte dispoziții constituționale, la dispozițiile
art. 16 alin. (1) și (2) și art. 44 alin. (2) teza întâi din
Constituție și față de o motivare similară, Curtea a reținut
că textul de lege criticat se aplică în mod egal tuturor
persoanelor ce se încadrează în ipoteza normei legale,
fără nici o discriminare pe considerente arbitrare, astfel
încât nu este îndreptățită calificarea normei legale de
referință ca fiind neconstituțională. De altfel, în
jurisprudența Curții Constituționale s-a statuat că înțelesul
art. 16 alin. (1) și (2) din Constituție vizează egalitatea în
drepturi între cetățeni în ceea ce privește recunoașterea în
favoarea acestora a unor drepturi și libertăți fundamentale,
iar nu și identitatea de tratament juridic în aplicarea unor
măsuri, indiferent de natura lor. Ca atare, este justificată
admisibilitatea unui statut juridic diferit față de anumite
categorii de persoane, cum este situația persoanelor
îndreptățite la restituirea imobilelor preluate în mod abuziv,
ce cad sub incidența Legii nr. 10/2001, situație distinctă de
cea a altor proprietari ce revendică categorii de imobile
diferite.
Cu referire la critica privind încălcarea prin textul de
lege criticat a dispozițiilor art. 44 alin. (2) din Legea
fundamentală, Curtea a mai statuat în jurisprudența sa, de
exemplu în Decizia nr. 272 din 24 iunie 2004, publicată în
Monitorul Oficial al României, Partea I, nr. 723 din
11 august 2004, că aceasta pornește de la o premisă
greșită, și anume aceea a absolutizării exercițiului
prerogativelor dreptului de proprietate, făcându-se însă
abstracție de prevederile art. 44 alin. (1) teza a doua din
Constituție, republicată, potrivit cărora îConținutul și limitele
dreptului de proprietate sunt stabilite de lege“, ca și de cele
ale art. 136 alin. (5), care consacră caracterul inviolabil al
proprietății private, în condițiile stabilite de legea organică.
În lumina acestor prevederi constituționale, legiuitorul
ordinar este competent să stabilească cadrul juridic pentru
exercitarea atributelor dreptului de proprietate, în așa fel
încât să nu vină în coliziune cu interesele generale sau cu
interesele particulare legitime ale altor subiecte de drept,
instituind astfel niște limitări rezonabile în valorificarea
acestuia, ca drept subiectiv garantat.

15

De asemenea, analizând compatibilitatea art. 46 alin. (5)
din Legea nr. 10/2001, devenit art. 45 alin. (5), cu
dispozițiile art. 1 din primul Protocol adițional la Convenția
pentru apărarea drepturilor omului și a libertăților
fundamentale, referitor la protecția proprietății, și art. 6
paragraful 1 din aceeași convenție, privind dreptul la un
proces echitabil, raportate la art. 20 din Constituție, Curtea
a reținut, în esență, că textul de lege criticat se
armonizează cu aceste prevederi, având ca scop
asigurarea stabilității și securității raporturilor civile, cu atât
mai importante cu cât au ca obiect dreptul de proprietate.
În acest sens, Curtea s-a pronunțat prin Decizia nr. 564
din 16 decembrie 2004, publicată în Monitorul Oficial al
României, Partea I, nr. 92 din 27 ianuarie 2005, și Decizia
nr. 91 din 4 martie 2004, publicată în Monitorul Oficial al
României, Partea I, nr. 345 din 20 aprilie 2004.
Soluțiile pronunțate în deciziile anterior menționate,
precum și considerentele ce au stat la baza acestora își
mențin valabilitatea și în prezenta cauză, întrucât nu au
fost aduse elemente noi, de natură a determina o
reconsiderare a jurisprudenței Curții Constituționale.
În prezenta cauză se mai susține și încălcarea
dispozițiilor art. 15 alin. (2) din Legea fundamentală, cu
motivarea că prevederile art. 45 alin. (5) din Legea
nr. 10/2001, declarând prescriptibil dreptul la acțiune în
materia constatării nulității absolute, validează în acest mod
acte juridice încheiate cu nerespectarea dispozițiilor legale
în vigoare. Aceste susțineri nu sunt întemeiate, întrucât
actele de înstrăinare încheiate cu nerespectarea dispozițiilor
legale în vigoare sau cu rea-credință erau sancționate cu
nulitatea absolută, în lumina principiilor dreptului civil, și
anterior actualei reglementări, ceea ce impune concluzia că
textul de lege criticat nu are caracter novator și, prin
urmare, nu retroactivează.
Curtea mai constată că invocarea în prezenta cauză a
dispozițiilor constituționale cuprinse în art. 148 alin. (2) și (3),
referitoare la prioritatea tratatelor constitutive ale Uniunii
Europene, a actelor de revizuire ale acestora, precum și a
celorlalte reglementări comunitare cu caracter obligatoriu,
față de dispozițiile contrare din legile interne, ca urmare a
aderării, nu are incidență în soluționarea excepției de
neconstituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 45 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Alexandru Borla și Safia Weisz în Dosarul nr. 8.615/2005 al Judecătoriei Oradea și de Elena Horodniceanu în dosarele
nr. 5.107/300/2006, nr. 5.638/300/2006 și nr. 5.106/300/2006 ale Judecătoriei Sectorului 2 București.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

16

MONITORUL OFICIAL AL ROMÂNIEI, PARTEA I, Nr. 979/7.XII.2006
CURTEA CONSTITUȚIONALĂ

D E C I Z I A Nr. 731
din 24 octombrie 2006

referitoare la excepția de neconstituționalitate a dispozițiilor art. III alin. (1) lit. d)
din Ordonanța de urgență a Guvernului nr. 29/2005 pentru modificarea Legii nr. 290/2002
privind organizarea și funcționarea unităților de cercetare-dezvoltare din domeniile agriculturii,
silviculturii, industriei alimentare și a Academiei de Științe Agricole și Silvice îGheorghe Ionescu-Șișești“
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor pct. 6 lit. d) din Legea
nr. 232/2005 privind aprobarea Ordonanței de urgență a
Guvernului nr. 29/2005 pentru modificarea Legii
nr. 290/2002 privind organizarea și funcționarea unităților de
cercetare-dezvoltare din domeniile agriculturii, silviculturii,
industriei alimentare și a Academiei de Științe Agricole și
Silvice îGheorghe Ionescu-Șișești“, excepție ridicată de
Primăria Municipiului Târgu Mureș, prin primar Dorin Florea,
în Dosarul nr. 1.319/1.042/2006 al Judecătoriei Târgu
Mureș.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 12 aprilie 2006, pronunțată în
Dosarul nr. 1.319/1.042/2006, Judecătoria Târgu Mureș a
sesizat Curtea Constituțională cu excepția de
neconstituționalitate a dispozițiilor pct. 6 lit. d) din Legea
nr. 232/2005 privind aprobarea Ordonanței de urgență a
Guvernului nr. 29/2005 pentru modificarea Legii
nr. 290/2002 privind organizarea și funcționarea unităților
de cercetare-dezvoltare din domeniile agriculturii,
silviculturii, industriei alimentare și a Academiei de Științe
Agricole și Silvice îGheorghe Ionescu-Șișești“, excepție
ridicată de Primăria Târgu Mureș, prin primar Dorin Florea,
cu prilejul soluționării contestației la executare introdusă de
Stațiunea de Cercetare-Dezvoltare pentru Creșterea
Animalelor de Blană Târgu Mureș, privind executarea silită
a restanțelor la plata impozitelor și taxelor locale.
În motivarea excepției de neconstituționalitate autorul
acesteia susține că textul de lege criticat, care scutește
anumite instituții publice de plata impozitelor și taxelor
locale, contravine dispozițiilor art. 120 alin. (1) și art. 139
alin. (2) din Constituție ce consacră principiul autonomiei
locale și dreptul consiliilor locale de a stabili impozitele și
taxele locale.
Judecătoria Târgu Mureș apreciază că excepția nu este
întemeiată, având în vedere că textul de lege criticat
reprezintă o expresie a dispozițiilor art. 137 alin. (1) din
Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția ridicată nu este
întemeiată, întrucât acordarea unor facilități cum este și
scutirea de la plata impozitelor și taxelor, în cadrul
reglementării legale a regimului juridic al unor instituții de
cercetare-dezvoltare, se încadrează în obligațiile statului,
care, potrivit art. 135 alin. (2) din Constituție, trebuie să
asigure protejarea intereselor naționale în activitatea
economică, stimularea cercetării științifice și tehnologiei
naționale, precum și exploatarea resurselor naturale, în
concordanță cu interesul național.
Avocatul Poporului consideră că textul de lege criticat
este constituțional, deoarece înlesnirile prevăzute s-au
acordat în cadrul prerogativelor legiuitorului, prevăzute de
art. 137 alin. (1) din Constituție, fără a se încălca principiile
descentralizării, ale autonomiei locale și deconcentrării
serviciilor publice sau dreptul consiliilor locale de a stabili
impozitele și taxele locale, în limitele și condițiile prevăzute
de lege.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, așa cum
reiese din încheierea de sesizare, îl constituie dispozițiile
pct. 6 lit. d) din Legea nr. 232/2005 privind aprobarea
Ordonanței de urgență a Guvernului nr. 29/2005 pentru
modificarea Legii nr. 290/2002 privind organizarea și
funcționarea unităților de cercetare-dezvoltare din domeniile
agriculturii, silviculturii, industriei alimentare și a Academiei
de Științe Agricole și Silvice îGheorghe Ionescu-Șișești“,
lege publicată în Monitorul Oficial al României, Partea I,
nr. 608 din 13 iulie 2005. Curtea observă că, în realitate,
Legea nr. 232/2005, prin articolul unic pct. 6, modifică
art. III alin. (1) lit. d) din Ordonanța de urgență a
Guvernului nr. 29/2005, publicată în Monitorul Oficial al
României, Partea I, nr. 346 din 25 aprilie 2005. Astfel,
acest din urmă text de lege urmează să fie supus
controlului de constituționalitate, text ce prevede că
î(1) Unitățile de cercetare-dezvoltare reorganizate ca institute
naționale sau ca instituții publice, cuprinse în anexele nr. 1 a),
1 b), 2, 4, 5 și 6 la Legea nr. 290/2002, astfel cum au fost
modificate prin Legea nr. 147/2004, beneficiază de următoarele
înlesniri la plata obligațiilor fiscale restante: [...]
d) scutirea de la plată a obligațiilor bugetare restante la data
intrării în vigoare a Legii nr. 147/2004, datorate bugetelor
locale, reprezentând impozite, taxe, contribuții și alte venituri,
precum și a dobânzilor și penalităților de orice fel, calculate

MONITORUL OFICIAL AL ROMÂNIEI, PARTEA I, Nr. 979/7.XII.2006
până la data intrării în vigoare a legii de aprobare a prezentei
ordonanțe de urgență.“
În opinia autorului excepției, textul de lege criticat
contravine dispozițiilor constituționale ale art. 120 alin. (1)
care consacră principiile descentralizării, autonomiei locale
și deconcentrării serviciilor publice pe care se întemeiază
administrația publică din unitățile administrativ-teritoriale și
dispozițiilor art. 139 alin. (2) potrivit cărora îImpozitele și
taxele locale se stabilesc de consiliile locale sau județene, în
limitele și în condițiile legii“.
Examinând excepția de neconstituționalitate, Curtea
constată că art. 137 alin. (1) din Constituție dispune că
îFormarea, administrarea, întrebuințarea și controlul resurselor
financiare ale statului, ale unităților administrativ-teritoriale și
ale instituțiilor publice sunt reglementate prin lege“, iar
art. 139 alin. (2) din aceeași Lege fundamentală, invocat
chiar de autorul excepției, prevede că stabilirea de către
consiliile locale sau județene a impozitelor și a taxelor
locale se face în limitele și în condițiile legii.
Astfel, legiuitorul este în drept să prevadă domeniile,
activitățile, bunurile, persoanele fizice și juridice care sunt

17

obligate la plata unor impozite și taxe centrale sau locale,
limitele în cadrul cărora pot fi stabilite impozitele și taxele
respective, iar în considerarea unor situații deosebite,
obiective sau subiective, în conformitate cu interesul
general și obligațiile statului, prevăzute de art. 135 alin. (2)
din Constituție, poate institui și unele înlesniri, așa cum
este scutirea unor contribuabili de la plata anumitor
impozite și taxe, diminuarea cuantumului acestora ori
eșalonarea plății lor.
De altfel, Curtea constată că, prin mai multe decizii ale
sale, așa cum sunt și Decizia nr. 123 din 25 aprilie 2001,
publicată în Monitorul Oficial al României, Partea I, nr. 292
din 4 iunie 2001, și Decizia nr. 136 din 3 mai 2001,
publicată în Monitorul Oficial al României, Partea I, nr. 647
din 16 octombrie 2001, a statuat că principiile descentralizării, autonomiei locale și deconcentrării nu înlătură
obligația acestor autorități de a-și organiza și desfășura
activitatea în conformitate cu reglementările legale cu
aplicabilitate generală pe întreg teritoriul țării.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. III alin. (1) lit. d) din Ordonanța de urgență a
Guvernului nr. 29/2005 pentru modificarea Legii nr. 290/2002 privind organizarea și funcționarea unităților de cercetaredezvoltare din domeniile agriculturii, silviculturii, industriei alimentare și a Academiei de Științe Agricole și Silvice
îGheorghe Ionescu-Șișești“, excepție ridicată de Primăria Municipiului Târgu Mureș, prin primar Dorin Florea, în Dosarul
nr. 1.319/1.042/2006 al Judecătoriei Târgu Mureș.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 742
din 26 octombrie 2006

referitoare la excepția de neconstituționalitate a dispozițiilor art. 6 din Ordonanța de urgență
a Guvernului nr. 40/1999 privind protecția chiriașilor și stabilirea chiriei pentru spațiile
cu destinația de locuințe
Ioan Vida
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 6 din Ordonanța de urgență a
Guvernului nr. 40/1999 privind protecția chiriașilor și
stabilirea chiriei pentru spațiile cu destinația de locuințe,
excepție ridicată de Corneliu Maftean și Cornelia Maftean
în Dosarul nr. 3.239/2005 al Judecătoriei Rădăuți.
La apelul nominal se constată lipsa părților, față de care
procedura de citare este legal îndeplinită.

Magistratul-asistent referă asupra cererii depuse la dosar
de Vasile Maftean, prin care acesta solicită acordarea unui
nou termen de judecată.
Reprezentantul Ministerului Public lasă la aprecierea
instanței acordarea unui nou termen de judecată.
Curtea respinge cererea de acordare a unui nou termen
de judecată.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 17 martie 2006, pronunțată în
Dosarul nr. 3.239/2005, Judecătoria Rădăuți a sesizat
Curtea Constituțională cu excepția de neconstituționalitate
a dispozițiilor art. 6 din Ordonanța de urgență a Guvernului

18

MONITORUL OFICIAL AL ROMÂNIEI, PARTEA I, Nr. 979/7.XII.2006

nr. 40/1999 privind protecția chiriașilor și stabilirea chiriei
pentru spațiile cu destinația de locuințe, excepție ridicată
de Corneliu Maftean și Cornelia Maftean cu ocazia
soluționării unei cauze civile pentru executarea obligației și
daune cominatorii.
În motivarea excepției de neconstituționalitate autorii
acesteia susțin că dispozițiile de lege criticate vin în
contradicție cu prevederile art. 16 alin. (1) din Constituție,
deoarece permit încheierea unui contract de închiriere
pentru o perioadă de 5 ani numai persoanelor care au
cumpărat locuința în baza Legii nr. 112/1995, nu și celor
care, deși nu au figurat drept cumpărători ai locuinței, au
avut totuși calitatea de membri de familie ai celui care a
cumpărat respectivul imobil.
Judecătoria Rădăuți apreciază că excepția de
neconstituționalitate este neîntemeiată. În acest sens, arată
că instituirea unor regimuri juridice diferite în situații care
impun rezolvări diferite nu poate fi apreciată drept o
încălcare a principiului egalității în drepturi.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată. În acest sens, face referire la
jurisprudența în materie a Curții Constituționale.
Avocatul Poporului apreciază că excepția de
neconstituționalitate este neîntemeiată. În acest sens, face
referire la jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 din Ordonanța de urgență a Guvernului
nr. 40/1999 privind protecția chiriașilor și stabilirea chiriei
pentru spațiile cu destinația de locuințe, publicată în
Monitorul Oficial al României, Partea I, nr. 148 din 8 aprilie
1999, aprobată cu modificări prin Legea nr. 241/2001,
publicată în Monitorul Oficial al României, Partea I, nr. 265

din 23 mai 2001, cu următorul conținut: îÎn cazul
contractelor de vânzare-cumpărare încheiate cu încălcarea
prevederilor Legii nr. 112/1995 pentru reglementarea situației
juridice a unor imobile cu destinația de locuințe, trecute în
proprietatea statului, și desființate prin hotărâre
judecătorească, proprietarul recunoscut de justiție va încheia
cu persoanele care au cumpărat locuința în baza Legii
nr. 112/1995 și care o ocupă efectiv, la cererea acestora, un
contract de închiriere pentru o perioadă de 5 ani.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 16 alin. (1) referitoare la egalitatea
în drepturi.
Examinând excepția de neconstituționalitate, Curtea
constată că persoanele care au cumpărat locuința în baza
Legii nr. 112/1995 se află într-o situație diferită față de
acele persoane, care, deși nu au figurat drept cumpărători
ai locuinței, au avut totuși calitatea de membri de familie ai
celui care a cumpărat respectivul imobil, situații care impun
instituirea de regimuri juridice diferite și, evident, rezolvări
diferite, ceea ce nu poate fi apreciată drept o încălcare a
principiului egalității în fața legii.
Legiuitorul, stabilind conținutul și limitele dreptului de
proprietate potrivit art. 44 alin. (1) din Constituție, a ținut
seama nu numai de interesele proprietarilor recunoscuți de
justiție, ci și de cele ale persoanelor care au cumpărat
locuința în baza Legii nr. 112/1995, realizând un echilibru
între cele două categorii de persoane și între drepturile lor
constituționale. În acest sens, legiuitorul a statuat că
dreptul de a cere încheierea unui contract de închiriere
este, în acest caz, un drept personal recunoscut numai
titularilor contractelor de vânzare-cumpărare în baza Legii
nr. 112/1995, reușind în acest fel să îi asigure
proprietarului recunoscut de justiție posibilitatea valorificării
atributelor dreptului său de proprietate și oferindu-i
persoanei care a cumpărat locuința în baza Legii
nr. 112/1995 protecție împotriva unor eventuale abuzuri,
asigurându-i dreptul la o locuință pe durata unei perioade
rezonabile.
Dacă dreptul de a cere încheierea unui contract de
închiriere ar fi recunoscut și acelor persoane, care, deși nu
au figurat drept cumpărători ai locuinței, au avut totuși
calitatea de membri de familie ai celui care a cumpărat
respectivul imobil, echilibrul dintre cele două categorii de
persoane și dintre drepturile lor constituționale ar fi
deteriorat, ajungându-se la situația în care proprietarul
recunoscut de justiție nu ar mai putea să se bucure de
atributele dreptului său de proprietate.
Pentru considerentele expuse mai sus, Curtea constată
că dispozițiile art. 6 din Ordonanța de urgență a Guvernului
nr. 40/1999 nu încalcă prevederile art. 16 alin. (1) din
Constituție, urmând ca excepția de neconstituționalitate să
fie respinsă ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Ordonanța de urgență a Guvernului nr. 40/1999
privind protecția chiriașilor și stabilirea chiriei pentru spațiile cu destinația de locuințe, excepție ridicată de Corneliu
Maftean și Cornelia Maftean în Dosarul nr. 3.239/2005 al Judecătoriei Rădăuți.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 979/7.XII.2006

19

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU REGLEMENTAREA
ȘI MONITORIZAREA ACHIZIȚIILOR PUBLICE

ORDIN
privind aplicarea dispozițiilor referitoare la contractul de publicitate media
În baza Ordonanței de urgență a Guvernului nr. 74/2005 privind înființarea Autorității Naționale pentru
Reglementarea și Monitorizarea Achizițiilor Publice, aprobată cu modificări prin Legea nr. 111/2006, și a Hotărârii
Guvernului nr. 895/2005 privind organizarea și funcționarea Autorității Naționale pentru Reglementarea și Monitorizarea
Achizițiilor Publice,
în aplicarea Ordonanței de urgență a Guvernului nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor de concesiune de servicii, aprobată cu modificări și
completări prin Legea nr. 337/2006,
președintele Autorității Naționale pentru Reglementarea și Monitorizarea Achizițiilor Publice emite prezentul ordin.
Art. 1. — Se aprobă structura, conținutul și modul de
utilizare ale modelelor specifice de invitații de participare la
procedura prin îcerere de oferte“, referatului de
oportunitate, raportului de evaluare a impactului, dosarului
achiziției publice și ale contractului de servicii de publicitate
media, prevăzute în anexele nr. 1–5*) care fac parte
integrantă din prezentul ordin.
Art. 2. — În sensul prezentului ordin, termenii de mai
jos au următoarele înțelesuri:
a) tiraj mediu difuzat pe ediție — media pe ediție a
exemplarelor pentru care se poate dovedi pe bază de acte
că au intrat în posesia utilizatorului final. Tirajul difuzat este
compus din: abonamente, exemplare vândute cu bucata și
exemplare gratuite;
b) abonamente — fiecare exemplar vândut, care a fost
livrat firmelor specializate în servirea abonamentelor sau
care a fost achitat în avans direct la editor și a fost livrat
abonatului de către editor ori de un intermediar al
acestuia;
c) exemplare vândute cu bucata — fiecare exemplar
vândut prin metode diferite de cele pentru abonamente;
d) exemplare gratuite — fiecare exemplar al publicației
din difuzarea căruia editorul nu a obținut încasări;
e) ediție — totalitatea exemplarelor unei publicații care
pot fi evidențiate prin același identificator imprimat pe ele,
denumit număr de apariție, și care se regăsește în toate
actele necesare efectuării auditului, inclusiv pentru reeditări
și suplimentări de tiraj, indiferent de locul de tipărire;
f) cost pe punct de audiență — efortul financiar necesar
pentru a obține un punct de rating;
g) rating — unitate de măsură a audienței pentru un
program de televiziune sau de radio.
*) Anexele nr. 1—5 sunt reproduse în facsimil.

Art. 3. — Modelele specifice de invitații de participare la
procedura prin îcerere de oferte“, referatul de oportunitate,
raportul de evaluare a impactului, dosarul achiziției publice
și contractul de servicii de publicitate media, cuprinse în
anexele la prezentul ordin, sunt următoarele:
a) Referat de oportunitate privind achiziția publică a
serviciilor de publicitate media (anexa nr. 1);
b) Invitație de participare la procedura de atribuire a
contractului de publicitate media prin îcerere de oferte“
(anexa nr. 2);
c) Raport de evaluare a impactului achiziției publice a
serviciilor de publicitate media scrisă, audio-vizual și
electronică pentru (promovarea imaginii/informarea clienților
etc.) (anexa nr. 3);
d) Dosarul achiziției publice de servicii de publicitate
media (anexa nr. 4);
e) Contract de servicii de publicitate media (anexa nr. 5).
Art. 4. — (1) Anunțurile de intenție, de participare și de
atribuire a contractului de publicitate media conțin aceleași
elemente ca și contractele de servicii cuprinse în anexa
nr. 3 la Ordonanța de urgență a Guvernului nr. 34/2006
privind atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii, aprobată cu
modificări și completări prin Legea nr. 337/2006, și în
anexa nr. 1 la Hotărârea Guvernului nr. 925/2006 pentru
aprobarea normelor de aplicare a prevederilor referitoare la
atribuirea contractelor de achiziție publică din Ordonanța de
urgență a Guvernului nr. 34/2006, aprobată cu modificări
și completări prin Legea nr. 337/2006, cu completările
ulterioare.

20

MONITORUL OFICIAL AL ROMÂNIEI, PARTEA I, Nr. 979/7.XII.2006

(2) Anunțurile mai sus menționate vor fi publicate în
Monitorul Oficial al României, Partea a VI-a, în Sistemul
electronic de achiziții publice (SEAP), la adresa de internet
www.publicitatepublică.ro, pe pagina de internet proprie a
autorității contractante, dacă există, și în Jurnalul Oficial al
Uniunii Europene (JOUE), în situațiile prevăzute de
Ordonanța de urgență a Guvernului nr. 34/2006, aprobată
cu modificări și completări prin Legea nr. 337/2006.
(3) Invitațiile de participare la procedura de cerere de
ofertă vor fi publicate în SEAP, la adresa de internet
www.publicitatepublică.ro, pe pagina de internet proprie,
acolo unde există.
Art. 5. — Documentația de atribuire a contractului de
publicitate media va putea fi descărcată și de pe pagina
de internet www.publicitatepublică.ro, precum și de pe
pagina de internet proprie a autorității contractante, acolo
unde există.
Art. 6. — (1) În cazul contractelor de publicitate media,
autoritatea contractantă are obligația de a utiliza
următoarele criterii de selecție și calificare a operatorilor
economici în funcție de natura mijlocului de comunicare:
a) pentru publicații, tirajul mediu difuzat pe ediție al
ofertantului, aria de difuzare, profilul, publicul-țintă. În cazul
tirajului mediu difuzat pe ediție al operatorului economic,
acesta trebuie să fie certificat pentru o perioadă de
minimum 3 luni din ultimul an calendaristic de către
instituții autorizate, independente, de audit;
b) în cazul presei audio-TV, aria de acoperire și
audiența certificate de o instituție specializată, profilul și
publicul-țintă;
c) în cazul internetului, profilul și publicul-țintă, numărul
de accesări lunare.
(2) Excepție privind criteriul îtiraj mediu“ prevăzut la
alin. (1) lit. a) fac cazurile privind privatizarea, acolo unde
într-un județ nu există niciun cotidian local care să fie
auditat. Pentru a se publica un anunț într-un astfel de
cotidian, reprezentanții legali vor prezenta o declarație pe
propria răspundere privind tirajul, însoțită de documente
financiar-contabile justificative privind tirajul înregistrat în
ultimele 3 luni calendaristice.
Art. 7. — (1) În cazul aplicării criteriului de atribuire
îoferta cea mai avantajoasă din punct de vedere
economic“, oferta stabilită ca fiind câștigătoare este oferta

care întrunește punctajul cel mai mare rezultat prin
aplicarea următorului algoritm de calcul, după caz:
a) în cazul presei scrise: P/T (unde P = preț pentru
1 cm2 reclamă, calculat la o singură apariție, și T = tirajul
mediu, difuzat pe ediție, certificat);
b) în cazul presei audio-TV: prețul pe punctul de
audiență (CPP);
c) în cazul internetului: prețul pe o mie de afișări.
(2) Punctajul pentru fiecare ofertă evaluată conform
prevederilor alin. (1) se acordă după cum urmează:
a) pentru valoarea minimă a factorului de evaluare se
acordă 100 de puncte;
b) pentru o valoare a factorului de evaluare superioară
celei prevăzute la lit. a), punctajul se acordă astfel:
Pn = (valoaremin/valoaren) x 100
Art. 8. — Contractele de publicitate media vor conține
în mod obligatoriu și următoarele două clauze contractuale:
a) îPărțile contractante au obligația să asigure, inclusiv
în timpul derulării contractului, accesul publicului cel puțin
la următoarele informații: destinatarii finali ai fondurilor de
publicitate, criteriile de alocare a acestor fonduri, sumele
aferente fiecărui beneficiar final și termenele de executare
a prevederilor contractuale.“;
b) îAccesul la informațiile cuprinse la lit. a) se
realizează prin intermediul autorității contractante, care are
obligația de a deține informații actualizate cu privire la
derularea contractului.“
Art. 9. — Materialele publicate/utilizate vor menționa în
mod

obligatoriu

denumirea

autorității/autorităților

contractante.
Art. 10. — Termenul până la care autoritatea
contractantă este obligată să facă public anunțul privind
aplicarea procedurii de negociere fără publicarea prealabilă
a unui anunț de participare pentru atribuirea contractului de
servicii de publicitate media este de cel puțin 3 zile înainte
de începerea negocierilor.
Art. 11. — Prezentul ordin va fi publicat în Monitorul
Oficial al României, Partea I.

Președintele Autorității Naționale pentru Reglementarea și Monitorizarea Achizițiilor Publice,
Alexandru Cojocaru
București, 3 noiembrie 2006.
Nr. 183.

MONITORUL OFICIAL AL ROMÂNIEI, PARTEA I, Nr. 979/7.XII.2006

21

22

MONITORUL OFICIAL AL ROMÂNIEI, PARTEA I, Nr. 979/7.XII.2006

MONITORUL OFICIAL AL ROMÂNIEI, PARTEA I, Nr. 979/7.XII.2006

23

24

MONITORUL OFICIAL AL ROMÂNIEI, PARTEA I, Nr. 979/7.XII.2006

MONITORUL OFICIAL AL ROMÂNIEI, PARTEA I, Nr. 979/7.XII.2006

25

26

MONITORUL OFICIAL AL ROMÂNIEI, PARTEA I, Nr. 979/7.XII.2006

MONITORUL OFICIAL AL ROMÂNIEI, PARTEA I, Nr. 979/7.XII.2006

27

28

MONITORUL OFICIAL AL ROMÂNIEI, PARTEA I, Nr. 979/7.XII.2006

MONITORUL OFICIAL AL ROMÂNIEI, PARTEA I, Nr. 979/7.XII.2006

29

30

MONITORUL OFICIAL AL ROMÂNIEI, PARTEA I, Nr. 979/7.XII.2006

MONITORUL OFICIAL AL ROMÂNIEI, PARTEA I, Nr. 979/7.XII.2006

31

32

MONITORUL OFICIAL AL ROMÂNIEI, PARTEA I, Nr. 979/7.XII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 979/7.XII.2006 conține 32 de pagini.

Prețul: 2,25 lei

&JUYDGY|121553]
ISSN 1453—4495

