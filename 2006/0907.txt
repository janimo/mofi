PARTEA

Anul 174 (XVIII) — Nr. 907

I

Miercuri, 8 noiembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 641 din 5 octombrie 2006 referitoare la
excepția de neconstituționalitate a prevederilor
art. 29 din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945—22 decembrie 1989 ........

2–4

Decizia nr. 655 din 5 octombrie 2006 referitoare la
excepția de neconstituționalitate a dispozițiilor
art. 16 alin. (1) și art. 276 alin. (1) lit. e) din
Legea nr. 53/2003 — Codul muncii........................

4–6

Decizia nr. 690 din 17 octombrie 2006 referitoare la
excepția de neconstituționalitate a dispozițiilor
art. 304 pct. 9 din Codul de procedură civilă........

6–7

Decizia nr. 691 din 17 octombrie 2006 referitoare la
excepția de neconstituționalitate a dispozițiilor
art. 28 alin. 2 și 3 din Codul de procedură civilă.....

7–9

HOTĂRÂRI ALE GUVERNULUI ROMÂNIEI
1.552. — Hotărâre privind reorganizarea și funcționarea
Autorității Naționale a Vămilor..................................

9–16

2

MONITORUL OFICIAL AL ROMÂNIEI, PARTEA I, Nr. 907/8.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 641
din 5 octombrie 2006

referitoare la excepția de neconstituționalitate a prevederilor art. 29 din Legea nr. 10/2001
privind regimul juridic al unor imobile preluate în mod abuziv în perioada
6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Irina Loredana Gulie

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 29 din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945—22 decembrie 1989,
excepție ridicată de Dorina Gândilă, Eugen Alexandru
Ștefănescu, Cristian Ștefănescu și Veronica Ștefănescu în
Dosarul nr. 26.983/1/2004 (număr vechi 8.257/2004) al
Înaltei Curți de Casație și Justiție — Secția civilă și de
proprietate intelectuală.
La apelul nominal răspunde reprezentantul autoarei
excepției, Dorina Gândilă, avocat, cu delegație la dosar.
Lipsesc celelalte părți, procedura de citare fiind legal
îndeplinită.
Magistratul-asistent referă asupra faptului că partea
Societatea Comercială îMecanică Fină“ — S.A. a depus la
dosar note scrise prin care solicită respingerea acesteia.
Având cuvântul, apărătorul autoarei excepției Dorina
Gândilă arată că aceasta a fost citată la prezentul termen
de judecată, cu mențiunea preschimbării termenului, și
solicită aplicarea dispozițiilor art. 153 alin. 3 teza întâi din
Codul de procedură civilă, potrivit cărora îTermenul luat în
cunoștință sau pentru care au fost trimise citațiile nu poate fi
preschimbat decât pentru motive temeinice și cu citarea
părților. (...)“.
Reprezentantul Ministerului Public se opune admiterii
acestei cereri.
Curtea respinge cererea, arătând că termenul de
judecată a fost preschimbat în ședința din Camera de
consiliu din data de 5 septembrie 2006, fără citarea
părților, în temeiul art. 14 din Legea nr. 47/1992 privind
organizarea și funcționarea Curții Constituționale.
Având cuvântul, reprezentantul autoarei excepției solicită
admiterea acesteia, invocând argumentele reținute de
Curtea Europeană a Drepturilor Omului în Hotărârea Radu
împotriva României, din data de 20 iulie 2006, prin care
Curtea a afirmat, printre altele, că există o violare a art. 1
din primul Protocol adițional la Convenția pentru apărarea
drepturilor omului și a libertăților fundamentale, precum și
obligația statului român de a restitui reclamanților în speță,
persoane fizice, un imobil-construcție, în natură sau prin
echivalent.

De asemenea, susține că textul de lege criticat, astfel
cum a fost modificat prin Legea nr. 247/2005 privind
reforma în domeniile proprietății și justiției, precum și unele
măsuri adiacente, contravine principiului constituțional al
garantării și ocrotirii dreptului de proprietate și proprietății
private, cu atât mai mult cu cât privarea de proprietate nu
este justificată de interesul general, în sensul art. 1
paragraful 2 din primul Protocol adițional la Convenția
pentru apărarea drepturilor omului și a libertăților
fundamentale, fiind vorba de un bun imobil revendicat de
la o societate comercială, asupra căruia aceasta din urmă
nu exercită dreptul de folosință.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența Curții Constituționale în
materie. Arată că hotărârea Curții europene a drepturilor
omului, pronunțată în cauza Radu împotriva României, nu
este incidentă în prezenta cauză.
C U R T E A,

având în vedere actele și lucrările dosarului, constată
următoarele:
Prin Încheierea din 7 februarie 2006, pronunțată în
Dosarul nr. 26.983/1/2004 (număr vechi 8.257/2004), Înalta
Curte de Casație și Justiție — Secția civilă și de proprietate
intelectuală a sesizat Curtea Constituțională cu excepția
de neconstituționalitate a prevederilor art. 29 din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989. Excepția a fost ridicată de Dorina Gândilă, Eugen
Alexandru Ștefănescu, Cristian Ștefănescu și Veronica
Ștefănescu.
În motivarea excepției de neconstituționalitate se
susține că textul de lege criticat contravine principiului
constituțional al garantării și ocrotirii dreptului de proprietate
în mod egal, indiferent de titular, și creează o discriminare
între foștii proprietari îndreptățiți la restituirea unor imobile
preluate abuziv de stat. Astfel, se susține că persoana
îndreptățită la restituirea unui imobil evidențiat în patrimoniul
unei societăți comerciale privatizate integral are dreptul la
restituirea în echivalent, constând în despăgubiri
corespunzătoare valorii de piață a imobilului solicitat,
indiferent de împrejurarea că imobilul a fost preluat de stat
cu titlu sau fără titlu, spre deosebire de foștii proprietari ai
imobilelor preluate de stat, afectate unor activități publice,
și pentru care legea prevede restituirea în natură. Se mai
arată că textul de lege criticat realizează o expropriere
nelegală, contravenind dispozițiilor art. 44 alin. (3) din
Legea fundamentală.
Înalta Curte de Casație și Justiție — Secția civilă și de
proprietate intelectuală apreciază că excepția de

MONITORUL OFICIAL AL ROMÂNIEI, PARTEA I, Nr. 907/8.XI.2006
neconstituționalitate este întemeiată, arătând că textul de
lege criticat contravine dispozițiilor art. 44 alin. (2) teza
întâi din Legea fundamentală, referitor la garantarea și
ocrotirea în mod egal de lege a proprietății private,
indiferent de titular.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată, arătând că textul de lege criticat
reprezintă o aplicare a dispozițiilor art. 44 alin. (1) teza
întâi din Constituție.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl reprezintă
prevederile art. 29 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată în
Monitorul Oficial al României, Partea I, nr. 798 din
2 septembrie 2005, potrivit cărora:
î(1) Pentru imobilele evidențiate în patrimoniul unor
societăți comerciale privatizate, altele decât cele prevăzute la
art. 21 alin. (1) și (2), persoanele îndreptățite au dreptul la
despăgubiri în condițiile legii speciale privind regimul de
stabilire și plată a despăgubirilor aferente imobilelor preluate în
mod abuziv, corespunzătoare valorii de piață a imobilelor
solicitate.
(2) Dispozițiile alin. (1) sunt aplicabile și în cazul în care
imobilele au fost înstrăinate.
(3) În situația imobilelor prevăzute la alin. (1) și (2), măsurile
reparatorii în echivalent se propun de către instituția publică
care efectuează sau, după caz, a efectuat privatizarea,
dispozițiile art. 26 alin. (1) fiind aplicabile în mod
corespunzător.
(4) În situația bunurilor imobile preluate cu titlu valabil,
înstrăinate sub orice formă din patrimoniul administrației
publice centrale sau locale, persoana îndreptățită va notifica
organele de conducere ale acesteia. În acest caz, măsurile
reparatorii în echivalent vor consta în compensare cu alte
bunuri sau servicii oferite în echivalent de către entitatea
învestită potrivit prezentei legi cu soluționarea notificării, cu
acordul persoanei îndreptățite, sau despăgubiri acordate în
condițiile legii speciale privind regimul de stabilire și plată a
despăgubirilor aferente imobilelor preluate în mod abuziv.“

3

În opinia autorilor excepției de neconstituționalitate,
prevederile legale criticate contravin dispozițiilor art. 44
alin. (1) teza întâi, alin. (2) teza întâi și alin. (3) din
Constituție, referitoare la garantarea și ocrotirea dreptului
de proprietate și a proprietății private, precum și la
expropriere.
Analizând excepția de neconstituționalitate, Curtea
constată că prevederile art. 29 alin. (1) din Legea
nr. 10/2001 au mai fost supuse controlului de
constituționalitate, prin raportare la dispozițiile art. 44 din
Constituție, și cu o motivare similară.
Astfel, prin Decizia nr. 253 din 9 martie 2006, publicată
în Monitorul Oficial al României, Partea I, nr. 324 din
11 aprilie 2006, Curtea a statuat că legiuitorul poate
reglementa exceptarea de la restituirea în natură a
imobilelor preluate de stat fără titlu valabil, în vederea
asigurării stabilității raporturilor juridice deja create în cadrul
circuitului civil. S-a mai reținut, în decizia menționată, că
opțiunea legiuitorului de a acorda despăgubiri
corespunzătoare valorii de piață a imobilelor solicitate nu
vine în contradicție cu spiritul Legii nr. 10/2001, și anume
cu caracterul reparator consacrat de aceasta, fiind în
deplină concordanță cu art. 44 alin. (1) teza a doua din
Constituție, potrivit căreia conținutul și limitele dreptului de
proprietate sunt stabilite de lege.
Cele statuate în decizia menționată își păstrează
valabilitatea și în prezenta cauză, neintervenind elemente
noi, de natură a determina o reconsiderare a jurisprudenței
Curții.
În ceea ce privește invocarea încălcării dispozițiilor
art. 44 alin. (3) referitoare la expropriere, se constată că
aceste dispoziții constituționale nu sunt relevante în cauză.
De asemenea, Curtea reține că autorii excepției au
solicitat admiterea excepției de neconstituționalitate,
invocând Hotărârea Curții Europene a Drepturilor Omului în
cauza Radu împotriva României, din data de 20 iulie 2006,
prin care a fost constatată obligația Statului român de a
restitui în natură sau prin echivalent un imobil-construcție,
urmare a încălcării art. 1 din Protocolul nr. 1 adițional la
Convenția pentru apărarea drepturilor omului și a libertăților
fundamentale.
Curtea constată că, în hotărârea menționată, instanța de
contencios european al drepturilor omului a reținut o
încălcare a reglementării internaționale privind protecția
proprietății, motivată între altele de faptul că societatea pe
acțiuni îProprietatea“ — organism de plasare de valori
mobiliare la care participă persoanele îndreptățite la
măsurile reparatorii prin echivalent, în temeiul Legii
nr. 10/2001 — în prezent înu funcționează într-un mod
susceptibil să conducă la acordarea unei despăgubiri
reclamanților (...)“, fără a institui o obligație a legiuitorului
de a modifica soluția legislativă în vigoare.
Mai mult, apreciind asupra cadrului normativ existent în
materia legilor reparatorii privind proprietatea, Curtea
europeană a arătat că Legea nr. 247/2005 îaplică
principiile exprimate în jurisprudența internațională, judiciară
sau arbitrală referitoare la despăgubirile datorate în caz de
acte ilicite și confirmate în mod constant în jurisprudența
Curții europene referitoare la privațiunile ilegale sau
de facto (...)“.
Astfel, Curtea nu poate reține nici un argument care să
conducă la reconsiderarea jurisprudenței sale referitoare la
textul de lege criticat în prezenta cauză.

4

MONITORUL OFICIAL AL ROMÂNIEI, PARTEA I, Nr. 907/8.XI.2006

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 29 din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989, excepție ridicată de Dorina
Gândilă, Eugen Alexandru Ștefănescu, Cristian Ștefănescu și Veronica Ștefănescu în Dosarul nr. 26.983/1/2004 (număr
vechi 8.257/2004) al Înaltei Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie
CURTEA CONSTITUȚIONALĂ

D E C I Z I A Nr. 655
din 5 octombrie 2006

referitoare la excepția de neconstituționalitate a dispozițiilor art. 16 alin. (1)
și art. 276 alin. (1) lit. e) din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Patricia Marilena Ionea

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 16 alin. (1) și art. 276 alin. (1)
lit. e) din Legea nr. 53/2003 — Codul muncii, excepție
ridicată de Societatea Comercială îDiaton 4 MT“ — S.R.L.
din Iași în Dosarul nr. 5.778/2006 al Judecătoriei Iași.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției ca neîntemeiată, sens în care invocă
jurisprudența Curții Constituționale în materie și arată că
obligația angajatorului de a încheia contractul individual de
muncă în formă scrisă, care să conțină toate drepturile și
obligațiile părților, este necesară atât pentru protecția
angajatului împotriva unei atitudini abuzive a angajatorului,
cât și pentru protecția angajatorului împotriva actelor
abuzive ale angajatului.
C U R T E A,

având în vedere actele și lucrările dosarului, constată
următoarele:

Prin Încheierea din 12 mai 2006, pronunțată în Dosarul
nr. 5.778/2006, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 16 alin. (1) și art. 276 alin. (1) lit. e) din
Legea nr. 53/2003 — Codul muncii, excepție ridicată de
Societatea Comercială îDiaton 4 MT“ — S.R.L. din Iași cu
prilejul soluționării plângerii formulate împotriva procesuluiverbal de constatare și sancționare a unei contravenții.
În motivarea excepției de neconstituționalitate autorul
acesteia susține că dispozițiile art. 16 alin. (1) si art. 276
alin. (1) lit. e) din Codul muncii contravin prevederilor
art. 16 alin. (1), art. 41 și art. 135 alin. (1) și (2) lit. a) din
Constituție. În acest sens, arată că textele de lege criticate,
care instituie pentru angajator obligativitatea încheierii
contractului individual de muncă în forma scrisă, îngrădesc
dreptul la muncă al cetățenilor și contravin principiului
libertății comerțului, în timp ce regimul sancționator prevăzut
pentru angajator este discriminativ diferențiat față de cel
stabilit pentru salariați.
Judecătoria Iași apreciază că excepția ridicată este
neîntemeiată, întrucât textele de lege criticate nu încalcă
prevederile constituționale invocate. În acest sens, arată că
principiul egalității în drepturi înseamnă o reglementare
unitară și un tratament nediscriminatoriu pentru situații
identice, ceea ce nu este cazul în raportul dintre angajat și
angajator. De asemenea, arată că încheierea contractului
de muncă în formă scrisă este de natură a contribui la
mărirea stabilității raporturilor juridice de muncă și este
necesară pentru înregistrarea contractelor de muncă la
inspectoratul teritorial de muncă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

MONITORUL OFICIAL AL ROMÂNIEI, PARTEA I, Nr. 907/8.XI.2006
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că excepția de neconstituționalitate
nu este întemeiată. În acest sens, arată că textele de lege
criticate sunt aplicabile tuturor angajatorilor, fără privilegii și
discriminări. De asemenea, poziția diferită în care se
găsește angajatul față de angajator justifică instituirea unui
tratament juridic diferențiat. Mai arată că încheierea
contractului individual de muncă în formă scrisă reprezintă
o condiție ad validitatem care nu afectează substanța
raportului juridic de muncă, iar sancționarea angajatorului
pentru primirea la muncă a persoanelor fără încheierea
contractului de muncă în formă scrisă nu aduce atingere
dreptului la muncă. În sfârșit, invocă jurisprudența Curții
Constituționale în materie, pronunțată în Decizia
nr. 448/2005.
Avocatul Poporului apreciază că textele de lege
criticate sunt constituționale, întrucât angajatul și angajatorul
se află în situații juridice diferite, ceea ce justifică, în mod
obiectiv, regimul juridic diferit. De asemenea, consideră că
încheierea contractului individual de muncă în formă scrisă
reprezintă o garanție menită să împiedice comportamentul
abuziv al angajatorului.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 16 alin. (1) și art. 276 alin. (1) lit. e) din
Legea nr. 53/2003 — Codul muncii, publicată în Monitorul
Oficial al României, Partea I, nr. 72 din 5 februarie 2003,
așa cum au fost modificate prin art. I pct. 3 din Ordonanța
de urgență a Guvernului nr. 65/2005 privind modificarea și
completarea Legii nr. 53/2003 — Codul muncii, publicată în
Monitorul Oficial al României, Partea I, nr. 576 din 5 iulie
2005, și articolul unic pct. 28 din Legea nr. 371/2005
pentru aprobarea Ordonanței de urgență a Guvernului
nr. 64/2005 privind modificarea și completarea Legii
nr. 53/2003 — Codul muncii, publicată în Monitorul Oficial
al României, Partea I, nr. 1.147 din 19 decembrie 2005.
Textele de lege criticate au următoarea redactare:
— Art. 16 alin. (1): îContractul individual de muncă se
încheie în baza consimțământului părților, în formă scrisă, în
limba română. Obligația de încheiere a contractului individual
de muncă în formă scrisă revine angajatorului. Angajatorul
persoană juridică, persoana fizică autorizată să desfășoare o

5

activitate independentă, precum și asociația familială au
obligația de a încheia, în formă scrisă, contractul individual de
muncă anterior începerii raporturilor de muncă.“;
— Art. 276 alin. (1) lit. e): îConstituie contravenție și se
sancționează astfel următoarele fapte: [...]
e) primirea la muncă a persoanelor fără încheierea unui
contract individual de muncă, potrivit art. 16 alin. (1), cu
amendă de la 1.500 lei la 2.000 lei pentru fiecare persoană
identificată, fără a depăși valoarea cumulată de 100.000 lei;“.
În opinia autorului excepției dispozițiile legale criticate
sunt contrare prevederilor constituționale ale art. 16
alin. (1) referitoare la egalitatea cetățenilor în fața legii și a
autorităților publice, fără privilegii și fără discriminări, ale
art. 41 referitor la dreptul la muncă și protecția socială a
muncii și ale art. 135 alin. (1) și alin. (2) lit. a), care
prevede că îEconomia României este economie de piață,
bazată pe libera inițiativă și concurență“ și consacră obligația
statului de a asigura libertatea comerțului, protecția
concurenței loiale și crearea cadrului favorabil pentru
valorificarea tuturor factorilor de producție.
Examinând excepția de neconstituționalitate, Curtea
constată că textele de lege criticate au mai fost examinate
de Curte sub aspectul constituționalității în raport cu
dispozițiile art. 41 și art. 135 alin. (2) lit. a) din Constituție.
Astfel, prin Decizia nr. 448 din 15 septembrie 2005,
publicată în Monitorul Oficial al României, Partea I, nr. 872
din 28 septembrie 2005, Curtea a statuat că îrăspunderea
pentru încheierea contractului individual de muncă revine,
în mod firesc, angajatorului. Existența contractului previne
comportamentul abuziv al angajatorului, dar și atitudinea
incorectă a salariatului în îndeplinirea sarcinilor pentru care
s-a angajat. Încadrarea în muncă doar cu forme legale, pe
baza unor contracte individuale de muncă, asigură și
cunoașterea și exercitarea obligațiilor legale ce le revin
celor care folosesc forță de muncă salariată.
Prevederea obligației încheierii contractului individual de
muncă în formă scrisă, precum și sancționarea
neîndeplinirii acestei obligații legale nu îngrădesc în niciun
fel exercițiul dreptului la muncă și, cu atât mai puțin,
libertatea comerțului.“
Întrucât nu s-au evidențiat elemente sau motive noi care
ar putea determina reconsiderarea jurisprudenței Curții,
soluția și considerentele deciziei citate își păstrează
valabilitatea și în prezenta cauză.
În ceea ce privește critica de neconstituționalitate
raportată la dispozițiile art. 16 alin. (1), Curtea constată că
angajatorul și salariatul se află în situații obiectiv diferite,
determinate de drepturile și îndatoririle lor specifice în
cadrul raportului juridic de muncă, astfel că instituirea unui
tratament juridic diferențiat este pe deplin justificată,
necontravenind principiului constituțional al egalității în
drepturi care, în situații de fapt obiectiv diferite, permite
reglementarea unui tratament juridic diferit.
În sfârșit, Curtea constată că îndeplinirea unei obligații
legale justificate de rațiuni obiective, precum cele reținute
mai sus, nu poate fi în niciun caz privită ca o piedică
adusă activității angajatorului, de natură să aducă atingere
liberei inițiative ori concurenței.

6

MONITORUL OFICIAL AL ROMÂNIEI, PARTEA I, Nr. 907/8.XI.2006

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (1) și art. 276 alin. (1) lit. e) din Legea
nr. 53/2003 — Codul muncii, excepție ridicată de Societatea Comercială îDiaton 4 MT“ — S.R.L. din Iași în Dosarul
nr. 5.778/2006 al Judecătoriei Iași.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 690
din 17 octombrie 2006

referitoare la excepția de neconstituționalitate a dispozițiilor art. 304 pct. 9
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 304 pct. 9 din Codul de
procedură civilă, excepție ridicată de Societatea Comercială
îUnirea Shopping Center“ — S.A. din București în Dosarul
nr. 106/2/2006 al Curții de Apel București — Secția a VIII-a
contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că norma procedurală supusă
controlului este în deplină concordanță cu prevederile
art. 44 alin. (7) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 3 aprilie 2006, pronunțată în Dosarul
nr. 106/2/2006, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 304 pct. 9 din Codul de procedură civilă.
Excepția a fost ridicată de Societatea Comercială îUnirea
Shopping Center“ — S.A. din București cu ocazia
soluționării recursurilor formulate împotriva unei sentințe
civile pronunțate de Tribunalul București — Secția a VIII-a

conflicte de muncă, asigurări sociale, contencios
administrativ și fiscal.
În motivarea excepției de neconstituționalitate autorul
acesteia susține că nici dispozițiile art. 304 pct. 9 din
Codul de procedură civilă ca, de altfel, nicio altă
reglementare procedurală a unui motiv de recurs nu ar
trebui să încalce prevederile art. 44 alin. (7) din Constituția
României, întrucât instanța de judecată nu trebuie să
examineze doar corecta aplicare a unui text în sine, fie el
și referitor la dreptul de proprietate, ci și prin raportare la
respectarea sarcinilor privind protecția mediului.
Curtea de Apel București — Secția a VIII-a contencios
administrativ și fiscal consideră că dispozițiile art. 304
pct. 9 din Codul de procedură civilă sunt constituționale în
raport cu prevederile art. 44 alin. (7) din Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului consideră că dispozițiile art. 304
pct. 9 din Codul de procedură civilă sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la
dosar, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

MONITORUL OFICIAL AL ROMÂNIEI, PARTEA I, Nr. 907/8.XI.2006
Legea nr. 47/1992, republicată, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 304 pct. 9 din Codul de procedură civilă,
potrivit cărora îModificarea sau casarea unor hotărâri se
poate cere în următoarele situații, numai pentru motive de
nelegalitate: [...]
9. când hotărârea pronunțată este lipsită de temei legal ori a
fost dată cu încălcarea sau aplicarea greșită a legii;“.
Autorul excepției susține că reglementarea criticată
contravine prevederilor constituționale ale art. 44 alin. (7)
potrivit cărora dreptul de proprietate obligă la respectarea
sarcinilor privind protecția mediului și asigurarea bunei
vecinătăți, precum și la respectarea celorlalte sarcini care,
potrivit legii sau obiceiului, revin proprietarului.

7

Examinând excepția de neconstituționalitate, Curtea
constată că dispozițiile art. 304 din Codul de procedură
civilă constituie norme de procedură care prevăd expres și
limitativ motivele de recurs.
În jurisprudența sa, Curtea a statuat că reglementarea
condițiilor și a procedurii de exercitare a căilor de atac
reprezintă atributul exclusiv al legiuitorului, în conformitate
cu prevederile constituționale ale art. 126 și 129,
bineînțeles cu respectarea normelor și principiilor
consacrate prin Legea fundamentală și prin actele juridice
internaționale la care România este parte. De altfel, soluția
legislativă adoptată nu relevă niciun fine de neconstituționalitate, reglementarea criticată constituind tocmai temeiul
de drept al controlului judiciar exercitat pe calea recursului.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 304 pct. 9 din Codul de procedură civilă, excepție
ridicată de Societatea Comercială îUnirea Shopping Center“ — S.A. din București în Dosarul nr. 106/2/2006 al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 691
din 17 octombrie 2006

referitoare la excepția de neconstituționalitate a dispozițiilor art. 28 alin. 2 și 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 28 alin. 2 și 3 din Codul de
procedură civilă, excepție ridicată de Emil Balaure în
Dosarul nr. 3.650/2005 al Tribunalului București — Secția
a IV-a civilă și în Dosarul nr. 1.131/2006 al Curții de Apel
Iași — Secția civilă, și de Societatea Comercială îValdor“ —
S.R.L. din Slănic Prahova în Dosarul nr. 1.556/2006 al
Curții de Apel Bacău — Secția comercială și contencios
administrativ.

La apelul nominal lipsesc părțile, față de care procedura
de citare este legal îndeplinită.
Având în vedere excepțiile de neconstituționalitate
ridicate în dosarele nr. 1.002D/2006, nr. 1.226D/2006 și
nr. 1.230D/2006, Curtea pune în discuție, din oficiu,
problema conexării cauzelor.
Reprezentantul Ministerului Public arată că este de
acord cu conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea dosarelor nr. 1.226D/2006 și
nr. 1.230D/2006 la Dosarul nr. 1.002D/2006, care este
primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată, invocând, în acest
sens, jurisprudența Curții Constituționale în materie.

8

MONITORUL OFICIAL AL ROMÂNIEI, PARTEA I, Nr. 907/8.XI.2006
C U R T E A,

având în vedere actele și lucrările dosarelor, constată
următoarele:
Prin Încheierea din 27 martie 2006, pronunțată în
Dosarul nr. 3.650/2005, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 28 alin. 2 și 3 din
Codul de procedură civilă. Excepția a fost ridicată de Emil
Balaure cu ocazia soluționării unei cereri de recuzare.
Prin Încheierea nr. 39 din 5 aprilie 2006, pronunțată în
Dosarul nr. 1.131/2006, Curtea de Apel Iași — Secția civilă
a sesizat Curtea Constituțională cu excepția de
neconstituționalitate a dispozițiilor art. 28 alin. 2 și 3 din
Codul de procedură civilă. Excepția a fost ridicată de Emil
Balaure cu ocazia soluționării unei cereri de recuzare
formulate împotriva tuturor judecătorilor Tribunalului Iași.
Prin Încheierea din 11 mai 2006, pronunțată în Dosarul
nr. 1.556/2006, Curtea de Apel Bacău — Secția comercială
și contencios administrativ a sesizat Curtea
Constituțională cu excepția de neconstituționalitate a
dispozițiilor art. 28 alin. 2 din Codul de procedură civilă.
Excepția a fost ridicată de Societatea Comercială îValdor“ —
S.R.L. din Slănic Prahova cu ocazia soluționării unei cereri
de recuzare formulate împotriva tuturor judecătorilor
Tribunalului Neamț.
În motivarea excepției de neconstituționalitate autorii
acesteia susțin că dispozițiile de lege criticate, care
împiedică recuzarea tuturor judecătorilor unei instanțe sau
ai unei secții, încalcă flagrant dreptul constituțional la un
proces echitabil, drept consacrat și de art. 6 paragraful 1
din Convenția pentru apărarea drepturilor omului și a
libertăților fundamentale. În acest sens, arată că îdreptul la
recuzare este un drept al justițiabilului de care acesta
trebuie să poată uza atunci când constată că se
urmărește, în mod vădit, să se pronunțe o hotărâre
părtinitoare“.
Tribunalul București — Secția a IV-a civilă apreciază că
excepția de neconstituționalitate este neîntemeiată. În
susținerea acestei opinii, instanța invocă Decizia Curții
Constituționale nr. 97/2006.
Curtea de Apel Iași — Secția civilă apreciază că
excepția de neconstituționalitate este neîntemeiată, întrucât,
potrivit art. 126 alin. (2) din Constituție, legiuitorul este
îndreptățit să stabilească măsurile legislative adecvate
pentru a se asigura desfășurarea proceselor și pentru a
împiedica abuzul de drept.
Curtea de Apel Bacău — Secția comercială și
contencios administrativ apreciază că excepția de
neconstituționalitate este neîntemeiată. În acest sens, arată
că dispozițiile de lege criticate sunt norme de procedură,
prin care legiuitorul a înțeles să asigure condițiile exercitării
de către părți, cu bună-credință, a drepturilor lor
procesuale.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată. În acest sens, invocă jurisprudența Curții
Constituționale în materie, și anume deciziile nr. 97/2006,
nr. 183/2006, nr. 280/2006 și nr. 319/2006.
Avocatul Poporului consideră că dispozițiile de lege
criticate sunt constituționale. În acest sens, invocă

jurisprudența instanței de contencios constituțional, și
anume deciziile nr. 97/2006, nr. 241/2006 și nr. 183/2006.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite în
cauză de judecătorul-raportor, notele scrise depuse la
dosar, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 28 alin. 2 și 3 din Codul de procedură
civilă, potrivit cărora:
îNu se pot recuza toți judecătorii unei instanțe sau ai unei
secții a acesteia.
Pentru aceleași motive de recuzare nu se poate formula o
nouă cerere împotriva aceluiași judecător.“
Autorii excepției susțin că reglementările criticate
contravin prevederilor constituționale ale art. 21 alin. (3)
care consacră dreptul la un proces echitabil și dispozițiilor
cuprinse în art. 6 alin. (1) din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 28 alin. 2 și 3 din Codul de
procedură civilă au mai făcut obiect al controlului de
constituționalitate, prin raportare la aceleași prevederi din
Legea fundamentală ca și în prezenta cauză și cu motivări
asemănătoare.
Astfel, prin Decizia nr. 183 din 2 martie 2006, publicată
în Monitorul Oficial al României, Partea I, nr. 270 din
24 martie 2006, Curtea a reținut că instituția recuzării în
procesele judiciare se justifică prin imperativul asigurării
unei judecăți imparțiale, în care părțile să fie protejate de
eventuala părtinire a judecătorului, cauzată de legătura de
rudenie sau afinitate cu una dintre părți, interesul personal
pe care îl are în soluționarea cauzei deduse judecății sau
alte asemenea împrejurări, expres prevăzute de lege.
Recuzarea nu poate fi, în consecință, decât individuală, și
nu colectivă și nici nu poate conduce, în sistemul nostru
juridic, la împiedicarea tuturor judecătorilor unei instanțe de
a judeca procesele cu care au fost învestiți în condițiile
legii.
De asemenea, prin Decizia nr. 319 din 18 aprilie 2006,
publicată în Monitorul Oficial al României, Partea I, nr. 422
din 16 mai 2006, Curtea a statuat că, prin reglementarea
criticată, legiuitorul nu a înțeles să restrângă accesul liber
la justiție sau dreptul la apărare, ci să asigure un climat
de ordine, indispensabil exercitării, în condiții optime, a
acestor drepturi constituționale.
Exercitarea unui drept de către titularul său nu poate
avea loc decât într-un anumit cadru juridic, stabilit de
legiuitor, cu respectarea anumitor exigențe, de natură a
preveni eventualele abuzuri și tergiversarea soluționării
cauzelor deduse judecății.
Deoarece nu au intervenit elemente noi, de natură să
determine schimbarea acestei jurisprudențe, atât
considerentele, cât și soluția deciziilor menționate își
păstrează valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 907/8.XI.2006
Pentru aceleași argumente Curtea constată că
dispozițiile de lege criticate sunt în concordanță și cu
prevederile art. 6 paragraful 1 din Convenția pentru

9

apărarea drepturilor omului și a libertăților fundamentale,
privind dreptul persoanei de a se adresa efectiv unei
instanțe naționale și de a beneficia de un proces echitabil.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 28 alin. 2 și 3 din Codul de procedură civilă, excepție
ridicată de Emil Balaure în Dosarul nr. 3.650/2005 al Tribunalului București — Secția a IV-a civilă și în Dosarul
nr. 1.131/2006 al Curții de Apel Iași — Secția civilă și de Societatea Comercială îValdor“ — S.R.L. din Slănic Prahova în
Dosarul nr. 1.556/2006 al Curții de Apel Bacău — Secția comercială și contencios administrativ.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind reorganizarea și funcționarea Autorității Naționale a Vămilor
În temeiul art. 108 din Constituția României, republicată, și al art. 6 alin. (1) din Legea nr. 86/2006 privind Codul
vamal al României,
Guvernul României adoptă prezenta hotărâre.
Art. 1. — (1) Autoritatea Națională a Vămilor se
reorganizează și funcționează ca organ de specialitate al
administrației publice centrale, cu personalitate juridică, în
subordinea Ministerului Finanțelor Publice — Agenția
Națională de Administrare Fiscală.
(2) Autoritatea Națională a Vămilor asigură aplicarea
politicii vamale a statului și exercită atribuțiile stabilite prin
lege.
(3) Sediul Autorității Naționale a Vămilor este în
municipiul București, str. Matei Millo nr. 13, sectorul 1.
Art. 2. — Autoritatea Națională a Vămilor asigură
aplicarea legislației în domeniul vamal, în mod uniform,
imparțial, transparent și nediscriminatoriu, tuturor
persoanelor fizice și juridice, indiferent de statutul lor juridic
și de forma de organizare și funcționare a acestora.
Art. 3. — Modelul și caracteristicile siglei Autorității
Naționale a Vămilor sunt prevăzute în anexa nr. 1.
Art. 4. — (1) În realizarea obiectului său de activitate
Autoritatea Națională a Vămilor are, în principal,
următoarele atribuții:
1. aplică în domeniul vamal măsurile specifice rezultate
din programele guvernamentale și din reglementările

vamale și alte dispoziții aplicabile mărfurilor aflate sub
supraveghere vamală sau supuse controlului vamal;
2. organizează, îndrumă și controlează activitatea
direcțiilor regionale vamale și a birourilor vamale din
subordine;
3.
urmărește
și
supraveghează
respectarea
reglementărilor vamale pe întregul teritoriu al țării și
exercită controlul specific potrivit legislației în vigoare;
4. ia măsuri pentru prevenirea, combaterea și
sancționarea
contravențiilor
în
conformitate
cu
reglementările legale în vigoare;
5. participă împreună cu alte organe de specialitate ale
administrației publice centrale la elaborarea proiectelor de
acte normative în domeniul vamal;
6. aplică prevederile Tarifului vamal și ale altor acte
normative referitoare la acesta;
7. aplică prevederile legale prin care se transpun
directivele Comisiei Europene privind originea preferențială
și nepreferențială a mărfurilor și elaborează metodologii
pentru aplicarea regulilor de origine preferențiale cuprinse
în protocoalele de reguli de origine la acordurile încheiate
de Uniunea Europeană;

10

MONITORUL OFICIAL AL ROMÂNIEI, PARTEA I, Nr. 907/8.XI.2006

8. asigură aplicarea prevederilor cu caracter vamal din
acordurile, convențiile și tratatele internaționale la care
România este parte;
9. urmărește aplicarea corectă a regulilor de interpretare
a Nomenclaturii sistemului armonizat și de evaluare în
vamă a mărfurilor, precum și a prevederilor actelor
normative referitoare la taxele vamale, taxa pe valoarea
adăugată, accize și alte drepturi vamale;
10. elaborează norme metodologice pentru organele
proprii de control și le supune spre aprobare Ministerului
Finanțelor Publice — Agenția Națională de Administrare
Fiscală;
11. elaborează și adoptă norme tehnice de aplicare a
prevederilor Regulamentului vamal;
12. elaborează propuneri privind sistematizarea legislației
vamale;
13. acționează pentru îndeplinirea programelor privind
integrarea vamală europeană;
14. coordonează, îndrumă și controlează activitatea
direcțiilor regionale vamale și a birourilor vamale pe linia
prevenirii și combaterii traficului ilicit de droguri, arme,
explozivi, alte produse cu regim special, obiecte din
patrimoniul cultural național; urmărește, în cooperare cu
celelalte organe abilitate ale statului, cazurile de spălare a
banilor prin operațiuni vamale;
15. verifică modul de declarare de către titularul
operațiunii vamale sau de către reprezentantul său a
drepturilor de import și a altor drepturi legal datorate
reprezentând impozite și taxe care, potrivit legii, sunt în
atribuția autorității vamale; încasează și virează aceste
drepturi; stabilește, prin controlul ulterior al declarațiilor,
diferențele și asigură încasarea sau, după caz,
rambursarea ori remiterea acestora; aplică formele și
instrumentele de plată și de garantare a drepturilor de
import și a altor impozite și taxe aflate în competența sa;
16. controlează mijloacele de transport încărcate cu
mărfuri de import, export sau aflate în tranzit, precum și
bagajele însoțite sau neînsoțite ale călătorilor care trec
frontiera de stat a României și verifică legalitatea și regimul
vamal ale acestora, potrivit reglementărilor vamale în
vigoare; reține, în vederea confiscării, mărfurile care fac
obiectul unor abateri de la legislația vamală și pentru care
legea prevede o astfel de sancțiune;
17. verifică, potrivit reglementărilor vamale în vigoare,
pe timp de zi și de noapte, clădiri, depozite, terenuri, sedii
și alte obiective și poate preleva, în condițiile legii, probe
pe care le analizează în laboratoarele proprii sau agreate
în vederea identificării și expertizării mărfurilor supuse
vămuirii;
18. efectuează investigații, supravegheri și verificări,
potrivit reglementărilor legale în vigoare, în cazurile în care
sunt semnalate situații de încălcare a legislației vamale de
către persoane fizice și juridice; verifică registre,
corespondența și alte forme de evidență și are dreptul de
a cere oricărei persoane fizice sau juridice să prezinte, fără
plată, documentația și informațiile privind operațiunile
vamale;
19. exercită controlul ulterior conform reglementărilor
vamale;

20. asigură sistemul informatic integrat vamal, datele și
prelucrările acestora pentru statistica vamală și de comerț
exterior; gestionează informațiile cu privire la colectarea
datoriei vamale;
21. reprezintă în fața instanțelor, direct sau prin
organele teritoriale ale Ministerului Finanțelor Publice,
interesele statului în cazurile de încălcare a normelor
vamale;
22. asigură, prin intermediul Biroului central înființat
conform art. 174 24 alin. (1) din Ordonanța Guvernului
nr. 92/2003 privind Codul de procedură fiscală, republicată,
cu modificările și completările ulterioare, transmiterea și/sau
primirea pe cale electronică a informațiilor privind acordarea
asistenței pentru recuperarea în România a unor creanțe
stabilite într-un alt stat membru al Uniunii Europene,
precum și pentru recuperarea într-un alt stat membru al
Uniunii Europene a creanțelor stabilite în România;
23. asigură aplicarea prevederilor legale privind
recuperarea în România a unor creanțe stabilite într-un alt
stat membru al Uniunii Europene, precum și a celor privind
recuperarea într-un alt stat membru al Uniunii Europene a
creanțelor stabilite în România, pentru creanțele pe care le
administrează potrivit legii;
24. întocmește studii, analize și elaborează proiecte de
acte normative privind organizarea activității proprii, pe care
le supune ministrului finanțelor publice, cu avizul
președintelui Agenției Naționale de Administrare Fiscală,
pentru a fi valorificate și promovate;
25. face propuneri de avizare a proiectelor de acte
normative elaborate de alte ministere și instituții centrale,
care cuprind măsuri referitoare la domeniul vamal;
26. aplică legislația în ceea ce privește raporturile de
serviciu și raporturile de muncă ale personalului propriu;
27. organizează, prin Școala de Finanțe Publice și
Vamă, programe de formare, pregătire și perfecționare
profesională a personalului vamal;
28. elaborează și fundamentează proiectul bugetului de
venituri și cheltuieli propriu, precum și programul de
investiții, pe care le transmite Ministerului Finanțelor Publice
în vederea cuprinderii în bugetul centralizat al acestuia;
asigură execuția bugetului de venituri și cheltuieli;
29. organizează și asigură alocarea, mișcarea, evidența
și controlul mijloacelor și echipamentelor din dotare;
30. colaborează, pe bază de protocol, cu structurile
abilitate ale Ministerului Administrației și Internelor, precum
și cu alte organe ale statului sau asociații patronale, cu
atribuții în aplicarea legii ori interesate în realizarea politicii
vamale;
31. cooperează, pe bază de reciprocitate, cu autoritățile
vamale ale altor state, precum și cu organismele
internaționale de specialitate, în vederea prevenirii,
cercetării și combaterii fraudelor vamale;
32. organizează și execută controlul respectării
prevederilor legale privind supravegherea mișcării
produselor accizabile pe teritoriul național;
33. propune măsuri cu privire la îmbunătățirea activității
de colectare și încasare a veniturilor provenite din produse
accizabile și de întărire a capacității de control în
închiderea circuitelor mișcării produselor accizabile;

MONITORUL OFICIAL AL ROMÂNIEI, PARTEA I, Nr. 907/8.XI.2006
34. organizează și acordă asistență de specialitate
contribuabililor în domeniul mișcării produselor accizabile;
35. adoptă măsurile necesare pentru asigurarea aplicării
prevederilor Convenției privind utilizarea tehnologiei
informațiilor de către serviciile vamale, încheiată la 26 iulie
1995, în temeiul art. K.3 din Tratatul privind Uniunea
Europeană — JO C 316, 27 noiembrie 1995, p. 34 — și
ale Convenției cu privire la asistența reciprocă și
cooperarea între administrațiile vamale, încheiată la
18 decembrie 1997, în temeiul art. K.3 din Tratatul privind
Uniunea Europeană — JO C 24, 23 ianuarie 1998, p. 2;
36. administrează și gestionează, începând cu data de
1 ianuarie 2007, în cooperare cu autoritățile vamale ale
statelor membre ale Uniunii Europene, aspectele vamale ce
decurg din aplicarea aranjamentului administrativ privind
sistemul cotelor tarifare comunitare;
37. îndeplinește atribuțiile legate de realizarea
controalelor Fondului European de Garantare Agricolă,
delegate de Agenția de Plăți și Intervenție pentru
Agricultură în calitate de organism responsabil în plan
național de derularea și gestionarea fondurilor europene
pentru agricultură;
38. efectuează gestionarea riscurilor pe bază de surse
și de strategii naționale și internaționale;
39. raportează Comisiei Europene, după data de
1 ianuarie 2007, cazurile de fraudă și neregularități privind
drepturile vamale mai mari de 10.000 euro;
40. încasează și contabilizează, după data de 1 ianuarie
2007, resursele proprii tradiționale (taxe vamale, contribuții
agricole, taxe antidumping) ale bugetului comunitar.
(2) Autoritatea Națională a Vămilor îndeplinește toate
atribuțiile și are toate competențele conferite prin legi sau
prin alte acte normative în vigoare.
Art. 5. — (1) Autoritatea Națională a Vămilor este
condusă de un vicepreședinte al Agenției Naționale de
Administrare Fiscală, cu rang de subsecretar de stat, numit
prin decizie a primului-ministru.
(2) Vicepreședintele Agenției Naționale de Administrare
Fiscală, care conduce Autoritatea Națională a Vămilor,
reprezintă autoritatea vamală în raporturile cu autoritățile și
instituțiile publice, cu operatorii economici, cu celelalte
persoane juridice și fizice, precum și cu orice alte
organisme din țară sau din străinătate și răspunde în fața
președintelui Agenției Naționale de Administrare Fiscală sau
a ministrului finanțelor publice, după caz, pentru întreaga
activitate a sistemului vamal.
(3) În exercitarea atribuțiilor sale, vicepreședintele
Agenției Naționale de Administrare Fiscală, care conduce
Autoritatea Națională a Vămilor, emite, în condițiile legii,
ordine cu caracter individual sau normativ și instrucțiuni de
aplicare a reglementărilor vamale.
(4) Ordinele cu caracter normativ și instrucțiunile de
aplicare a reglementărilor vamale se publică în Monitorul
Oficial al României, Partea I.
(5) Vicepreședintele Agenției Naționale de Administrare
Fiscală, care conduce Autoritatea Națională a Vămilor, are
calitatea de ordonator secundar de credite.
Art. 6. — (1) Directorul Direcției antifraudă vamală,
directorul Direcției supraveghere produse accizate și
tranzite și directorul Direcției tehnici de vămuire și tarif
vamal sunt numiți, în condițiile legii, prin ordin al
președintelui Agenției Naționale de Administrare Fiscală.
(2) Vicepreședintele Agenției Naționale de Administrare
Fiscală, care conduce Autoritatea Națională a Vămilor,

11

poate delega unele competențe ce îi revin în calitate de
conducător al instituției altor funcționari publici de
conducere.
(3) Delegarea competențelor ca înlocuitor al
vicepreședintelui Agenției Naționale de Administrare Fiscală,
care conduce Autoritatea Națională a Vămilor, se stabilește
prin ordin al președintelui Agenției Naționale de
Administrare Fiscală, la propunerea vicepreședintelui
Agenției Naționale de Administrare Fiscală, care conduce
Autoritatea Națională a Vămilor.
Art. 7. — (1) Aparatul central al Autorității Naționale a
Vămilor are structura organizatorică prevăzută în anexa
nr. 2. În cadrul acesteia, prin ordin al vicepreședintelui
Agenției Naționale de Administrare Fiscală, care conduce
Autoritatea Națională a Vămilor, se pot organiza servicii,
birouri și alte compartimente funcționale și se stabilește
numărul posturilor de conducere, cu respectarea
reglementărilor în vigoare.
(2) Directorii, directorii adjuncți, șefii de servicii, șefii de
birouri și ai altor compartimente funcționale din aparatul
central al Autorității Naționale a Vămilor sunt numiți, potrivit
legii, prin ordin al vicepreședintelui Agenției Naționale de
Administrare Fiscală, care conduce Autoritatea Națională a
Vămilor.
(3) Numărul maxim de posturi pentru Autoritatea
Națională a Vămilor și unitățile subordonate acesteia este
de 4.588, exclusiv postul de demnitar.
(4) Autoritatea Națională a Vămilor are reprezentanți
permanenți la Misiunea României pe lângă Uniunea
Europeană sau în cadrul altor organisme internaționale,
care asigură legătura operativă pe probleme vamale.
Desemnarea acestora se face prin ordin al
vicepreședintelui Agenției Naționale de Administrare Fiscală,
care conduce Autoritatea Națională a Vămilor, cu
încadrarea în numărul maxim de posturi aprobat.
Art. 8. — (1) Structura organizatorică a direcțiilor
regionale, birourilor și punctelor vamale, unități subordonate
Autorității Naționale a Vămilor, se aprobă prin ordin al
vicepreședintelui Agenției Naționale de Administrare Fiscală,
care conduce Autoritatea Națională a Vămilor.
(2) Directorii executivi, directorii executivi adjuncți, șefii
de servicii, șefii de birouri și ai altor compartimente
funcționale din structura direcțiilor regionale vamale sunt
numiți, potrivit legii, prin ordin al vicepreședintelui Agenției
Naționale de Administrare Fiscală, care conduce Autoritatea
Națională a Vămilor, potrivit legii.
(3) Directorii executivi ai direcțiilor regionale vamale au
calitatea de ordonatori terțiari de credite.
Art. 9. — (1) Personalul vamal și contractual din cadrul
birourilor vamale de frontieră care își încetează activitatea
începând cu 1 ianuarie 2007 va fi numit pe bază de
examen în funcțiile vacante la data de 1 ianuarie 2007,
existente în statele de funcții ale aparatului central al
Autorității Naționale a Vămilor, ale direcțiilor regionale
vamale și birourilor vamale.
(2) Personalul vamal și contractual din cadrul direcțiilor
regionale vamale și al birourilor vamale care își reduc
numărul de posturi prin reorganizare va fi numit pe bază
de examen în posturile prevăzute în statele de funcții în
vigoare la data de 1 ianuarie 2007.
(3) Examenele pentru numirea în funcțiile vacante
prevăzute la alin. (1) și (2) se organizează până la data
de 15 decembrie 2006. Regulamentul pentru organizarea și
desfășurarea examenelor se aprobă prin ordin al

12

MONITORUL OFICIAL AL ROMÂNIEI, PARTEA I, Nr. 907/8.XI.2006

vicepreședintelui Agenției Naționale de Administrare Fiscală,
care conduce Autoritatea Națională a Vămilor.
(4) Personalul vamal și contractual ale cărui posturi se
desființează sau se reduc începând cu data de 1 ianuarie
2007 beneficiază de drepturile prevăzute de reglementările
legale în vigoare.
Art. 10. — Până la data de 10 noiembrie 2006
Autoritatea Națională a Vămilor va adopta ordinele cu
privire la structura organizatorică și statele de funcții ale
aparatului central al Autorității Naționale a Vămilor, ale
direcțiilor regionale vamale și birourilor vamale, valabile
începând cu data de 1 ianuarie 2007.
Art. 11. — (1) Statul de funcții pentru aparatul central al
Autorității Naționale a Vămilor se aprobă de către
președintele Agenției Naționale de Administrare Fiscală, la
propunerea vicepreședintelui Agenției Naționale de
Administrare Fiscală, care conduce Autoritatea Națională a
Vămilor.
(2) Statele de funcții pentru direcțiile regionale vamale
și birourile vamale se aprobă de către vicepreședintele
Agenției Naționale de Administrare Fiscală, care conduce
Autoritatea Națională a Vămilor.
Art. 12. — (1) Atribuțiile și sarcinile structurilor
funcționale din aparatul central, precum și din unitățile
subordonate ale Autorității Naționale a Vămilor se stabilesc
prin regulamentul de organizare și funcționare aprobat de
vicepreședintele Agenției Naționale de Administrare Fiscală,
care conduce Autoritatea Națională a Vămilor.
(2) Atribuțiile și răspunderile individuale ale funcționarilor
publici și ale personalului contractual din structura Autorității
Naționale a Vămilor se stabilesc prin fișa postului, în
conformitate cu regulamentul de organizare și funcționare
și cu legislația în vigoare.
(3) Răspunderea personalului Autorității Naționale a
Vămilor este cea prevăzută de Ordonanța de urgență a
Guvernului nr. 10/2004 privind Statutul personalului vamal,
aprobată cu modificări și completări prin Legea
nr. 243/2004, cu modificările ulterioare, de Ordonanța
Guvernului nr. 92/2003 privind Codul de procedură fiscală,
republicată, cu modificările și completările ulterioare, de
Legea nr. 188/1999 privind Statutul funcționarilor publici,
republicată, cu modificările și completările ulterioare, sau
după caz, de Legea nr. 53/2003 — Codul muncii, cu
modificările și completările ulterioare.
Art. 13. — (1) Autoritatea Națională a Vămilor are în
dotare mijloace de transport auto și navale, pentru activități
specifice, având structura, numărul și consumul de
carburanți prevăzute la pct. I din anexa nr. 3.
(2) Repartizarea sau, după caz, redistribuirea pe
structuri ale Autorității Naționale a Vămilor a mijloacelor de

transport se face prin ordin al vicepreședintelui Agenției
Naționale de Administrare Fiscală, care conduce Autoritatea
Națională a Vămilor, cu încadrarea în normativele
prevăzute la pct. I din anexa nr. 3.
(3) Pentru îndeplinirea atribuțiilor în domeniul controlului
antidrog și materialelor explozive, Autoritatea Națională a
Vămilor are în dotare câini dresați, potrivit pct. II din anexa
nr. 3.
Art. 14. — Formarea și perfecționarea personalului
vamal se realizează prin cursuri de pregătire specifice
domeniului de activitate, organizate la nivel central și
teritorial, prin Școala de Finanțe Publice și Vamă, precum
și de alți furnizori de formare, în condițiile legii. Pregătirea
profesională va fi efectuată ca urmare a unei analize a
necesarului, acordându-se prioritate formării de formatori.
Întreaga pregătire profesională a personalului vamal este
coordonată la nivel central, fiind organizată o evidență a
pregătirii profesionale.
Art. 15. — (1) Sumele necesare în vederea funcționării
Autorității Naționale a Vămilor se asigură de la bugetul de
stat.
(2) În scopul realizării rolului și atribuțiilor ce îi revin,
Autoritatea Națională a Vămilor poate beneficia de
consultanță și asistență din străinătate, precum și de
programe de formare și perfecționare a pregătirii
personalului, în limita fondurilor bugetare alocate sau a
altor surse atrase din țară sau din străinătate, potrivit legii.
Art. 16. — (1) Consiliul General al Municipiului
București, consiliile județene și consiliile locale asigură, la
cererea autorității vamale, spațiile corespunzătoare pentru
desfășurarea activității instituției vamale din teritoriu sau,
după caz, terenuri pentru construirea de sedii proprii, în
condițiile legii.
(2) Autoritatea Națională a Vămilor va propune, în
programul propriu de investiții, fondurile necesare pentru
construirea de sedii proprii.
Art. 17. — Anexele nr. 1—3*) fac parte integrantă din
prezenta hotărâre.
Art. 18. — (1) Prezenta hotărâre intră în vigoare la
3 zile de la data publicării în Monitorul Oficial al României,
Partea I.
(2) Pe data intrării în vigoare a prezentei hotărâri se
abrogă Hotărârea Guvernului nr. 165/2005 privind
organizarea și funcționarea Autorității Naționale a Vămilor,
publicată în Monitorul Oficial al României, Partea I, nr. 215
din 14 martie 2005, precum și orice alte dispoziții contrare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul administrației și internelor,
Vasile Blaga
p. Ministrul muncii, solidarității sociale și familiei,
Cătălin-Ionel Dănilă,
secretar de stat
București, 1 noiembrie 2006.
Nr. 1.552.
*) Anexele nr. 1—3 sunt reproduse în facsimil.

13

MONITORUL OFICIAL AL ROMÂNIEI, PARTEA I, Nr. 907/8.XI.2006
ANEXA Nr. 1

SIGLA

Autorității Naționale a Vămilor
Are următoarele caracteristici: are formă ovală, fondul este albastru, cu margine galbenă. În
partea superioară este redată stema României, în culorile oficiale. Deasupra acesteia apare, pe
fondul alb al unui drapel, inscripția îROMÂNIA“, în culoare albastră. În partea inferioară a siglei
apare inscripția îVAMA“, imprimată în alb, iar dedesubt, simbolul îMercur“, inscripționat în galben.
Marginea de jos a ovalului este prezentată în fald de drapel, cu fond alb, pe care sunt scrise
cuvintele îDOUANE“ și îCUSTOMS“.

STRUCTURA ORGANIZATORICĂ

a aparatului central al Autorității Naționale a Vămilor

ANEXA Nr. 2
Numărul maxim de posturi,
exclusiv demnitarul = 4.588

14
MONITORUL OFICIAL AL ROMÂNIEI, PARTEA I, Nr. 907/8.XI.2006

MONITORUL OFICIAL AL ROMÂNIEI, PARTEA I, Nr. 907/8.XI.2006

15
ANEXA Nr. 3

DOTĂRI

I. Mijloace de transport

16

MONITORUL OFICIAL AL ROMÂNIEI, PARTEA I, Nr. 907/8.XI.2006
II. Câini

N O T Ă:

a) Listele cu birourile vamale de frontieră și de interior (cu puncte vamale între 5—90 km față de localitățile de
reședință) care au dreptul la autovehicule operative pentru transportul valorilor, bunurilor confiscate și al personalului
operativ se aprobă de vicepreședintele Agenției Naționale de Administrare Fiscală, care conduce Autoritatea Națională a
Vămilor, la propunerile temeinic justificate ale directorilor executivi ai direcțiilor regionale vamale.
b) Nu se consideră depășiri la consumul normat la mijloacele de transport consumul care la nivelul anului se
încadrează în limita carburantului normat în raport cu numărul de mijloace aprobat pentru Autoritatea Națională a Vămilor,
direcțiile regionale și/sau birourile vamale.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 907/8.XI.2006 conține 16 pagini.

Prețul: 1,15 lei

&JUYDGY|120839]
ISSN 1453—4495

