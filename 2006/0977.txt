PARTEA

Anul 174 (XVIII) — Nr. 977

I

Miercuri, 6 decembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 758 din 31 octombrie 2006 referitoare la
excepția de neconstituționalitate a dispozițiilor
art. 454 alin. 1 din Codul de procedură civilă ......

2–3

Decizia nr. 777 din 7 noiembrie 2006 referitoare la
excepția de neconstituționalitate a dispozițiilor
art. 284 din Codul de procedură penală ................

3–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.419/533. — Ordin al ministrului sănătății publice și al
președintelui Casei Naționale de Asigurări de
Sănătate pentru aprobarea Metodologiei privind
condițiile și modalitatea de stingere a obligațiilor
de plată ale unităților sanitare cu paturi, înregistrate
până la data de 31 decembrie 2005 ......................

5–9

ACTE ALE COMISIEI DE SUPRAVEGHERE
A ASIGURĂRILOR
113.133. — Ordin pentru punerea în aplicare a Normelor
privind asigurarea obligatorie de răspundere civilă
pentru prejudicii produse prin accidente de
autovehicule ...............................................................

10–31

2

MONITORUL OFICIAL AL ROMÂNIEI, PARTEA I, Nr. 977/6.XII.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 758
din 31 octombrie 2006

referitoare la excepția de neconstituționalitate a dispozițiilor art. 454 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 454 alin. 1 din Codul de procedură civilă,
excepție ridicată de Societatea Comercială îKamarom
Trans“ — S.R.L. din Târgu Mureș în Dosarul nr. 9.327/2005
al Judecătoriei Târgu Mureș.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public, invocând jurisprudența
în materie a Curții Constituționale, pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea nr. 1.178 din 14 martie 2006, pronunțată
în Dosarul nr. 9.327/2005, Judecătoria Târgu Mureș a
sesizat Curtea Constituțională cu excepția de
neconstituționalitate a dispozițiilor art. 454 alin. 1 din
Codul de procedură civilă, excepție ridicată de Societatea
Comercială îKamarom Trans“ — S.R.L. din Târgu Mureș.
În motivarea excepției de neconstituționalitate autorul
acesteia susține că textul de lege criticat aduce atingere
dreptului de proprietate al debitorului asupra oricăruia dintre
bunurile aflate în patrimoniul său. Totodată, arată că este
încălcat și dreptul la un proces echitabil, în condițiile în
care un subiect de drept este informat numai cu privire la
măsura deja luată împotriva sa, fără a exista posibilitatea
de a-și exprima punctul de vedere, deoarece în cazul
popririi, ca modalitate indirectă de executare silită, nu a
fost prevăzută necesitatea unei somații prealabile.
Judecătoria Târgu Mureș apreciază excepția de
neconstituționalitate ca fiind neîntemeiată. În acest sens,
arată că înființarea popririi fără obligația somării prealabile
a debitorului nu lezează în niciun fel dreptul de proprietate
al acestuia asupra bunurilor aflate în patrimoniul său, câtă
vreme acesta este încunoștințat de începerea executării
silite prin poprire, prin intermediul adresei însoțite de titlul
executoriu certificat, debitorul având, de asemenea,
posibilitatea de a-și executa voluntar și cu bună-credință
obligația constatată prin titlul executoriu.

Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază excepția de neconstituționalitate ca
neîntemeiată, invocând, în acest sens, și jurisprudența în
materie a Curții Constituționale, și anume Decizia
nr. 178/2004.
Avocatul Poporului consideră că dispozițiile de lege
criticate sunt constituționale. În acest sens, referitor la
critica de neconstituționalitate a art. 454 alin. 1 din Codul
de procedură civilă față de art. 21 din Constituție și art. 6
din Convenția pentru apărarea drepturilor omului și a
libertăților fundamentale, arată că excepția este
neîntemeiată, sens în care invocă Decizia Curții
Constituționale nr. 336/2004. De asemenea, apreciază că
nu poate fi reținută nici încălcarea prevederilor
constituționale ale art. 44.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la
dosar, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 454 alin. 1 din Codul de procedură civilă,
potrivit cărora:
îPoprirea se înființează fără somație, prin adresă însoțită de
o copie certificată de pe titlul executoriu, comunicată celei de-a
treia persoane arătate la art. 452, înștiințându-se totodată și
debitorul despre măsura luată.“
Autorul excepției susține că textul de lege criticat
contravine prevederilor constituționale cuprinse în art. 44
privind dreptul de proprietate privată și în art. 21 alin. (3)
care consacră dreptul la un proces echitabil, precum și
dispozițiilor art. 1 din Primul protocol la Convenția pentru
apărarea drepturilor omului și a libertăților fundamentale și
celor ale art. 6 din același instrument juridic internațional
(convenția).
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate.

MONITORUL OFICIAL AL ROMÂNIEI, PARTEA I, Nr. 977/6.XII.2006
Astfel, prin Decizia nr. 178 din 20 aprilie 2004, publicată
în Monitorul Oficial al României, Partea I, nr. 443 din
18 mai 2004, Curtea a reținut că poprirea reprezintă o
formă de executare a creanțelor, constând în
indisponibilizarea unor bunuri în mâinile terțului poprit —
debitor al persoanei executate silit, în scopul achitării
directe a creanței poprite către creditor. Această măsură se
înființează, potrivit art. 453 alin. 1 din Codul de procedură
civilă, la cererea creditorului, de către executorul
judecătoresc, fără somație, prin adresă însoțită de o copie
certificată de pe titlul executoriu, comunicată terțului poprit,
cu înștiințarea debitorului.
Poprirea se realizează prin intermediul unei proceduri
suple și rapide în vederea recuperării creditului, art. 454
din Codul de procedură civilă având ca scop tocmai
asigurarea celerității executării prestației la care debitorul
este obligat printr-un titlu executoriu. În considerarea
acestor rațiuni și pentru prevenirea unor eventuale abuzuri
din partea debitorilor rău-platnici, în sensul tergiversării
executării obligațiilor ce le incumbă, legiuitorul a prevăzut
în mod expres înființarea popririi fără obligația somării
prealabile a debitorului.

3

Reglementarea criticată nu încalcă însă accesul liber la
justiție, întrucât art. 399 din Codul de procedură civilă
prevede că împotriva oricărui act de executare se poate
face contestație de către cei interesați sau vătămați prin
executare, debitorul beneficiind de toate garanțiile
procesuale pentru realizarea deplină a acestor drepturi,
supunând cenzurii instanței măsura dispusă, în cadrul unei
proceduri contradictorii.
De asemenea, prin Decizia nr. 336 din 16 septembrie
2004, publicată în Monitorul Oficial al României, Partea I,
nr. 922 din 11 octombrie 2004, Curtea a constatat, pentru
considerentele acolo arătate, că dispozițiile procedurale
criticate sunt în concordanță cu prevederile Legii
fundamentale, precum și cu reglementările internaționale
cuprinse în art. 6 paragraful 1 din Convenția pentru
apărarea drepturilor omului și a libertăților fundamentale,
privind dreptul persoanei la un proces echitabil.
Deoarece nu au intervenit elemente noi de natură să
impună schimbarea acestei jurisprudențe, atât soluția, cât
și motivarea acestor decizii își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 454 alin. 1 din Codul de procedură civilă, excepție
ridicată de Societatea Comercială îKamarom Trans“ — S.R.L. din Târgu Mureș în Dosarul nr. 9.327/2005 al Judecătoriei
Târgu Mureș.
Definitivă și general obligatorie.
Pronunțată în ședința publică din data de 31 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 777
din 7 noiembrie 2006

referitoare la excepția de neconstituționalitate a dispozițiilor art. 284
din Codul de procedură penală
Ioan Vida
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Marinela Mincă
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 284 din Codul de procedură

penală, excepție ridicată de Faur Nistor Isai în Dosarul
nr. 1.783/R/2006 al Tribunalului Arad — Secția penală.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, cu referire la jurisprudența Curții Constituționale în materie.
C U R T E A,

având în vedere actele și lucrările dosarului, reține
următoarele:

4

MONITORUL OFICIAL AL ROMÂNIEI, PARTEA I, Nr. 977/6.XII.2006

Prin Încheierea din 23 mai 2006, pronunțată în Dosarul
nr. 1.783/R/2006, Tribunalul Arad — Secția penală a
sesizat Curtea Constituțională cu excepția de
neconstituționalitate a dispozițiilor art. 284 din Codul de
procedură penală, excepție ridicată de Faur Nistor Isai în
dosarul menționat.
În motivarea excepției de neconstituționalitate autorul
acesteia susține, în esență, că prin instituirea unui termen
pentru introducerea plângerii prealabile se aduce atingere
drepturilor sale constituționale.
Tribunalul Arad — Secția penală consideră că excepția
de neconstituționalitate este neîntemeiată, arătând că
îtermenul de 2 luni pentru formularea plângerii prealabile
pentru infracțiunea prevăzută de art. 279 Cod procedură
penală este un termen procedural care are rolul de a
asigura o derulare ordonată a procesului penal și nu intră
în conflict cu nicio normă constituțională“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul, referindu-se și la jurisprudența Curții
Constituționale în materie, apreciază că excepția de
neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată, întrucât textul de
lege criticat nu încalcă dispozițiile constituționale și nici pe
cele din actele internaționale invocate de autorul excepției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 284 din Codul de procedură penală, potrivit căruia îÎn
cazul infracțiunilor pentru care legea prevede că este necesară

o plângere prealabilă, aceasta trebuie să fie introdusă în
termen de 2 luni din ziua în care persoana vătămată a știut cine
este făptuitorul.
Când persoana vătămată este un minor sau un incapabil,
termenul de 2 luni curge de la data când persoana îndreptățită
a reclama a știut cine este făptuitorul.“
Dispozițiile constituționale pretins încălcate sunt cuprinse
în art. 11 privind dreptul internațional și dreptul intern, în
art. 20 referitor la tratatele internaționale privind drepturile
omului, cu raportare la art. 6 și 13 din Convenția pentru
apărarea drepturilor omului și a libertăților fundamentale,
privind dreptul la un proces echitabil, respectiv dreptul la
un recurs efectiv, precum și la art. 1 din Primul Protocol
adițional la Convenție, privind protecția proprietății.
Examinând excepția de neconstituționalitate astfel cum a
fost formulată, Curtea constată că aceasta este
neîntemeiată.
Curtea reține că stabilirea de către legiuitor a unui
termen în care poate fi introdusă plângerea prealabilă nu
aduce atingere în vreun fel dreptului părților la un proces
echitabil, respectiv la un recurs efectiv în fața unei instanțe
naționale. Dimpotrivă, instituirea unui asemenea termen
este menită să asigure soluționarea cauzelor într-un termen
rezonabil, să prevină eventualele abuzuri și să limiteze
efectele perturbatoare asupra stabilității și securității
raporturilor juridice. De altfel, referindu-se la problematica
termenelor în justiție, Curtea Europeană a Drepturilor
Omului a statuat în jurisprudența sa — Cauza Stubbings
contra Marii Britanii, 22 octombrie 1996 — că îStatele
contractante se bucură pe bună dreptate de o marjă de
apreciere atunci când trebuie să se spună cum trebuie
reglementat dreptul de acces la justiție“.
Referitor la invocarea, ca temei al criticii de
neconstituționalitate, a dispozițiilor art. 1 din Primul Protocol
adițional la Convenție, privind protecția proprietății, se
constată că acestea nu au incidență în cauză.
Curtea constată totodată că s-a mai pronunțat în
jurisprudența sa asupra constituționalității art. 284 din Codul
de procedură penală, în raport cu dispozițiile constituționale
care consacră dreptul la un proces echitabil. În acest sens
este, de exemplu, Decizia nr. 230 din 3 iunie 2003,
publicată în Monitorul Oficial al României, Partea I, nr. 501
din 10 iulie 2003, a cărei soluție de respingere a excepției
de neconstituționalitate, precum și considerentele care au
fundamentat-o sunt valabile și în prezenta cauză, întrucât
nu au intervenit elemente noi, de natură să determine
schimbarea jurisprudenței Curții.

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 284 din Codul de procedură penală, excepție ridicată
de Faur Nistor Isai în Dosarul nr. 1.783/R/2006 al Tribunalului Arad — Secția penală.
Definitivă și general obligatorie.
Pronunțată în ședința publică din data de 7 noiembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 977/6.XII.2006

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE
Nr. 1.419 din 21 noiembrie 2006

CASA NAȚIONALĂ DE ASIGURĂRI DE SĂNĂTATE
Nr. 533 din 23 noiembrie 2006

ORDIN
pentru aprobarea Metodologiei privind condițiile și modalitatea de stingere a obligațiilor de plată
ale unităților sanitare cu paturi, înregistrate până la data de 31 decembrie 2005
În temeiul prevederilor art. 192 alin. (2) și ale art. 281 alin. (2) din Legea nr. 95/2006 privind reforma în
domeniul sănătății, cu modificările și completările ulterioare, precum și ale Hotărârii Guvernului nr. 862/2006 privind
organizarea și funcționarea Ministerului Sănătății Publice,
văzând Referatul de aprobare nr. E.N. 6.864 și nr. C.V. 4.854,
ministrul sănătății publice și președintele Casei Naționale de Asigurări de Sănătate emit următorul ordin:
Art. 1. — Se aprobă Metodologia privind condițiile și
modalitatea de stingere a obligațiilor de plată ale unităților
sanitare cu paturi, înregistrate până la data de
31 decembrie 2005, prevăzută în anexa care face parte
integrantă din prezentul ordin.
Art. 2. — Plata obligațiilor se efectuează din sumele
prevăzute în bugetul aprobat al Ministerului Sănătății
Publice în cadrul Programului de administrație sanitară și
politici de sănătate, din veniturile proprii și, în completare,
prin transfer de la bugetul de stat către bugetul Fondului
național unic de asigurări de sănătate, după caz.
Art. 3. — Plata obligațiilor se realizează eșalonat în
etape, astfel:
— în prima etapă, în limita prevederilor bugetare
aprobate, se sting, în ordine cronologică, obligațiile către
furnizorii de medicamente, materiale sanitare, alți furnizori
de bunuri și servicii înregistrate în contabilitatea unităților
sanitare cu paturi până la data de 31 decembrie 2005 și
rămase neachitate până la data de 30 septembrie 2006;

— în a doua etapă, în limita prevederilor bugetare
aprobate se efectuează regularizări pentru reîntregirea
fondurilor realizate în anul curent pentru serviciile medicale
prestate.
Art. 4. — Direcțiile de specialitate din cadrul Ministerului
Sănătății Publice, ale Casei Naționale de Asigurări de
Sănătate, autoritățile de sănătate publică județene și a
municipiului București, direcțiile medicale ale ministerelor și
instituțiilor cu rețele sanitare proprii, casele de asigurări de
sănătate județene și a municipiului București, Casa de
Asigurări de Sănătate a Apărării, Ordinii Publice, Siguranței
Naționale și Autorității Judecătorești, Casa de Asigurări de
Sănătate a Ministerului Transporturilor, Construcțiilor și
Turismului, precum și unitățile sanitare cu paturi vor duce
la îndeplinire prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul sănătății publice,

Președintele Casei Naționale de Asigurări de Sănătate,

Gheorghe Eugen Nicolăescu

Cristian Vlădescu

ANEXĂ

METODOLOGIE
privind condițiile și modalitatea de stingere a obligațiilor de plată ale unităților sanitare cu paturi,
înregistrate până la data de 31 decembrie 2005
1. În sensul prezentei metodologii, obligațiile de plată

procedurilor legale privind achizițiile publice și au fost

ale unităților sanitare cu paturi cuprind sumele datorate

evidențiate, la data de 31 decembrie 2005, în contabilitatea

furnizorilor pentru bunurile și serviciile achiziționate în anii

unităților sanitare cu paturi, pe baza documentelor

precedenți și rămase neachitate până la data de

justificative, avizate și aprobate de persoanele de drept.

31 decembrie 2005.

3. Unitățile sanitare cu paturi care îndeplinesc condițiile

2. Sunt recunoscute ca obligații de plată contravaloarea

menționate la pct. 2 au obligația ca, în termen de 7 zile

bunurilor și serviciilor care au fost procurate prin aplicarea

calendaristice de la data intrării în vigoare a prezentei

6

MONITORUL OFICIAL AL ROMÂNIEI, PARTEA I, Nr. 977/6.XII.2006

metodologii, să prezinte caselor de asigurări de sănătate
următoarele situații:
a) situația pe furnizori, în ordine cronologică a facturilor,
pentru obligațiile de plată înregistrate în evidența contabilă
la data de 31 decembrie 2005 și rămase neachitate până
la data de 30 septembrie 2006;
b) situația pe furnizori, în ordine cronologică a facturilor,
pentru obligațiile de plată înregistrate în evidența contabilă
la data de 31 decembrie 2005, dar achitate până la data
de 30 septembrie 2006, în vederea regularizării.
4. Situațiile menționate la pct. 3 lit. a) și b) se
întocmesc potrivit modelului din anexa nr. 1 la prezenta
metodologie, pe răspunderea managerilor și a directorilor
financiar-contabili de la nivelul fiecărei unități sanitare cu
paturi, care vor semna pentru exactitatea și realitatea
datelor transmise.
5. Structura de audit de la nivelul unităților sanitare cu
peste 400 de paturi sau, după caz, cu funcție de
subordonare, auditul Ministerului Sănătății Publice sau al
autorităților de sănătate publică, pentru unitățile sanitare
care au sub 400 de paturi, vor certifica, prin semnătură,
aplicarea de către acestea a procedurilor legale privind
achizițiile publice pentru bunurile și serviciile procurate și
vor verifica dacă, la data de 31 decembrie 2005, obligațiile
de plată figurează în evidența contabilă proprie.
6. La nivelul fiecărui județ, în termen de 7 zile
calendaristice de la data depunerii situațiilor de către
unitățile sanitare cu paturi, în cadrul unei comisii mixte,
constituită din directorii executivi ai autorităților de sănătate
publică și, respectiv, președinții — directorii generali ai
caselor de asigurări de sănătate, în calitate de președinți,
precum și 1—2 specialiști de la nivelul celor două instituții,
se va analiza dacă situațiile menționate la pct. 3 transmise
de fiecare unitate sanitară cu paturi au fost avizate și
certificate prin semnătură de persoanele menționate la
pct. 4 și 5, atestându-se faptul că sunt îndeplinite condițiile
în vederea efectuării plăților.
7. Constatările comisiilor ca urmare a analizei efectuate
vor fi consemnate în procese-verbale de constatare.
8. Procesele-verbale de constatare vor fi întocmite
conform modelelor prezentate la lit. a) și b) din anexa
nr. 2 la prezenta metodologie și vor fi semnate de
președinții și membrii comisiei mixte de la nivelul fiecărui
județ.
9. În urma analizei situației menționate la pct. 3 lit. a),
comisia mixtă întocmește procesul-verbal de constatare
pentru sume de plată.
10. În urma analizei situației menționate la pct. 3 lit. b),
comisia mixtă întocmește procesul-verbal de constatare
pentru sume achitate, în vederea regularizării.

11. Procesele-verbale de constatare menționate la pct. 9
și 10 se emit în câte 4 exemplare, astfel:
— un exemplar, cel original, rămâne la nivelul casei de
asigurări de sănătate teritoriale, însoțit de situația
menționată la pct. 3 lit. a) sau b), după caz;
— un exemplar se transmite Casei Naționale de
Asigurări de Sănătate;
— un exemplar se transmite autorității de sănătate
publică;
— un exemplar rămâne la nivelul comisiei mixte.
12. Procesele-verbale de constatare, în original,
transmise caselor de asigurări de sănătate însoțite de
situațiile menționate la pct. 3 lit. a) și b) sunt documente
care stau la baza actelor adiționale la contractul de
furnizare de servicii spitalicești care se încheie între casele
de asigurări de sănătate și unitățile sanitare cu paturi.
13. Procesele-verbale de constatare transmise Casei
Naționale de Asigurări de Sănătate stau la baza solicitărilor
de deschidere de credite adresate Ministerului Sănătății
Publice.
14. În limita creditelor deschise, pe baza documentelor
menționate și a actului adițional încheiat, casele de
asigurări de sănătate virează în contul unității sanitare cu
paturi sumele aferente efectuării plăților către furnizori
și/sau regularizării, constând din reîntregirea fondurilor
realizate pentru servicii medicale în anul 2006.
15. În situația în care casele de asigurări de sănătate
virează sumele aferente plății obligațiilor restante, unitățile
sanitare cu paturi au obligația să justifice utilizarea sumelor
primite, scop în care prezintă caselor de asigurări de
sănătate, în termen de 48 de ore de la data efectuării
plăților, copii ale ordinelor de plată și ale extraselor de
cont.
16. Lunar, până la sfârșitul acestei acțiuni, Casa
Națională de Asigurări de Sănătate transmite Ministerului
Sănătății Publice situația centralizatoare pe județe a plăților
și a regularizărilor efectuate.
17. Ministerul Sănătății Publice și Casa Națională de
Asigurări de Sănătate, prin autoritățile de sănătate publică
și casele de asigurări de sănătate, supraveghează modul
de derulare și de stingere a obligațiilor de plată ale
unităților sanitare către furnizorii de bunuri și servicii.
18. Casa de Asigurări de Sănătate a Apărării, Ordinii
Publice, Siguranței Naționale și Autorității Judecătorești,
Casa de Asigurări de Sănătate a Ministerului Transporturilor,
Construcțiilor și Turismului, respectiv unitățile sanitare cu
paturi aparținând ministerelor cu rețea sanitară proprie vor
aplica în mod corespunzător prevederile prezentei
metodologii.

*) Anexa nr. 1 este reprodusă în facsimil.

b) Situația obligațiilor de plată înregistrate în evidența contabilă la data de 31 decembrie 2005
și achitate în perioada 1 ianuarie — 30 septembrie 2006

a) Situația obligațiilor de plată înregistrate în evidența contabilă la data de 31 decembrie 2005
și rămase neachitate până la data de 30 septembrie 2006

ANEXA Nr. 1*)
la metodologie

MONITORUL OFICIAL AL ROMÂNIEI, PARTEA I, Nr. 977/6.XII.2006
7

8

MONITORUL OFICIAL AL ROMÂNIEI, PARTEA I, Nr. 977/6.XII.2006
ANEXA Nr. 2
la metodologie

a) Proces-verbal de constatare pentru sumele de plată
Încheiat astăzi, ..........................
Comisia mixtă formată din doamna/domnul ................................................................, director general — președinte
al Casei de Asigurări de Sănătate ................., și doamna/domnul ......................, director executiv al Autorității de Sănătate
Publică ..........................., în calitate de președinți ai comisiei mixte, precum și doamna/domnul ............................., din
partea Casei de Asigurări de Sănătate ......................................., și doamna/domnul .................................................., din
partea Autorității de Sănătate Publică ...................., în calitate de membri ai comisiei mixte, în urma analizei situației
obligațiilor de plată înregistrate la 31 decembrie 2005 și rămase neachitate la data de 30 septembrie 2006, au constatat
următoarele:
— unitățile sanitare cu paturi din județ au întocmit la termenul stabilit situația privind obligațiile de plată în
conformitate cu modelul prezentat la lit. a) din anexa nr. 1 la metodologie;
— managerul și directorul financiar-contabil al fiecărei unități sanitare cu paturi au semnat situațiile, certificând
realitatea și exactitatea datelor;
— auditul a avizat situațiile, certificând faptul că bunurile și serviciile au fost procurate prin aplicarea procedurilor
legale privind achizițiile publice.
Față de cele de mai sus, comisia mixtă stabilește că au fost îndeplinite condițiile pentru ca următoarelor unități
sanitare să li se aloce fondurile aferente plății obligațiilor rămase neachitate până la data de 30 septembrie 2006:
1. Spitalul .........................: total obligații de plată: ............. lei, din care:
— medicamente: .................. lei;
— materiale sanitare: .......... lei;
— alți furnizori de bunuri și servicii: ............ lei.
2. Spitalul .............................................................:
....................................................................
....................................................................
....................................................................
Total județ: obligații în sumă de: ..........lei, din care:
— medicamente: ...............lei;
— materiale sanitare: ........... lei;
— alți furnizori de bunuri și servicii: ...........lei.
Alte mențiuni: ........................................

Comisia mixtă:

Semnătura:

Doamna/Domnul .............., director general — președinte al Casei de Asigurări de Sănătate .............., președinte ..............
Doamna/Domnul ............., director executiv al Autorității de Sănătate Publică ........................., președinte ................
Doamna/Domnul ............., din partea Casei de Asigurări de Sănătate ........................................, membru ...................
Doamna/Domnul ............., din partea Autorității de Sănătate Publică ..........................................., membru ...................

Data ...........

MONITORUL OFICIAL AL ROMÂNIEI, PARTEA I, Nr. 977/6.XII.2006

9

b) Proces-verbal de constatare pentru sumele achitate, în vederea regularizării
Încheiat astăzi, ................
Comisia mixtă formată din doamna/domnul ........................................................, director general — președinte al
Casei de Asigurări de Sănătate ......................................................, și doamna/domnul ....................................................,
director executiv al Autorității de Sănătate Publică .........................................................................................., în calitate de
președinți ai comisiei mixte, precum și doamna/domnul ..................................................., din partea Casei de Asigurări de
Sănătate ......................................................, și doamna/domnul .................................................., din partea Autorității de
Sănătate Publică ..............................................., în calitate de membri ai comisiei mixte, în urma analizei situației obligațiilor
de plată înregistrate la 31 decembrie 2005 și achitate în perioada 1 ianuarie — 30 septembrie 2006, în vederea
regularizării, au constatat următoarele:
— unitățile sanitare cu paturi din județ au întocmit la termenul stabilit situația prevăzută la pct. 3 lit. b) din anexa
nr. 1 la metodologie;
— managerul și directorul financiar-contabil al fiecărei unități sanitare cu paturi au semnat situațiile, certificând
realitatea și exactitatea datelor;
— auditul a avizat situațiile, certificând faptul că bunurile și serviciile au fost procurate prin aplicarea procedurilor
legale privind achizițiile publice.
Față de cele de mai sus, comisia mixtă stabilește că au fost îndeplinite condițiile pentru ca următoarelor unități
sanitare să li se aloce fondurile aferente regularizării, constând în reîntregirea fondurilor realizate pentru serviciile
medicale în anul 2006:
1. Spitalul .....................................: total sume de reîntregit: .............. lei, din care:
— medicamente: ............... lei;
— materiale sanitare: ............... lei;
— alți furnizori de bunuri și servicii: ....... lei.
2. Spitalul ........................................:
...............................................
...............................................
...............................................
Total județ: sume de reîntregit: ......... lei, din care:
— medicamente: ........ lei;
— materiale sanitare: ............ lei;
— alți furnizori de bunuri și servicii: ......... lei.

Alte mențiuni: .........

Comisia mixtă:

Semnătura

Doamna/Domnul ................, director general — președinte al Casei de Asigurări de Sănătate .............., președinte ..............
Doamna/Domnul .................., director executiv al Autorității de Sănătate Publică ..................., președinte ............
Doamna/Domnul ..........................., din partea Casei de Asigurări de Sănătate ..................., membru .......................
Doamna/Domnul ........................., din partea Autorității de Sănătate Publică ..................., membru ......................

Data ........................

10

MONITORUL OFICIAL AL ROMÂNIEI, PARTEA I, Nr. 977/6.XII.2006

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind asigurarea obligatorie de răspundere civilă
pentru prejudicii produse prin accidente de autovehicule
În conformitate cu dispozițiile art. 5 și 53 din Legea nr. 136/1995 privind asigurările și reasigurările în România,
cu modificările și completările ulterioare,
în temeiul prevederilor art. 4 alin. (26) și (27), ale art. 5 lit. c) și ale art. 47 pct. 2 lit. k) din Legea nr. 32/2000
privind activitatea de asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 28 noiembrie 2006, prin care s-au
adoptat Normele privind asigurarea obligatorie de răspundere civilă pentru prejudicii produse prin accidente de autovehicule,
președintele Comisiei de Supraveghere a Asigurărilor emite următorul ordin:
Art. 1. — (1) De la data de 1 ianuarie 2007 se pun în
aplicare Normele privind asigurarea obligatorie de
răspundere civilă pentru prejudicii produse prin accidente
de autovehicule.
(2) Prevederile prezentului ordin se aplică și pentru
polițele de asigurare RCA emise în cursul anului 2006, dar
a căror valabilitate începe la 1 ianuarie 2007.
(3) Normele privind asigurarea obligatorie de răspundere
civilă pentru prejudicii produse prin accidente de
autovehicule sunt prevăzute în anexa care face parte
integrantă din prezentul ordin.
(4) La data intrării în vigoare a prezentului ordin, se
abrogă Normele privind aplicarea legii în domeniul
asigurărilor obligatorii de răspundere civilă pentru pagube
produse prin accidente de autovehicule și autorizarea

asigurătorilor pentru practicarea asigurării obligatorii de
răspundere civilă pentru pagube produse prin accidente de
autovehicule, puse în aplicare prin Ordinul președintelui
Comisiei de Supraveghere a Asigurărilor nr. 3.116/2005,
publicat în Monitorul Oficial al României, Partea I, nr. 615
din 15 iulie 2005, cu modificările și completările ulterioare.
Art. 2. — Asigurătorii autorizați vor lua toate măsurile
necesare pentru aplicarea prevederilor prezentelor norme și
răspund de instruirea corespunzătoare a personalului
propriu și a intermediarilor implicați în contractarea
asigurărilor obligatorii.
Art. 3. — Direcția generală reglementări și autorizări
asigurări obligatorii și Direcția generală juridică din cadrul
Comisiei de Supraveghere a Asigurărilor vor asigura
ducerea la îndeplinire a prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 28 noiembrie 2006.
Nr. 113.133.
ANEXĂ

NORME
privind asigurarea obligatorie de răspundere civilă pentru prejudicii produse prin accidente de autovehicule
PARTEA I
Contractul de asigurare de răspundere civilă
pentru prejudicii produse terților și autorizarea
asigurătorilor pentru practicarea asigurării RCA
TITLUL I
Prevederi introductive

Art. 1. — (1) În conformitate cu prevederile art. 49 din
Legea nr. 136/1995 privind asigurările și reasigurările în
România, cu modificările și completările ulterioare,
asigurătorii care practică asigurarea de răspundere civilă a
autovehiculelor pe teritoriul României acordă despăgubiri
pentru prejudiciile produse prin accidente de autovehicule,
de care asigurații răspund delictual față de terțe persoane,
excluzând răspunderea transportatorului, în baza unui
contract de asigurare încheiat cu proprietarul sau cu
utilizatorul autovehiculului.
(2) Contractul de asigurare obligatorie de răspundere
civilă pentru prejudicii produse prin accidente de autovehicule

acoperă răspunderea civilă delictuală a proprietarului sau a
utilizatorului unui autovehicul pentru prejudiciile produse unei
terțe părți, prin intermediul autovehiculului.
(3) Condițiile contractuale pentru asigurarea obligatorie
RCA sunt reglementate de prevederile Legii nr. 136/1995,
cu modificările și completările ulterioare, și de prezentele
norme.
Art. 2. — În înțelesul prezentelor norme și în aplicarea
prevederilor Legii nr. 136/1995, cu modificările și
completările ulterioare, termenii și expresiile de mai jos au
următoarele semnificații:
1. autovehicul — vehiculul cu propulsie proprie, inclusiv
tramvaie, precum și remorci, semiremorci sau atașe tractate
ori netractate, după caz.
2. asigurător RCA — societatea de asigurări care are
dreptul de a încheia asigurări de răspundere civilă pentru
prejudicii produse prin accidente de autovehicule pe
teritoriul României, precum și societăți de asigurare
autorizate de autoritățile competente din statele membre ale
Uniunii Europene, care desfășoară activitate în România
conform dreptului de stabilire și liberei circulații a serviciilor;

MONITORUL OFICIAL AL ROMÂNIEI, PARTEA I, Nr. 977/6.XII.2006
3. a) autoritate de înmatriculare — autoritatea
administrativă competentă să înmatriculeze, precum și să
radieze și să țină evidența autovehiculelor omologate pentru
a circula pe drumurile publice;
b) autoritate de înregistrare — autoritatea administrativă
competentă să înregistreze, precum și să radieze și să țină
evidența autovehiculelor omologate pentru a circula pe
drumurile publice;
4. Carte Verde — documentul internațional de asigurare
a autovehiculelor, emis în numele unui birou național, în
conformitate cu Recomandarea nr. 5 adoptată la
25 ianuarie 1949 de Subcomitetul pentru transportul rutier
al Comitetului pentru transportul pe uscat al Comisiei
Economice pentru Europa a Națiunilor Unite;
5. teritoriul în care staționează în mod obișnuit autovehiculul
reprezintă:
a) teritoriul statului în care autovehiculul staționează în
mod obișnuit;
b) teritoriul statului în care s-a eliberat autovehiculului un
semn distinctiv similar numărului de înmatriculare sau poliței
de asigurare RCA, în situațiile în care nu se solicită
înmatricularea unui anumit tip de autovehicul, dar
autovehiculul are un număr de înmatriculare sau respectivul
semn distinctiv;
c) teritoriul statului în care proprietarul sau utilizatorul
autovehiculului este rezident permanent, în cazurile în care
pentru anumite tipuri de autovehicule nu se solicită plăcuță
de înmatriculare sau vreun alt semn distinctiv;
d) teritoriul statului în care s-a produs accidentul, în
cazurile în care autovehiculele care au fost implicate într-un
accident nu au număr de înmatriculare/înregistrare sau
acesta nu corespunde ori nu mai corespunde, în scopul
stabilirii despăgubirilor, conform prevederilor prezentelor
norme;
6. proprietarul sau utilizatorul unui autovehicul reprezintă:
a) proprietarul/coproprietarul autovehiculului — persoana
fizică sau juridică înscrisă în documentele de identitate ale
autovehiculului; sau
b) utilizatorul autovehiculului — persoana fizică sau
juridică căreia, în baza unui contract încheiat cu
proprietarul/coproprietarul, i s-a atribuit pe o anumită
perioadă dreptul de folosință a unui autovehicul.
7. poliță de asigurare RCA — forma scrisă a contractului
de asigurare obligatorie de răspundere civilă pentru
prejudicii produse prin accidente de autovehicule;
8. vignetă — partea detașabilă a poliței RCA, aplicată
la vedere pe autovehicul, care atestă existența unei polițe
de asigurare RCA pentru autovehiculul respectiv;
9. state membre — statele membre ale Uniunii Europene
și celelalte state aparținând Spațiului Economic European.
TITLUL II
Contractul de asigurare

Art. 3. — (1) Se consideră că un autovehicul este
asigurat, dacă proprietarul sau utilizatorul acestuia are
încheiat un contract de asigurare obligatorie de răspundere
civilă pentru prejudicii produse prin accidente de
autovehicule, cu valabilitate în limitele teritoriale prevăzute
la art. 11 pct. 7 din Legea nr. 136/1995, cu modificările și
completările ulterioare, precum și ale celorlalte state
semnatare ale Acordului multilateral, denumit în continuare
asigurarea obligatorie RCA.
(2) Contractul de asigurare se încheie cu un asigurător
care are dreptul de a practica pe teritoriul României
asigurarea obligatorie RCA.

11

Art. 4. — (1) La încheierea unui contract de asigurare
obligatorie RCA pentru un autovehicul aflat în evidența
autorității de înmatriculare sau, după caz, de înregistrare
din România, asigurătorul este obligat să emită asiguratului
polița de asigurare obligatorie de răspundere civilă a
autovehiculelor, denumită în continuare polița de asigurare
RCA, împreună cu vigneta și Cartea Verde.
(2) În baza unui act adițional, contractul de asigurare
RCA, denumit în continuare asigurarea RCA, poate
cuprinde clauze suplimentare, în condițiile în care acestea
nu reduc sau nu restricționează drepturile unei părți
prejudiciate, ce decurg din asigurarea obligatorie RCA sau
nu contravin prevederilor legale.
Art. 5. — (1) Dovada existenței asigurării obligatorii RCA,
în cazul controalelor efectuate de autoritățile abilitate, în
conformitate cu prevederile art. 64 din Legea nr. 136/1995,
cu modificările și completările ulterioare, o constituie:
— polița de asigurare RCA emisă de asigurătorul RCA,
precum și vigneta, pentru autovehiculele înmatriculate sau
înregistrate în România;
— până la data ratificării Acordului multilateral,
documentul Carte Verde;
— documentele internaționale de asigurare de
răspundere civilă a autovehiculelor, eliberate de asigurătorii
RCA din străinătate, cu valabilitate pe teritoriul României și
numai pentru perioada menționată în acestea, sau
documentul de asigurare RCA emis de asigurătorii RCA din
România, pentru autovehiculele înmatriculate într-un stat terț.
(2) De la data ratificării Acordului multilateral, pentru
autovehiculele care staționează în mod obișnuit într-un stat
membru, plăcuțele de înmatriculare atestă că biroul național
din statul membru este garant al plății despăgubirii către
persoana prejudiciată într-un accident de autovehicul. Până la
data ratificării Acordului multilateral, dovada existenței asigurării
de răspundere civilă pentru autovehiculele care staționează în
mod obișnuit într-un stat membru o constituie documentul
Carte Verde, în vigoare la data intrării pe teritoriul României.
(3) La trecerea frontierei de stat a României, proprietarii
sau utilizatorii autovehiculelor înmatriculate ori înregistrate în
România au obligația să prezinte documentul Carte Verde.
Art. 6. — (1) Documentul de asigurare obligatorie RCA
eliberat de un asigurător RCA, în schimbul unei prime plătite
de proprietarul sau utilizatorul unui autovehicul, garantează,
pentru perioada de valabilitate înscrisă, despăgubirea
prejudiciilor provocate prin accidente de autovehicule produse
în limitele teritoriale de acoperire, în conformitate cu
prevederile prezentelor norme sau cu dispozițiile legislației
privind asigurarea obligatorie RCA, în vigoare la data
accidentului, a statului în care acesta s-a produs.
(2) În limitele teritoriale de acoperire ale asigurării
obligatorii RCA se garantează, pe baza aceleiași prime,
acoperirea prejudiciilor în conformitate cu legislația în
vigoare din statul pe teritoriul căruia s-a produs accidentul
de autovehicul și cu cel mai mare nivel de despăgubire
dintre cel prevăzut în legislația respectivă și cel prevăzut în
contractul de asigurare.
(3) În cazul prejudiciului produs unui cetățean al unui
stat membru, prin utilizarea unui autovehicul aflat în
evidența autorității de înmatriculare sau de înregistrare din
România, în timpul deplasării sale între două state membre
în care este valabil tratatul de instituire a Comunității
Economice Europene, dacă nu există birou național
responsabil pentru teritoriul traversat și pe care s-a produs
prejudiciul, se vor aplica prevederile prezentelor norme sau
ale legislației statului în care își are sediul asigurătorul
emitent al poliței de asigurare RCA.

12

MONITORUL OFICIAL AL ROMÂNIEI, PARTEA I, Nr. 977/6.XII.2006

Art. 7. — Asigurarea obligatorie RCA se încheie pe
perioadă determinată:
a) anual ori semestrial pentru autovehiculele înmatriculate
sau înregistrate, după caz;
b) pe perioada de valabilitate a autorizației provizorii de
circulație, pentru autovehiculele care se înmatriculează sau
se înregistrează provizoriu, după caz;
c) pe perioada înmatriculării temporare, dar nu mai mult
de 12 luni.
Art. 8. — (1) Polița de asigurare RCA conține cel puțin
informații despre părțile implicate în contract și despre
autovehicul, perioada de valabilitate a asigurării, limitele de
despăgubire și prima de asigurare.
(2) Cartea Verde cuprinde în mod obligatoriu informații
cu privire la numărul de înmatriculare al autovehiculului și
la perioada de valabilitate a asigurării RCA, precum și
statele în care are valabilitate acest document.
(3) În situația în care anumite informații cu privire la
autovehicul nu sunt disponibile la data încheierii
contractului, asiguratul este obligat să le transmită
asigurătorului în termen de 5 zile de la încheierea
contractului de asigurare. În acest caz, asigurătorul va
elibera Cartea Verde numai după primirea acestor informații
de la deținătorul poliței de asigurare RCA.
Art. 9. — (1) Asigurătorii au obligația de a stabili tarifele
de primă pentru fiecare categorie de autovehicule, calculate
pe baze actuariale pentru limitele de despăgubire stabilite
în baza prevederilor art. 12, astfel încât să garanteze
permanent îndeplinirea obligațiilor ce decurg din încheierea
contractelor de asigurare RCA, constituirea rezervelor
tehnice prevăzute în legislația în vigoare și plata
contribuțiilor către fondurile stabilite în conformitate cu
legislația în vigoare, precum și acoperirea cheltuielilor de
achiziție și de administrare.
(2) Limitele de despăgubire și tarifele de primă se
stabilesc anual, luându-se în considerare limitele anuale de
răspundere instituite prin prezentele norme, și se prezintă
Comisiei de Supraveghere a Asigurărilor cel târziu cu
30 de zile înainte de începerea perioadei în care acestea
pot fi practicate, împreună cu elementele și modul de
calcul al primelor de asigurare, inclusiv datele statistice pe
care s-a bazat acest calcul, precum și o declarație a
actuarului responsabil pentru calculul primei de asigurare cu
privire la corectitudinea acestuia.
Art. 10. — (1) Tarifele de primă notificate Comisiei de
Supraveghere a Asigurărilor se publică pe site-ul fiecărui
asigurător și se afișează atât la sediul social, cât și la
unitățile teritoriale ale asigurătorului.
(2) Asigurătorii nu pot practica tarife de primă anuale
diferite față de cele notificate Comisiei de Supraveghere a
Asigurărilor și publicate.
Art. 11. — (1) Prima de asigurare se calculează pentru
un întreg an de subscriere, potrivit tarifelor de primă anuale
practicate de asigurător, aferente perioadei de valabilitate a
poliței de asigurare RCA.
(2) Prima anuală de asigurare se calculează prin
însumarea primelor lunare aferente fiecărei luni de
valabilitate a poliței de asigurare RCA, prima lunară fiind
calculată ca raport de 1/12 din tariful anual de primă
practicat. Perioada mai mare sau egală cu 15 zile
calendaristice se consideră lună întreagă.
Art. 12. — (1) Suma asigurată reprezintă limita de
despăgubire ce poate fi acordată de asigurător pentru
prejudiciile provocate în unul și același accident, atât pentru
pagube materiale directe sau indirecte, cât și pentru
vătămări corporale sau decese, inclusiv prejudicii fără
caracter patrimonial.
(2) Pentru pagubele materiale produse în unul și același
accident, indiferent de numărul persoanelor prejudiciate, limita

de despăgubire se stabilește pentru anul 2007 la un nivel
de cel puțin 100.000 euro, echivalent în lei la cursul de
schimb al pieței valutare la data producerii accidentului,
comunicat de Banca Națională a României. Pentru
anul 2008 limita de despăgubire pentru aceste riscuri se
stabilește la un nivel de cel puțin 150.000 euro, echivalent
în lei la cursul de schimb al pieței valutare la data producerii
accidentului, comunicat de Banca Națională a României.
(3) Pentru vătămări corporale și decese, inclusiv pentru
prejudicii fără caracter patrimonial produse în unul și același
accident, indiferent de numărul persoanelor prejudiciate, limita
de despăgubire se stabilește pentru anul 2007 la un nivel
de cel puțin 500.000 euro, echivalent în lei la cursul de
schimb al pieței valutare la data producerii accidentului,
comunicat de Banca Națională a României. Pentru
anul 2008 limita de despăgubire pentru aceste riscuri se
stabilește la un nivel de cel puțin 750.000 euro, echivalent
în lei la cursul de schimb al pieței valutare la data producerii
accidentului, comunicat de Banca Națională a României.
(4) Limitele de despăgubire prevăzute la alin. (2) si (3)
se majorează anual.
Art. 13. — În cazul în care în unul și același eveniment
au fost prejudiciate mai multe persoane și valoarea totală a
prejudiciilor depășește limitele de despăgubire specificate în
polița RCA, despăgubirea va fi stabilită în funcție de cotaparte din valoarea prejudiciului, ce revine fiecărei persoane
îndreptățite la despăgubire pentru prejudiciile suferite în
același accident.
Riscurile acoperite și excluse prin contractul de asigurare RCA

Art. 14. — (1) Asigurătorul are obligația de a despăgubi
partea prejudiciată pentru prejudiciile suferite în urma
accidentului provocat de asigurat, potrivit pretențiilor
formulate în cererea de despăgubire, dovedite prin orice
mijloc de probă. Fără a se depăși limitele de despăgubire
prevăzute în contractul de asigurare RCA, în condițiile în
care evenimentul asigurat s-a produs în perioada de
valabilitate a poliței de asigurare RCA, se acordă
despăgubiri, în formă bănească, pentru:
a) vătămări corporale sau deces;
b) pagube materiale;
c) pagube ca urmare a lipsei de folosință a
autovehiculului avariat, în cazul în care autovehiculul
reprezintă mijlocul cu care persoana prejudiciată își
realizează obiectul de activitate, pentru care deține licența
și autorizarea în acest sens;
d) cheltuieli legate de reprezentarea juridică, în cazul
cererilor de despăgubire prevăzute la lit. a)—c), în legătură
cu daunele potrivit lit. b) sau c), distinct de despăgubirile
acordate potrivit lit. a)—c), dar numai în situația încetării
fără efect a perioadei menționate la art. 37 alin. (2) sau a
respingerii ori reducerii nejustificate a despăgubirii de către
asigurător.
(2) Indiferent de locul în care a fost produs accidentul de
autovehicul, pe drumuri publice, pe drumuri care nu sunt
deschise circulației publice, în incinte și în orice alte locuri,
atât în timpul deplasării, cât și în timpul staționării
autovehiculului asigurat, asigurătorul acordă despăgubiri până
la limita răspunderii prevăzute în polița de asigurare, pentru:
1. prejudiciul produs de dispozitivele sau instalațiile cu
care a fost echipat autovehiculul, precum și pentru
prejudiciul cauzat de remorcă, semiremorcă ori ataș,
inclusiv pentru prejudiciul produs din cauza desprinderii
accidentale a acestora de autovehicul;
2. dacă prejudiciul a fost produs din culpa conducătorului
autovehiculului, inclusiv în cazurile în care la data accidentului
conducătorul autovehiculului:
— a condus autovehiculul fără consimțământul explicit
sau implicit al asiguratului;

MONITORUL OFICIAL AL ROMÂNIEI, PARTEA I, Nr. 977/6.XII.2006
— nu este titularul unui permis care să îi dea dreptul să
conducă autovehiculul respectiv;
— nu a respectat obligațiile legale de ordin tehnic cu
privire la starea și siguranța autovehiculului respectiv;
3. dacă prejudiciul a fost produs prin fapta lucrului, când
prejudiciul își are cauza în însușirile, acțiunea sau
inacțiunea autovehiculului, prin intermediul altui lucru
antrenat de deplasarea autovehiculului, prin scurgerea,
risipirea ori căderea accidentală a substanțelor, a
materialelor sau a obiectelor transportate;
4. în cazul în care persoanele care solicită despăgubiri
pentru vătămări corporale sunt membrii familiei asiguratului,
conducătorului auto sau oricărei alte persoane a cărei
răspundere civilă este angajată într-un accident de
autovehicul.
Art. 15. — Asigurătorul nu acordă despăgubiri pentru:
1. cazurile în care proprietarul, utilizatorul sau
conducătorul autovehiculului vinovat nu are răspundere
civilă, dacă accidentul a fost produs:
a) de un caz de forță majoră;
b) din culpa exclusivă a persoanei prejudiciate;
c) din culpa exclusivă a unei terțe persoane;
2. prejudiciile suferite de conducătorul autovehiculului
răspunzător de producerea accidentului;
3. prejudiciile produse bunurilor aparținând persoanelor
fizice sau persoanelor juridice, dacă au fost provocate de
un autovehicul asigurat RCA, deținut de aceeași persoană
fizică sau juridică, și este condus de un prepus al aceleiași
persoane juridice ori de o altă persoană pentru care
răspunde persoana fizică sau persoana juridică;
4. prejudiciile cauzate în situațiile în care nu se face
dovada valabilității la data accidentului a asigurării
obligatorii RCA sau asigurătorul RCA nu are răspundere;
5. partea din prejudiciu care depășește limitele de
despăgubire stabilite prin polița de asigurare RCA, produs
în unul și același accident, indiferent de numărul
persoanelor prejudiciate și de numărul persoanelor
răspunzătoare de producerea prejudiciului;
6. amenzile de orice fel și cheltuielile penale la care ar
fi obligat proprietarul, utilizatorul sau conducătorul
autovehiculului asigurat, răspunzător de producerea
prejudiciului, precum și cheltuielile de executare a
hotărârilor penale privind plata despăgubirilor;
7. cheltuielile făcute în procesul penal de proprietarul,
utilizatorul sau de conducătorul autovehiculului asigurat,
răspunzător de producerea prejudiciului, chiar dacă în
cadrul procesului penal s-a soluționat și latura civilă;
8. sumele pe care conducătorul autovehiculului
răspunzător de producerea prejudiciului este obligat să le
plătească proprietarului sau utilizatorului care i-a încredințat
autovehiculul asigurat, pentru avarierea ori distrugerea
acestui autovehicul;
9. prejudiciile produse bunurilor transportate, dacă între
proprietarul sau utilizatorul autovehiculului care a produs
accidentul ori conducătorul auto răspunzător și persoanele
prejudiciate a existat un raport contractual la data
producerii accidentului;
10. prejudiciile produse persoanelor sau bunurilor aflate în
autovehiculul cu care s-a produs accidentul, dacă
asigurătorul poate dovedi că autovehiculul respectiv era furat;
11. prejudiciile produse de dispozitivele sau de
instalațiile montate pe autovehicule, atunci când acestea
sunt utilizate ca utilaje ori instalații de lucru;
12. prejudiciile produse prin accidente survenite în timpul
operațiunilor de încărcare și de descărcare, acestea
constituind riscuri ale activității profesionale;
13. prejudiciile produse ca urmare a transportului de
produse periculoase: radioactive, ionizante, inflamabile,

13

explozive, corozive, combustibile, care au determinat sau
au agravat producerea prejudiciului;
14. prejudiciile cauzate prin utilizarea unui autovehicul în
timpul unui atac terorist sau război, dacă evenimentul are
directă legatură cu respectivul atac sau război;
15. pretențiile ca urmare a diminuării valorii bunurilor
după reparație.
Art. 16. — (1) În situația în care persoana prejudiciată a
contribuit din culpă la producerea accidentului sau la
mărirea prejudiciului, cel chemat să răspundă va fi ținut
răspunzător numai pentru partea din prejudiciu care îi este
imputabilă — culpa comună. În astfel de situații întinderea
răspunderii fiecărei persoane va fi cea constatată prin orice
mijloc de probă.
(2) În situația în care nu se poate stabili întinderea
răspunderii fiecărei persoane, aceasta se va stabili în cote
egale, în raport cu numărul părților implicate în accident,
fiecare parte având dreptul la despăgubire în proporția în
care nu s-a făcut răspunzătoare de producerea
accidentului.
TITLUL III
Autorizarea asigurătorilor și condiții
privind practicarea asigurării obligatorii RCA

Art. 17. — (1) Asigurătorii pot practica asigurarea
obligatorie RCA dacă sunt autorizați pentru desfășurarea
activității de asigurare, în conformitate cu prevederile Legii
nr. 32/2000 privind activitatea de asigurare și
supravegherea asigurărilor, cu modificările și completările
ulterioare, și îndeplinesc cumulativ următoarele condiții
speciale:
a) sunt autorizați pentru subscrierea riscurilor de
răspundere civilă a autovehiculelor, prevăzute la clasa 10
lit. B din anexa nr. 1 la Legea nr. 32/2000, cu modificările
și completările ulterioare;
b) dispun de un reprezentant de despăgubiri în fiecare
stat situat în limitele teritoriale de acoperire a asigurării
RCA, definite la art. 11 pct. 7 din Legea nr. 136/1995, cu
modificările și completările ulterioare, și ale celorlalte state
semnatare ale Acordului multilateral;
c) dispun de o rețea teritorială formată din cel puțin o
unitate, sucursală ori agenție, înregistrată la oficiul
registrului comerțului, în fiecare județ și în municipiul
București, cu excepția județului Ilfov, atât pentru activitatea
de contractare a asigurării, cât și pentru cea de constatare
și lichidare a daunelor;
d) pentru fiecare unitate și subunitate dispun de personal
specializat pentru activitatea de constatare și de lichidare a
daunelor și efectuează plăți de despăgubire la cel puțin
una dintre unitățile teritoriale din fiecare județ și din
municipiul București, cu excepția județului Ilfov;
e) dispun, atât pentru sediul central, cât si pentru
subunităti, de o dotare cu tehnică de calcul și software
adecvate și de personal care să permită contractarea
asigurării RCA, ținerea unor evidențe detaliate privind
încheierea, derularea și încetarea asigurării RCA și
transmiterea în sistem electronic a acestor informații către
baza de date CEDAM.
f) nu se află într-o situație de redresare financiară sau
de faliment prevăzută de legislația specială din domeniul
asigurărilor;
g) nu li s-au limitat ori interzis operațiunile și nici nu li
s-a retras autorizația conform art. 39 din Legea
nr. 32/2000, cu modificările și completările ulterioare;

14

MONITORUL OFICIAL AL ROMÂNIEI, PARTEA I, Nr. 977/6.XII.2006

h) dețin un program de reasigurare care garantează o
reținere proprie prudențială, potrivit statutului Biroului
Asigurătorilor de Autovehicule din România;
i) sunt membri ai BAAR, precum și ai asociației Fondul
de protecție a victimelor străzii.
(2) Condițiile pentru practicarea asigurării obligatorii
RCA, prevăzute la alin. (1), trebuie îndeplinite pe toată
perioada de valabilitate a autorizării de către asigurătorii
autorizați pentru practicarea acestei asigurări.
Art. 18. — (1) În vederea autorizării pentru practicarea
asigurării obligatorii RCA, asigurătorii solicitanți trebuie să
depună o cerere la Comisia de Supraveghere a
Asigurărilor, împreună cu o documentație care cuprinde
următoarele:
a) documentația din care să rezulte îndeplinirea
condițiilor prevăzute la art. 17 alin. (1) lit. a), f) si g);
b) lista reprezentanțelor de despăgubiri, prevăzute la
art. 17 alin. (1) lit. b);
c) lista unităților teritoriale ale asigurătorului și/sau a
sediilor aparținând persoanelor juridice, cu care asigurătorul
are încheiate contracte de mandat pentru desfășurarea
activității prevăzute la art. 17 alin. (1) lit. c) si d), însoțite
de actele doveditoare, eliberate de oficiul registrului
comerțului, care atestă existența acestor unități teritoriale,
pentru asigurătorii care solicită autorizarea pentru
practicarea asigurării obligatorii RCA;
d) pentru fiecare unitate teritorială se prezintă, sub
semnătura conducătorului societății, lista personalului
specializat în activitatea de constatare și lichidare a
daunelor, structura de lucru necesară efectuării plăților de
despăgubiri, precum și alte informații utile, centralizate,
conform modelului prezentat în anexa nr. 2;
e) declarația conducătorului societății, precum și a
conducătorului compartimentului de specialitate, cu privire la
îndeplinirea condițiilor prevăzute la art. 17 alin. (1) lit. e); în
cazurile în care activitatea de contractare a asigurării
obligatorii RCA se desfășoară și prin intermediari autorizați,
potrivit prevederilor art. 24, documentația va cuprinde în
completare și copiile declarațiilor intermediarilor privind
îndeplinirea condițiilor prevăzute la art. 17 alin. (1) lit. e),
pentru zonele în care asigurătorul nu deține unități proprii;
f) nota de fundamentare, care să cuprindă în mod
obligatoriu tarifele de primă pentru primii 2 ani și metodele
actuariale de calcul utilizate pentru stabilirea tarifelor de
primă, potrivit prevederilor art. 9 alin. (2), precum și o
estimare a indicatorilor specifici, pentru o perioadă de 5 ani.
(2) Asigurătorii care au fost autorizați de Comisia de
Supraveghere a Asigurărilor să practice asigurarea
obligatorie RCA înainte de intrarea în vigoare a prezentelor
norme au obligația de a depune documentația, din care să
rezulte îndeplinirea prevederilor art. 17 alin. (1) lit. b), e), h)
și i), în vederea menținerii autorizației de practicare a
asigurării obligatorii RCA. Asigurătorii RCA care îndeplinesc
aceleași condiții prezentate în documentația pentru care au
obținut autorizarea de practicare a asigurării obligatorii
RCA, potrivit prevederilor art. 17 alin. (1) lit. c) si d), vor
preciza aceste aspecte printr-o declarație semnată de
conducătorul societății și de persoanele semnificative ale
departamentelor de specialitate.
(3) Asigurătorul cu sediul social într-un stat membru se
consideră autorizat pentru practicarea asigurării obligatorii
RCA pe teritoriul României de la data la care Comisia de
Supraveghere a Asigurărilor îi transmite notificarea primită
de la autoritatea competentă a statului membru în care se
află sediul social.
Art. 19. — (1) Cererile de autorizare pentru practicarea
asigurării obligatorii RCA, însoțite de documentația aferentă,
se soluționează în termen de 30 de zile de la înregistrarea

acestora la registratura Comisiei de Supraveghere a
Asigurărilor.
(2) Dacă în urma analizării documentației depuse rezultă
că aceasta nu respectă cerințele instituite prin dispozițiile
art. 18, Comisia de Supraveghere a Asigurărilor poate
dispune amânarea deciziei de acordare a autorizației până
la clarificarea tuturor aspectelor relevante.
(3) Autorizația poate fi retrasă sau suspendată de
Comisia de Supraveghere a Asigurărilor, în condițiile legii.
(4) Cererile de menținere a autorizației, însoțite de
documentația prevăzută la art. 18 alin. (2), se soluționează
în termen de 5 zile de la înregistrarea acestora la
registratura Comisiei de Supraveghere a Asigurărilor. Prin
decizie a președintelui Comisiei de Supraveghere a
Asigurărilor, emisă în baza hotărârii Consiliului Comisiei de
Supraveghere a Asigurărilor, se certifică autorizația
anterioară pentru practicarea asigurării obligatorii RCA.
Art. 20. — (1) Asigurătorii tipăresc polița de asigurare
RCA și vigneta pe același suport cu Cartea Verde.
(2) Macheta suportului care cuprinde forma, conținutul și
seria poliței de asigurare RCA, vigneta și Cartea Verde
este prevăzută în anexa nr. 3. Fiecare asigurător va avea
alocată o serie unică, ce va fi menționată pe polițele de
asigurare RCA și pe vignetă.
Art. 21. — (1) Asigurătorii RCA au obligația de a
transmite Comisiei de Supraveghere a Asigurărilor, în
termen de 30 de zile de la data autorizării, potrivit
prevederilor art. 19 alin. (3) sau (4), ori a notificării
precizate la art. 18 alin. (3), următoarele documente:
a) dovada raporturilor juridice de reasigurare;
b) copie a mandatului BAAR pentru eliberarea de Cărți
Verzi, în calitate de membru al biroului național;
c) copie a documentului care atestă afilierea la asociația
Fondul de protecție a victimelor străzii.
(2) Asigurătorii RCA au obligația de a transmite
Comisiei de Supraveghere a Asigurărilor copia actului
adițional care modifică și/sau completează contractul de
reasigurare transmis potrivit alin. (1) lit. a).
(3) Asigurătorii RCA care sunt notificați de Comisia de
Supraveghere a Asigurărilor pentru desfășurarea activității
de asigurare de răspundere civilă a autovehiculelor pe
teritoriul altor state membre, potrivit prevederilor Legii
nr. 32/2000, cu modificările și completările ulterioare, au
obligația de a-și desfășura activitatea cu respectarea
prevederilor legale naționale ale țărilor respective.
(4) Asigurătorii care au dreptul de a practica asigurarea
obligatorie RCA pe teritoriul României, în baza dreptului de
stabilire, și libertatea de a presta servicii își desfășoară
activitatea cu respectarea prevederilor prezentelor norme.
Art. 22. — (1) În aplicarea prevederilor art. 5 și 53 din
Legea nr. 136/1995, cu modificările și completările
ulterioare, precum și ale art. 5 lit. c) din Legea
nr. 32/2000, cu modificările și completările ulterioare, având
în vedere elaborarea și publicarea prezentelor norme,
gestionarea programului de monitorizare a activității
asigurătorilor care practică aceste asigurări, dezvoltarea și
întreținerea bazei de date CEDAM, precum și pentru
protejarea corespunzătoare a intereselor asiguraților se
prelevă o cotă procentuală de 1,38% din volumul primelor
de asigurare brute încasate lunar pentru asigurarea
obligatorie RCA.
(2) Sumele determinate prin aplicarea contribuției
procentuale de 1,38% asupra volumului lunar al primelor de
asigurare brute încasate se virează până la data de 25 a
lunii următoare în contul nr. RO 57 TREZ 700 50 25 XXX
000 272, deschis pe seama Comisiei de Supraveghere a
Asigurărilor la Trezoreria Municipiului București.

MONITORUL OFICIAL AL ROMÂNIEI, PARTEA I, Nr. 977/6.XII.2006
(3) Contribuția procentuală menționată la alin. (1) și (2)
poate fi modificată pentru fiecare exercițiu financiar viitor, în
funcție de realizarea obiectivelor prevăzute mai sus.
Art. 23. — (1) Asigurătorii au obligația de a întocmi
evidențe lunare privind asigurarea obligatorie RCA, potrivit
structurii tarifelor de prime prezentate Comisiei de
Supraveghere a Asigurărilor.
(2) Asigurătorii vor transmite Comisiei de Supraveghere
a Asigurărilor, până la data de 30 a lunii următoare,
raportările elaborate în baza evidențelor menționate la
alin. (1), potrivit modelelor prezentate în anexele nr. 4, 5a),
5b) și 6).
Art. 24. — (1) Pentru activitatea de constatare și
lichidare a daunelor, asigurătorii RCA au obligația de a
dispune de personal specializat, împuternicit pentru a
acționa în numele asigurătorului cu care are încheiat
contractul individual de muncă ori de mandat.
(2) Persoana juridică, autorizată potrivit legii pentru
desfășurarea activității de constatare și lichidare a daunelor,
poate acționa în numele mai multor asigurători RCA, în
baza unor contracte încheiate cu aceștia.
Art. 25. — (1) Asigurătorii emitenți de polițe de
asigurare RCA pentru autovehiculele înmatriculate sau
înregistrate în România au obligația de a transmite către
baza de date CEDAM informații complete privind polițele de
asigurare RCA încheiate direct sau prin intermediari.
(2) Asigurătorii RCA sunt obligați să transmită către
baza de date CEDAM prin sistem informatic, utilizând un
mediu de comunicare electronică, toate informațiile privind
încheierea asigurării obligatorii RCA și data de încetare a
valabilității sau de reziliere a documentelor de asigurare,
precum și informații cu privire la producerea unor
evenimente pe parcursul derulării contractului de asigurare.
Perioada de valabilitate a asigurării de răspundere civilă a
autovehiculelor

Art. 26. — (1) Răspunderea asigurătorului RCA începe:
a) din momentul plății primei de asigurare și al eliberării
documentului de asigurare, dar nu mai devreme de data
intrării în vigoare a asigurării, înscrisă în document, pentru
asiguratul care își îndeplinește obligațiile de plată cel mai
târziu în ultima zi de valabilitate a perioadei de asigurare
anterioare;
b) după 48 de ore de la expirarea zilei în care s-a plătit
prima de asigurare și s-a eliberat documentul de asigurare,
pentru persoanele care nu aveau o asigurare obligatorie
RCA, valabilă la momentul plății;
c) din momentul plății primei de asigurare și al eliberării
documentului de asigurare, dar nu mai devreme de data
intrării în vigoare a autorizației provizorii de circulație sau a
înmatriculării/înregistrării autovehiculului, pentru autovehiculele
comercializate, care urmează a fi înmatriculate/reînmatriculate
ori înregistrate/reînregistrate.
(2) Pentru protejarea persoanelor prejudiciate prin
accidente de autovehicule, în cazul înstrăinării unui
autovehicul în baza unor acte civile sub semnătură privată,
pentru care există o asigurare obligatorie RCA valabilă,
această asigurare rămâne în vigoare pâna la data radierii
din circulație a autovehiculului.
Art. 27. — (1) Răspunderea asigurătorului încetează la
ora 24,00 a ultimei zile de valabilitate înscrise în polița de
asigurare RCA sau, anterior acestei date, în momentul
radierii din evidența circulației a autovehiculului.
(2) Prin excepție de la prevederile alin. (1), pentru
autovehiculele care se radiază din circulație în perioada de
asigurare ca urmare a încetării contractelor de leasing,
asigurările obligatorii RCA rămân în vigoare până la
expirarea perioadei de valabilitate înscrise în documentele

15

de asigurare, fără modificarea primei de asigurare, dacă
sunt îndeplinite cumulativ următoarele condiții:
— noii proprietari sunt utilizatorii prevăzuți în
documentele de asigurare; și
— asigurătorul a încasat integral prima de asigurare
aferentă perioadei de valabilitate.
Art. 28. — (1) Pentru autovehiculele care se radiază din
circulație în perioada de asigurare, prima de asigurare
aferentă perioadei cuprinse între data începerii și data încetării
răspunderii asigurătorului RCA se calculează prin însumarea
primelor lunare stabilite în tariful de prime al asigurătorului
RCA, corespunzător numărului de luni calendaristice întregi
cuprinse în perioada de valabilitate a asigurării, la care se
adaugă prima aferentă lunii calendaristice în care încetează
răspunderea asigurătorului RCA, dacă aceasta nu a fost deja
luată în calcul ca lună întreagă.
(2) Diferența dintre prima de asigurare plătită și cea
calculată conform alin. (1) se restituie asiguratului, la
cererea scrisă a acestuia, însoțită de documentele
doveditoare, numai în cazurile în care nu s-au plătit sau nu
se datorează despăgubiri pentru evenimente produse în
perioada de valabilitate a asigurării.
Art. 29. — (1) Dacă asigurarea de răspundere civilă
încetează înainte de expirarea perioadei pentru care au
fost plătite primele, asigurătorul RCA are dreptul la primă
până la sfârșitul acelei luni calendaristice în care a expirat
asigurarea de răspundere civilă. Asigurătorul RCA va fi
obligat sa returneze diferența de primă corespunzătoare
numărului de luni rămase până la expirarea asigurării.
(2) Dacă înainte de expirarea asigurării RCA s-a produs
un eveniment, dreptul asigurătorului RCA la primă este dat
de alin. (1). Asigurătorul RCA va fi obligat să returneze
restul de primă numai dacă pentru autovehiculul asigurat
pentru riscurile de răspundere civilă nu s-a plătit ori nu se
datorează despăgubire în perioada de valabilitate a poliței
RCA pentru care s-a plătit prima de asigurare.
(3) În cazul în care asiguratul nu respectă obligația de
a înștiința asigurătorul RCA cu privire la modificarea
informațiilor cuprinse în polița de asigurare, referitoare la
autovehicul și la proprietarul sau utilizatorul acestuia,
asigurătorul RCA nu va fi obligat să returneze diferența de
primă plătită.
Reprezentanțele de despăgubiri

Art. 30. — (1) Asigurătorul RCA este obligat să
numească reprezentanțe de despăgubiri în fiecare stat
membru, cu excepția statului membru în care a obținut
autorizația pentru practicarea asigurării de răspundere civilă
a autovehiculelor. Reprezentanța de despăgubiri are sediul
în statul unde a fost numită, în cazul în care este
persoană juridică, sau, în cazul în care este persoană
fizică, aceasta este rezidentă ori se stabilește în statul
membru în care este numită.
(2) Numirea unei reprezentanțe de despăgubiri nu
reprezintă înființarea unei filiale a asigurătorului RCA.
Art. 31. — (1) Reprezentanța de despăgubiri este
împuternicită să instrumenteze daunele în numele și în
contul asigurătorului RCA și să reprezinte asigurătorul RCA
în cadrul convenției de despăgubire, realizată cu asiguratul
și cu partea prejudiciată, potrivit prevederilor art. 54 din
Legea nr. 136/1995, cu modificările și completările
ulterioare. În acest scop, reprezentanța de despăgubiri
întocmește dosarul de daună și ia toate măsurile necesare
pentru soluționarea cererilor de despăgubire pretinse de
partea prejudiciată, pentru prejudiciile cauzate în urma unui
accident, consecință a utilizării autovehiculului:
a) pentru care asigurarea de răspundere civilă a fost
emisă de către un asigurător sau filiala acestuia în alt stat

16

MONITORUL OFICIAL AL ROMÂNIEI, PARTEA I, Nr. 977/6.XII.2006

membru decât statul în care partea prejudiciată este
rezidentă ori își are sediul;
b) care provine din alt stat membru decat statul în care
partea prejudiciată este rezidentă sau își are sediul; și
c) dacă prejudiciul s-a produs în alt stat membru decât
cel în care partea prejudiciată este rezidentă sau își are
sediul.
(2) Reprezentanța de despăgubiri poate acționa pentru
mai mulți asigurători RCA.
Art. 32. — (1) Reprezentanța de despăgubiri trebuie să
fie autorizată să reprezinte asigurătorul RCA cu puteri
depline, inclusiv cu drept de dispoziție în fața părții
prejudiciate, să i se atribuie competența necesară pentru a
răspunde pretențiilor de despăgubire justificate ale părții
prejudiciate și să fie aptă să examineze cazul în limba
oficială a statului membru în care partea prejudiciată este
rezidentă sau își are sediul.
(2) Numirea unei reprezentanțe de despăgubiri nu
exclude dreptul părții prejudiciate sau al asigurătorului RCA
sau de a institui proceduri directe împotriva persoanei care a
cauzat prejudiciul sau de la asigurătorul acestuia, după caz.
Art. 33. — (1) Asigurătorul RCA este obligat să
informeze Fondul de protecție a victimelor străzii cu privire
la numele și prenumele, data nașterii și adresa ori punctul
de lucru ale reprezentanței de despăgubiri, în cazul în care
aceasta este reprezentată de o persoană fizică, sau cu
privire la denumire și sediu, în cazul în care este
reprezentată de o persoană juridică, precum și toate
modificările referitoare la reprezentanță, în termen de 7 zile
de la numire sau de la producerea modificărilor respective.
(2) Fondul de protecție a victimelor străzii va înainta
imediat aceste informații centrelor de informare naționale
din statele membre.
Obligațiile asiguratului

Art. 34. — (1) Asiguratul este obligat, în cel mai scurt
timp, să înștiințeze asigurătorul RCA cu privire la
producerea evenimentului și să precizeze împrejurările cu
privire la acest eveniment, iar pe parcursul investigațiilor
referitoare la acesta sa procedeze în conformitate cu
instrucțiunile primite de la asigurător.
(2) Asiguratul este obligat, în cel mai scurt timp, să
înștiințeze asigurătorul RCA în scris cu privire la faptul că:
a) partea prejudiciată a solicitat despăgubirea de la
acesta;
b) procedurile penale sau administrative au fost
îndreptate împotriva lui în legătură cu evenimentul produs
și să informeze asigurătorul RCA imediat cu privire la
demersul acestor proceduri, precum și la rezultatul acestora;
c) partea prejudiciată și-a exercitat dreptul să fie
despăgubită prin înaintarea unei cereri către o instanță
judecătorească sau către o altă autoritate, în situația în
care asiguratul află despre acest lucru.
Art. 35 — Asiguratul este obligat, în cel mai scurt timp,
să ofere părții prejudiciate, la cererea acesteia, informațiile
necesare pentru formularea cererii de despăgubire, în
special numele și prenumele și locul de rezidență; numele,
prenumele și locul de rezidență sau denumirea, sediul
proprietarului ori al utilizatorului autovehiculului; denumirea,
sediul asigurătorului care a emis polița de asigurare RCA,
seria și numărul poliței de asigurare RCA și, dacă este
implicat un autovehicul care este supus înmatriculării sau
înregistrării, denumit în continuare autovehicul înmatriculat,
să furnizeze numărul de înmatriculare ori de înregistrare al
autovehiculului care a produs prejudiciul, din statul care a
eliberat acest număr.

Despăgubirea

Art. 36. — Persoana prejudiciată are dreptul să înainteze
cererea de despăgubire către asigurătorul RCA, în cazul
producerii unui risc acoperit prin asigurarea obligatorie
RCA, potrivit prezentelor norme, sau către Fondul de
protecție a victimelor străzii, în cazul producerii unui risc
acoperit din acest fond, potrivit art. 25 1 din Legea
nr. 32/2000, cu modificările și completările ulterioare.
Art. 37. — (1) Despăgubirea se efectuează de către
asigurătorul RCA în termen de 15 zile de la data la care
acesta a definitivat investigația necesară evaluării sumei pe
care este obligat să o plătească sau de la data la care a
primit o hotărâre judecătorească definitivă cu privire la
suma de despăgubire pe care este obligat să o plătească.
(2) Asigurătorul RCA este obligat să desfășoare
investigația privind producerea accidentului, în termen de
cel mult 3 luni de la data avizării producerii evenimentului
asigurat, în condițiile în care respectivul accident nu face
obiectul unor cercetări efectuate de autoritățile publice.
În termen de cel mult 3 luni de la avizarea producerii
evenimentului asigurat de către partea prejudiciată ori de
către asigurat, asigurătorul RCA este obligat fie:
a) să răspundă cererii părții solicitante, formulând oferta
de despăgubire potrivit propriilor investigații cu privire la
producerea evenimentului asigurat, în cazul în care se
dovedește îndeplinirea condițiilor de asigurare și producerea
riscurilor acoperite prin asigurarea obligatorie RCA; sau
b) să notifice părții prejudiciate motivele pentru care nu a
aprobat, în totalitate sau parțial, pretențiile de despăgubire.
Art. 38. — Dacă asigurătorul RCA nu își îndeplinește
obligațiile în termenul prevăzut la art. 37 sau și le
îndeplinește defectuos, inclusiv dacă diminuează nejustificat
despăgubirea la suma de despăgubire cuvenită, care se
plătește de asigurător, se aplică o penalizare de 0,1%
calculată pentru fiecare zi de întârziere.
PARTEA a II-a
Norme tehnice privind avizarea, constatarea prejudiciilor
și plata despăgubirilor
TITLUL I
Avizarea și constatarea prejudiciilor

Art. 39. — (1) Pentru acoperirea prejudiciilor suferite în
urma producerii unor accidente de autovehicule, persoanele
prejudiciate depun o cerere de despăgubire la asigurătorul
RCA cu care proprietarul sau utilizatorul autovehiculului,
răspunzător de producerea accidentului, a încheiat
asigurarea obligatorie RCA, la reprezentanța de despăgubiri
sau la Fondul de protecție a victimelor străzii.
(2) Depunerea cererii de despăgubire cu privire la
producerea evenimentului asigurat prin polița de asigurare
RCA reprezintă avizare de daună și obligă asigurătorul
RCA răspunzător să deschidă dosarul de daună, să
efectueze constatarea pagubelor, să comunice în scris părții
prejudiciate cu privire la documentele ce trebuie depuse
pentru soluționarea cererii de despăgubire și să soluționeze
cererea de despăgubire în termenul legal.
Art. 40. — (1) Încuviințarea cu privire la stabilirea
despăgubirii pe baza convenției dintre asigurat, partea
prejudiciată și asigurătorul RCA se dă:
a) de către proprietarul sau utilizatorul autovehiculului
răspunzător de producerea prejudiciului, pe baza constatării
amiabile de accident ori pe baza actelor eliberate de
persoanele care au competențe să constate accidentele de

MONITORUL OFICIAL AL ROMÂNIEI, PARTEA I, Nr. 977/6.XII.2006
autovehicule, pe baza înștiințării sau a procesului-verbal de
constatare a pagubelor întocmit de asigurător;
b) de către persoana prejudiciată ori de către un
reprezentant, în cazul persoanelor juridice, pe baza
procesului-verbal de constatare a pagubelor întocmit de
asigurător;
c) de către orice persoană care a condus, cu
consimțământul asiguratului, autovehiculul prin intermediul
căruia s-a creat prejudiciul; existența consimțământului se
prezumă.
(2) În situațiile prevăzute la alin. (1), în cazul
persoanelor fizice, încuviințarea poate fi dată de soția/soțul
asiguratului și a/al persoanei prejudiciate, ori, în caz de
imposibilitate a ambilor soți (spitalizare, deces, detenție,
lipsa îndelungată din localitate etc.), de oricare dintre
următoarele persoane majore: copii, părinți, surori sau frați
ai asiguratului, respectiv ai persoanei prejudiciate ori ai
soției/soțului acestora.
Art. 41. — (1) În cazul în care, pentru recuperarea
pagubei materiale, persoana păgubită se adresează
asigurătorului său de bunuri, constatarea avariilor, soluțiile
tehnologice adoptate, evaluarea și stabilirea despăgubirilor
sunt opozabile asigurătorului RCA al persoanei vinovate.
(2) În situația respectării prevederilor alin. (1), asigurătorul
de bunuri al persoanei păgubite recuperează despăgubirea
plătită de la asigurătorul RCA al persoanei vinovate fără ca
asigurătorul RCA să fie îndreptățit să respingă o astfel de
cerere.
(3) Eventuala diferență de despăgubire, dacă este
justificată, rămâne pe contul asigurării facultative, neputând
fi recuperată de la asigurat, persoana vinovată, dacă
despăgubirea plătită din asigurarea facultativă nu depășește
limita de despăgubire ce poate fi acordată de asigurătorul
RCA pentru prejudiciile cauzate în unul și același accident
de autovehicul, prevăzută în polița de asigurare RCA.
Art. 42. — (1) Procesul-verbal de constatare a
pagubelor se semnează de toate persoanele care iau parte
la întocmirea acestuia.
(2) Eventualele obiecții ale părților cu privire la
prejudiciile constatate vor fi menționate în procesul-verbal
sau într-o anexă la acesta.
(3) Eventualele modificări în cuprinsul procesului-verbal
trebuie certificate sub semnătura persoanelor precizate la
alin. (1).
(4) Dacă prin demontarea sau reparația bunului avariat
au rezultat și alte pagube produse ca urmare a
accidentului, ce nu au putut fi constatate inițial, se va
întocmi un proces-verbal suplimentar de constatare a
pagubelor, cu participarea acelorași persoane care au luat
parte la constatarea inițială.
Art. 43. — După efectuarea constatării, asigurătorul RCA
este obligat să elibereze persoanei prejudiciate o copie a
procesului-verbal de constatare a pagubelor sau o notă de
constatare, în care să se indice si numărul dosarului
deschis, piesele constatate ca avariate în unul și același
accident și soluțiile tehnice adoptate: înlocuire sau
reparație, precum și lista documentelor necesare a fi
depuse de către păgubit pentru finalizarea dosarului de
daună și efectuarea plății.
Art. 44. — Asigurătorii RCA pot acorda despăgubiri și în
cazul în care persoana păgubită a procedat la repararea
autovehiculului avariat înainte ca asigurătorii să efectueze
constatarea prejudiciului, dacă împrejurările și cauzele
producerii evenimentului asigurat, precum și cuantumul
pagubei rezultă din actele aflate la dosar. În asemenea
situații stabilirea mărimii cuantumului pagubelor se face în
baza datelor consemnate în actele încheiate de organele
de poliție, de unitățile de pompieri sau de celelalte autorități

17

publice competente, a documentațiilor privind costul efectiv
al reparațiilor efectuate, coroborate cu prețurile practicate
de unitățile de specialitate, a declarațiilor scrise ale părților
implicate în accident și ale martorilor cu privire la
accidentul produs, precum și a altor dovezi prezentate,
coroborate cu propriile constatări ale asigurătorului, rezultate
în urma examinării reparațiilor executate la autovehicul și,
după caz, a înlocuirii eventualelor părți componente sau
piese avariate, precum și cu investigațiile în legătură cu
dinamica accidentului, localizarea acestuia etc. Și în aceste
cazuri datele constatate vor fi consemnate în procesulverbal de constatare a pagubelor la autovehicule, care va fi
semnat de toate persoanele care iau parte la întocmirea
acestuia.
TITLUL II
Stabilirea despăgubirilor

Art. 45. — Despăgubirile se stabilesc în conformitate cu
art. 49 din Legea nr. 136/1995, cu modificările și completările
ulterioare, pe baza convenției dintre asigurat, persoana
prejudiciată și asigurătorul RCA ori, în cazul în care nu s-a
realizat înțelegerea, prin hotărâre judecătorească.
Art. 46. — (1) Stabilirea despăgubirilor pe baza
convenției dintre asigurați, persoanele prejudiciate și
asigurătorii RCA se poate face în cazurile în care, din
constatarea amiabilă de accident ori din actele eliberate de
persoanele care au competențe să constate accidentele de
autovehicule, din înștiințarea sau din procesul-verbal de
constatare a pagubelor întocmit de asigurător rezultă
răspunderea civilă a proprietarului sau a conducătorului
autovehiculului asigurat în producerea pagubei, iar
persoana păgubită face dovada prejudiciului suferit.
(2) În cazul avarierii sau al distrugerii bunurilor, dacă
autoritățile publice nu au competența să constate și/sau să
cerceteze accidentele de autovehicule ori nu au reținut
elemente determinante cu privire la cauzele și la
împrejurările producerii accidentului de autovehicule ori la
pagubele cauzate, acestea pot fi dovedite prin orice mijloc
legal de probă.
Art. 47. — Despăgubirile nu pot fi stabilite pe baza
convenției dintre asigurați, persoanele prejudiciate și
asigurătorii RCA, în cazul în care:
1. se formulează pretenții de despăgubiri pentru lipsa de
folosință a bunului avariat ori distrus, pentru partea
respectivă de despăgubire, cu excepția lipsei de folosință a
mijloacelor de transport cu care persoana prejudiciată își
realizează obiectul de activitate și pentru care deține licența
și autorizarea în acest sens, dar numai pentru timpul
normat necesar efectuării reparației pagubelor produse la
mijloacele de transport. Partea de despăgubire aferentă
lipsei de folosință se determină luându-se în calcul tarifele
pentru transporturi de mărfuri sau de persoane, practicate
de păgubit la data producerii pagubei. Sarcina probei
aparține păgubitului și se face cu înscrisuri doveditoare;
2. se formulează pretenții de despăgubiri pentru: hârtii
de valoare, acte, manuscrise, bijuterii, pietre prețioase,
obiecte de artă, obiecte din platină, aur sau argint, mărci
poștale, timbre, precum și pentru dispariția sau distrugerea
banilor;
3. nu se pot trage concluzii cu privire la persoana
răspunzătoare de producerea prejudiciului, la cauzele și
împrejurările producerii accidentului, precum și la cuantumul
prejudiciilor produse.
Art. 48. — În situația în care accidentul de autovehicul
face obiectul unui proces penal, despăgubirile pot fi stabilite

18

MONITORUL OFICIAL AL ROMÂNIEI, PARTEA I, Nr. 977/6.XII.2006

pe baza convenției dintre asigurați, persoanele prejudiciate
și asigurătorii RCA, în cazul în care:
1. potrivit legii, acțiunea penală a fost stinsă prin
împăcarea părților;
2. deși hotărârea instanței penale a rămas definitivă și
irevocabilă, stabilirea despăgubirilor civile ar urma să se
facă ulterior;
3. deși acțiunea penală nu poate fi stinsă prin
împăcarea părților, sunt îndeplinite cumulativ următoarele
condiții:
a) s-a dat rechizitoriu de trimitere în judecată sau din
actele încheiate de autoritățile publice, semnate fără obiecții
de proprietarul, utilizatorul ori conducătorul autovehiculului
asigurat, răspunzător de producerea prejudiciului, rezultă cu
certitudine atât răspunderea civilă a acestora, prejudiciile
cauzate, cât și vinovăția penală a conducătorului auto care
urmează să fie trimis în judecată după finalizarea
cercetărilor aflate în curs;
b) s-a dat acordul pentru stabilirea despăgubirii pe baza
convenției dintre asigurat, persoana prejudiciată și
asigurător;
c) persoana prejudiciată își ia un angajament scris prin
care se obligă să restituie de îndată, parțial sau total,
despăgubirea primită, în funcție de hotărârea instanței
penale în ceea ce privește fapta, făptuitorul și vinovăția.
Art. 49. — La stabilirea despăgubirii, în cazul avarierii
sau al distrugerii bunurilor, se iau ca bază de calcul
pretențiile formulate de persoanele păgubite, ținându-se
cont de prevederile legale privind acoperirea cuantumului
pagubelor aduse bunurilor, fără a se depăși diferența dintre
valoarea acestora din momentul producerii accidentului și
valoarea rămasă și nici limitele de despăgubire stabilite prin
polița de asigurare RCA.
Art. 50. — (1) În cazul în care cuantumul despăgubirilor
ca urmare a avarierii ori a distrugerii bunurilor aparținând
mai multor persoane în unul și același accident de
autovehicul depășește, la data producerii accidentului, limita
de despăgubire stabilită prin polița de asigurare RCA,
exclusiv cheltuielile făcute în procesul civil, indiferent de
numărul persoanelor păgubite și de numărul persoanelor
răspunzătoare de producerea pagubei, despăgubirile se
acordă, în limita acestei sume, fiecărei persoane păgubite,
proporțional cu raportul dintre limita de despăgubire
prevăzută în polița de asigurare RCA și totalul cuantumului
despăgubirilor.
(2) În cazul în care cuantumul despăgubirilor ca urmare
a vătămărilor corporale sau a decesului mai multor
persoane în unul și același accident de autovehicul
depășește, la data producerii accidentului, limita de
despăgubire stabilită prin documentul de asigurare RCA,
exclusiv cheltuielile făcute în procesul civil, indiferent de
numărul persoanelor prejudiciate și de numărul persoanelor
răspunzătoare de producerea prejudiciului, despăgubirile se
acordă în limita acestei sume, proporțional cu prejudiciul
suferit de fiecare persoană vătămată, fără însă a se
depăși, la data producerii accidentului, pentru fiecare
persoană accidentată, limita de despăgubire pe persoană,
stabilită prin polița de asigurare RCA.
Stabilirea despăgubirilor în cazul vătămării corporale sau al decesului

Art. 51. — La stabilirea despăgubirilor pe baza
convenției dintre asigurați, persoanele prejudiciate și
asigurători, în cazul vătămării corporale sau al decesului
unor persoane, se au în vedere următoarele:
1. în caz de vătămare corporală:
a) diferența dintre veniturile nete ale persoanei
vătămate, probate cu documente fiscale, și indemnizația
primită din fondurile persoanei juridice sau fizice la care

salariatul își desfășoară activitatea și/sau, după caz, din
fondurile bugetului asigurărilor sociale de stat, pe perioada
spitalizării și a concediului medical;
b) venitul mediu lunar net realizat din activități
desfășurate de persoana vătămată, probat cu documente
justificative, în cazul persoanelor care nu au calitatea de
salariat;
c) salariul de bază minim brut pe economie, în cazul
persoanelor păgubite aflate la data producerii accidentului
în ultimul an de studii sau de calificare;
d) eventualele cheltuieli prilejuite de accident —
cheltuieli cu transportul persoanei accidentate, cu
tratamentul, spitalizarea, pentru recuperare, pentru proteze,
pentru alimentație suplimentară, conform prescripțiilor
medicale, probate cu documente justificative, și care nu
sunt suportate din fondurile de asigurări sociale prevăzute
de reglementările în vigoare;
e) cheltuielile cu îngrijitori pe perioada incapacității de
muncă, dacă prin certificatul medical se recomandă acest
lucru, însă nu mai mult decât salariul de bază minim brut
pe economie;
f) daunele morale: în conformitate cu legislația și
jurisprudența din România;
2. în caz de deces:
a) cheltuielile de înmormântare, inclusiv pentru piatra
funerară, precum și cele efectuate cu îndeplinirea ritualurilor
religioase, probate cu documente justificative;
b) cheltuielile de transport al cadavrului, inclusiv cele de
îmbălsămare, probate cu documente justificative, de la
localitatea unde a avut loc decesul până la localitatea în
care se face înmormântarea;
c) veniturile nete nerealizate și alte eventuale cheltuieli
rezultate în perioada de la data producerii accidentului și
până la data decesului, prevăzute la pct. 1, dacă acestea
au fost cauzate de producerea accidentului;
d) daunele morale: în conformitate cu legislația și
jurisprudența din România.
Stabilirea despăgubirilor în cazul avarierii sau al distrugerii
autovehiculelor

Art. 52. — (1) Despăgubirile pentru autovehicule nu pot
depăși cuantumul pagubei, diferența dintre valoarea
autovehiculului la data producerii accidentului și valoarea
rămasă și nici limita de despăgubire prevăzută în polița de
asigurare RCA.
(2) Prin valoare rămasă se înțelege valoarea acelor părți
din autovehicul rămase neavariate, cuprinsă între 0,1% și
cel mult 25% din valoarea autovehiculului la data producerii
accidentului.
(3) Cuantumul pagubei la autovehicule este egal cu
costul reparațiilor părților componente sau ale pieselor
avariate ori cu costul de înlocuire a acestora, inclusiv
cheltuielile pentru materiale, precum și cele de demontare
și montare aferente reparațiilor și înlocuirilor necesare ca
urmare a pagubelor produse prin respectivul accident de
autovehicul, stabilite la prețurile practicate de unitățile de
specialitate. Prin unități de specialitate se înțelege
persoanele juridice legal autorizate, care au în obiectul lor
de activitate comercializarea de autovehicule, părți
componente, piese înlocuitoare și materiale pentru acestea,
cu excepția celor în regim de consignație, și/sau
executarea de lucrări de întreținere și reparație la
autovehicule.
(4) La avarierea unui ansamblu sau subansamblu se ia
în considerare înlocuirea numai a părților componente sau
a pieselor care au fost avariate.
(5) Prin părți componente sau piese care necesită
înlocuirea se înțelege numai cele a căror reparare sau

MONITORUL OFICIAL AL ROMÂNIEI, PARTEA I, Nr. 977/6.XII.2006
folosire, chiar reparate, nu mai este posibilă din punct de
vedere tehnic datorită gradului de avariere a acestora ori,
cu toate că repararea este posibilă, costul de reparație,
inclusiv cheltuielile pentru materiale, precum și cele de
demontare și montare aferente depășesc valoarea de nou
a părții componente sau a piesei respective, inclusiv
cheltuielile pentru materiale, precum și cele de demontare
și montare aferente.
(6) Se consideră că a fost necesară revopsirea integrală
a autovehiculului atunci când părțile avariate din cauza
accidentului reprezintă minimum 50% din suprafața totală
exterioară a autovehiculului respectiv.
(7) Prețurile părților componente, ale pieselor
înlocuitoare noi și ale materialelor sunt cele practicate de
unitățile de specialitate.
(8) În cazurile în care pentru repararea autovehiculelor a
fost necesară procurarea directă de către deținător a unor
părți componente, piese sau materiale, cu plata în valută,
costul acestora este egal cu costul de achiziție prevăzut în
actele de cheltuieli prezentate, inclusiv cheltuielile de
transport și taxe vamale, exclusiv TVA aferentă, echivalat
în lei la cursul de schimb al pieței valutare comunicat de
Banca Națională a României la data efectuării plății facturii
de către păgubit. În aceste cazuri costul părților
componente, pieselor sau al materialelor nu va depăși
prețurile de vânzare practicate de unitățile de specialitate
din România, dacă acestea sunt comercializate și în
România.
(9) Costul reparațiilor efectuate la autovehicule se
stabilește pe baza documentelor eliberate de unitățile de
specialitate.
(10) În cazul în care reparațiile autovehiculului se
efectuează în regie proprie sau se solicită plata
despăgubirii înainte de efectuarea reparațiilor, costul
acestora se stabilește pe baza evaluării asigurătorului RCA
și, dacă este cazul, a documentelor justificative privind
plățile făcute, prezentate ulterior efectuării reparațiilor. În
astfel de cazuri cheltuielile cu manopera și costul
reparațiilor nu pot depăși, pentru părți componente, piese
sau materiale, prețurile de vânzare și tarifele pentru
manoperă practicate de unitățile de specialitate.
(11) Dacă pentru unele părți componente sau piese ale
autovehiculului nu există prețuri practicate de unitățile de
specialitate, valoarea de nou a acestora se stabilește pe
baza prețurilor din cataloagele pentru piese de schimb sau,
în lipsă, prin asimilare cu prețurile din cataloage ori cu cele
practicate de unitățile de specialitate, pentru părțile
componente sau piesele unor autovehicule similare. În
cazul în care prețurile din cataloage sunt exprimate în
valută, se va calcula echivalentul în lei la cursul de schimb
al pieței valutare comunicat de Banca Națională a
României la data producerii accidentului.
Art. 53. — (1) Valoarea autovehiculului la data
producerii accidentului se stabilește scăzându-se din
valoarea de nou a acestuia uzura corespunzătoare.
(2) Modalitatea de stabilire a valorii de nou și a uzurii
corespunzătoare, prevăzute de prezentele norme, se aplică
inclusiv în cazul despăgubirii stabilite prin hotărâre
judecătorească.
Art. 54. — Prin valoarea de nou a autovehiculelor avariate
se înțelege:
a) prețul de comercializare practicat de unitățile de
specialitate din România la data producerii accidentului;
b) pentru autovehiculele care nu se comercializează în
România, prețul corespunzător din cataloagele de
specialitate, echivalat în lei la cursul de schimb al pieței
valutare comunicat de Banca Națională a României la data
producerii accidentului;

19

c) pentru tipurile de autovehicule la care nu există
prețuri stabilite sau pentru tipuri ori modele care nu se mai
fabrică, valoarea stabilită prin asimilare cu prețul de
vânzare, practicat la data producerii accidentului, al unor
autovehicule care au aspect și caracteristici tehnice
similare, din producția internă sau externă. În lipsa acestor
prețuri se pot avea în vedere prețurile corespunzătoare din
cataloagele de specialitate.
Art. 55. — (1) Uzura autovehiculului avariat se stabilește
în raport cu vechimea, utilizarea și starea de întreținere a
acestuia la data producerii accidentului. La stabilirea uzurii
se ține seama de costul reparațiilor curente ori capitale,
inclusiv de costul de înlocuire a părților componente sau a
pieselor executate înainte de accident, pentru menținerea
stării tehnice corespunzătoare a autovehiculului. Valoarea
acestora se stabilește în baza documentațiilor privind costul
efectiv al reparațiilor sau al înlocuirilor respective.
(2) Criteriile pentru stabilirea uzurii în cazul pagubelor
produse la autovehicule sunt cele prevăzute în tabelele
nr. 1 și 2 din anexa nr. 1.
Art. 56. — Se acordă despăgubiri și pentru:
1. acoperirea cheltuielilor făcute în vederea limitării
pagubelor, dacă au fost necesare ca urmare a accidentului
și sunt probate cu documente justificative;
2. în cazul autovehiculelor avariate care nu se mai pot
deplasa prin forță proprie:
a) acoperirea cheltuielilor de transport al autovehiculului,
cu excepția cazurilor de daună totală, la unitatea de
specialitate din România cea mai apropiată de locul
accidentului, care poate face reparația, sau la locul cel mai
apropiat de adăpostire a autovehiculului;
b) cheltuielile de transport, până la localitatea de
domiciliu, al persoanelor care au efectuat voiajul în
autovehiculul avariat, fără a se putea depăși tariful prevăzut
pentru transportul cu avionul — clasa economic;
c) cheltuielile de transport al mărfurilor aflate în
autovehicul, inclusiv remorca/semiremorca tractată de
acesta, până la destinație;
d) cheltuielile prevăzute mai sus trebuie probate cu
documente justificative.
Art. 57. — În cazul persoanei păgubite, cu domiciliul/
sediul în străinătate, deținătoare a autovehiculului
înmatriculat în străinătate:
1. dacă reparația s-a efectuat în străinătate,
despăgubirile urmând a se plăti în valută, costul reparației
este cel prevăzut în documentația de reparație, avându-se
în vedere avariile constatate de asigurător, precum și
eventualele avarii suplimentare constatate cu ocazia
efectuării reparației, dacă producerea acestora se justifică
prin dinamica accidentului;
2. în cazul în care reparația s-a făcut în România și se
solicită plata despăgubirii în valută, calcularea în valută a
costurilor reparației, stabilite în lei, se face la cursul de
schimb al pieței valutare comunicat de Banca Națională a
României la data la care păgubitul a efectuat plata facturii
de reparație;
3. în cazul în care se solicită plata despăgubirii înainte
de efectuarea reparațiilor, costul pagubelor se stabilește pe
baza evaluării făcute de asigurătorul RCA, avându-se în
vedere constatările făcute de autoritățile publice
competente, cercetările efectuate de asigurătorul RCA în
legătură cu dinamica accidentului și întinderea prejudiciului,
precum și, dacă este cazul, documentele prezentate ulterior
privind plățile efectiv făcute de cel păgubit. Calcularea în
valută a despăgubirilor stabilite în lei se face la cursul de
schimb al pieței valutare, comunicat de Banca Națională a
României la data propunerii făcute de către asigurătorul
RCA persoanei păgubite și acceptate de aceasta;

20

MONITORUL OFICIAL AL ROMÂNIEI, PARTEA I, Nr. 977/6.XII.2006

4. în cazul în care se solicită plata în lei a despăgubirii
stabilite în valută, se va calcula echivalentul în lei al
acesteia, la cursul de schimb al pieței valutare comunicat
de Banca Națională a României la data propunerii făcute
de către asigurătorul RCA persoanei păgubite și acceptate
de aceasta;
5. calcularea în valută a limitelor privind cuantumul
despăgubirilor stabilite potrivit art. 12 se face la cursul de
schimb al pieței valutare comunicat de Banca Națională a
României la data producerii accidentului.
Art. 58. — În cazurile în care despăgubirile urmează să
fie recuperate potrivit art. 58 din Legea nr. 136/1995, cu
modificările și completările ulterioare, suma de recuperat
reprezintă:
a) despăgubirea stabilită în lei, în cazul în care plata
acesteia s-a făcut de către asigurătorul RCA în lei;
b) despăgubirea stabilită și plătită în valută, echivalată
în lei la cursul de schimb al pieței valutare comunicat de
Banca Națională a României la data efectuării plății externe
de către asigurătorul RCA.
Criterii pentru stabilirea uzurii în cazul pagubelor produse la
autovehicule

Art. 59. — (1) Pentru stabilirea valorii autovehiculelor la
data producerii evenimentului asigurat, din valoarea de nou
a acestora se scade uzura valorică. Prin uzură valorică se
înțelege acea parte din valoarea autovehiculului ce se
pierde prin vechime, întrebuințare sau stare de întreținere.
(2) Uzura valorică se calculează prin aplicarea unui
coeficient de uzură asupra valorii de nou a autovehiculului
la data producerii evenimentului asigurat.
(3) Coeficientul de uzură se stabilește în funcție de
gradul de întrebuințare, kilometri parcurși cu autovehiculul,
precum și de vechimea în exploatare, exprimată în unități
de timp/ani, diferențiată pe categorii de autovehicule, potrivit
tabelelor coeficienților de uzură nr. 1 și 2, prevăzute în
anexa nr. 1.
(4) Pentru stabilirea coeficientului de uzură a unui
autovehicul sunt necesare:
a) data introducerii în exploatare de nou a
autovehiculului respectiv, menționată în documentele de
identificare a acestuia: carte de identitate, certificat de
înmatriculare etc. sau, în lipsă, anul de fabricație de pe
placa de origine a autovehiculului;
b) parcursul în kilometri realizat de autovehiculul
respectiv de la data introducerii lui în exploatare de nou și
până la data producerii evenimentului asigurat.
Art. 60. — (1) Pentru autovehiculele la care se cunosc
datele menționate la art. 59 alin. (4), pentru stabilirea
coeficientului de uzură a autovehiculului avariat se caută în
tabelul coeficienților de uzură linia corespunzătoare vechimii
în exploatare, în ani, și coloana corespunzătoare stării de
întreținere medie, la intersecția cărora se va găsi
coeficientul de uzură respectiv. Coeficienții de uzură sunt
determinați pentru un parcurs mediu anual de 12.000 km.
(2) În cazul în care există diferențe între parcursul real
și cel rezultat utilizându-se media anuală, coeficientul
corespunzător stării de întreținere medie se va corecta cu
0,5% pentru fiecare 1.000 km, fără a se putea depăși
coeficienții corespunzători stărilor de întreținere bună sau
satisfăcătoare.
(3) Corecția se face prin adunare, dacă parcursul real
este mai mare de 12.000 km/an, ori prin scădere, dacă
parcursul real este mai mic.
Art. 61. — (1) Pentru autovehiculele la care nu se
cunoaște parcursul în km, realizat până la data producerii
evenimentului asigurat, sau acesta nu este în concordanță
cu starea tehnică a autovehiculului respectiv, coeficientul de

uzură a autovehiculului avariat se stabilește în funcție de
vechimea în exploatare și de starea de întreținere a
acestuia, prevăzute în tabelele coeficienților de uzură nr. 1
și 2 din anexa nr. 1.
(2) Starea de întreținere a unui autovehicul se clasifică
în: bună, medie și satisfăcătoare.
(3) Stabilirea stării de întreținere a autovehiculului se
face potrivit stării acestuia dinainte de producerea
evenimentului asigurat, pe baza criteriilor de mai jos:
a) stare de întreținere bună — autovehiculul prezintă:
integritatea elementelor caroseriei, barelor de protecție și
capacelor de roți; vopseaua intactă, fără exfolieri sau urme
aparente de rugină a tablei; tapițeria fără pete, urme de
uzură prematură sau rupturi; cauciucuri uzate uniform, fără
să prezinte uzuri accentuate pe flancuri ca urmare a unui
reglaj necorespunzător al direcției; motorul fără scurgeri de
ulei pe părțile laterale sau pe capotajele interioare ale
spațiului afectat acestuia;
b) stare de întreținere medie — autovehiculul prezintă:
deformări ale caroseriei, barelor de protecție sau capacelor
de roți până la 10 dm 2 însumat pe întreaga suprafață
exterioară; degradări ale vopselei în ceea ce privește luciul,
cu urme de rugină aparentă pe o suprafață totală până la
10 dm2, cu exfolieri pe o suprafață totală până la 1 cm2;
pete pe tapițeria scaunelor;
c) stare de întreținere satisfăcătoare — autovehiculul
prezintă: deformări ale caroseriei, barelor de protecție și
capacelor de roți mai mari de 10 dm2 însumat pe întreaga
suprafață exterioară: degradări ale vopselei, pierderea totală
a luciului, cu exfolieri pe o suprafață totală mai mare de
1 cm2, cu urme pronunțate de rugină aparentă și zgârieturi;
tapițeria deteriorată și murdară; cauciucurile uzate
neuniform, cu accentuări pe unul dintre flancuri, ca urmare
a unui reglaj necorespunzător al direcției; motorul cu urme
de ulei pe părțile superioare și laterale ca urmare a
scurgerilor la capacul distribuției, al chiulasei sau pe lângă
garniturile de etanșare; joc mare la volanul direcției.
(4) Cunoscându-se data introducerii în exploatare de
nou și starea sa de întreținere justificată tehnic, pentru
stabilirea coeficientului de uzură a autovehiculului avariat se
caută în tabelul coeficienților de uzură linia orizontală
corespunzătoare vechimii în exploatare, în ani, a acestuia
și se stabilește un coeficient de uzură cuprins între cei
corespunzători stării de întreținere bună și satisfăcătoare.
Art. 62. — (1) Pentru autovehiculele care aveau
executate înainte de data producerii evenimentului asigurat
reparații curente, inclusiv înlocuiri ale părților componente
sau ale pieselor originale, stabilirea coeficientului de uzură
se face pe baza relației:
Ur = U x K, în care:
Ur = coeficientul de uzură recalculat al autovehiculului;
U = coeficientul de uzură rezultat din tabelele
coeficienților de uzură, în baza datelor determinate potrivit
art. 60;
K = coeficientul de corecție a uzurii (A–a)/A,
în care:
A = valoarea de nou a autovehiculului avariat;
a = costul total al reparațiilor curente, inclusiv al
înlocuirilor de părți componente sau de piese originale
executate înainte de data producerii evenimentului asigurat,
exclusiv cele efectuate ca urmare a unor accidente sau a
unor defecte de fabricație, pentru menținerea sau
îmbunătățirea
stării
tehnice
corespunzătoare
a
autovehiculului, în baza documentațiilor privind costul efectiv
al acestora.
(2) Nu se pot lua în calcul coeficienți de uzură (U)
inferiori coeficienților minimali sau superiori celor maximali,

MONITORUL OFICIAL AL ROMÂNIEI, PARTEA I, Nr. 977/6.XII.2006
pentru vechimea în exploatare, parcursul realizat și starea
de întreținere a autovehiculului avariat, prevăzuți în tabelele
coeficienților de uzură nr. 1 și 2 cuprinse în anexa nr. 1.
Stabilirea despăgubirilor în cazul avarierii sau al distrugerii altor
bunuri

Art. 63. — (1) Despăgubirile pentru clădiri, construcții
sau alte bunuri se stabilesc pe baza prețurilor existente pe
piață la data producerii riscului asigurat, în limitele de
despăgubire stabilite potrivit art. 12.
(2) În cazul în care persoanele păgubite prezintă
documentații tehnice: devize de reparații sau alte evaluări,
acestea pot fi luate în considerare la stabilirea despăgubirii,
după verificarea prealabilă făcută de asigurător.
Stabilirea despăgubirilor în cazul vătămării sau al pieirii animalelor

Art. 64. — (1) Despăgubirile pentru animale se stabilesc
pe baza valorii de pe piața locală a animalului respectiv la
data producerii accidentului.
(2) Păgubitul va prezenta actul justificativ din care să
rezulte că este proprietarul animalului respectiv.
TITLUL III
Plata despăgubirilor

Art. 65. — (1) După acceptarea ofertei de despăgubire,
persoana prejudiciată va preciza modalitatea de plată: în
numerar sau prin ordin de plată, în contul bancar personal
sau în contul bancar al unității de specialitate care a
efectuat reparația.
(2) În cazul în care în drepturile persoanei prejudiciate
s-a subrogat asigurătorul acesteia, conform prevederilor
art. 22 din Legea nr. 136/1995, cu modificările și
completările ulterioare, asigurătorul RCA efectuează plata
despăgubirilor astfel:
a) dacă nu există obiecțiuni asupra sumelor solicitate,
acestea se vor achita în cel mult 15 zile calendaristice de
la data avizării scrise, efectuată de asigurătorul subrogat în
drepturile persoanei păgubite, însoțită de documentele
justificative. Avizarea de plată poate fi făcută la sediul
social sau la oricare dintre unitățile teritoriale ale
asigurătorului RCA care desfășoară activități de constatare,
de lichidare a daunelor auto și de efectuare a plăților de
despăgubiri. Acțiunea în justiție împotriva asigurătorului
RCA poate fi exercitată, în mod alternativ, la oricare dintre
sediile asigurătorului, respectiv sediul social sau sucursala
care a emis polița de asigurare RCA, ori sucursala care a
lichidat dauna;
b) dacă există obiecții întemeiate asupra sumelor
solicitate, acestea se vor comunica asigurătorului CASCO
în termenul prevăzut la lit. a), urmând ca în termen de cel
mult 30 de zile calendaristice de la soluționarea
obiecțiunilor să se efectueze plata.
(3) În cazul neformulării obiecțiilor în termen de
30 de zile, asigurătorul RCA nu mai poate emite obiecțiuni,
datoria devenind scadentă.
(4) Dacă asigurătorul RCA nu își îndeplinește obligațiile
în termenele prevăzute la alin. (2) și (3) sau și le
îndeplinește defectuos, la suma solicitată pentru plata
asigurătorului RCA se aplică o penalizare de 0,1%,
calculată pentru fiecare zi de întârziere.
Art. 66. — (1) Odată cu încasarea despăgubirii, partea
prejudiciată va menționa în scris că a fost integral
despăgubită pentru prejudiciile suferite și că nu mai are nici
o pretenție de la asigurătorul RCA și de la asigurat, în
*) Anexele nr. 1, 2, 3, 4, 5a), 5b) și 6 sunt reproduse în facsimil.

21

legătură cu prejudiciul respectiv, dacă despăgubirea plătită
nu depășește limita de despăgubire ce poate fi acordată
de asigurător pentru prejudiciile cauzate în unul și același
accident de autovehicul, prevăzută în polița de asigurare
RCA.
(2) Declarația de acceptare a despăgubirii, prevăzută la
alin. (1), va fi dată de asigurătorul CASCO, în cazurile de
regres.
(3) În situația efectuării plății de către asigurătorul RCA
direct în contul bancar al persoanei prejudiciate, aceasta se
consideră a fi integral despăgubită dacă în termen de
30 de zile de la data intrării sumei în contul său bancar nu
a notificat asigurătorului RCA eventualele obiecții referitoare
la cuantumul despăgubirii, dacă plata efectuată conține
elementele necesare identificării acesteia de către creditor.
TITLUL IV
Dispoziții finale

Art. 67. — (1) În cazurile în care nu s-a realizat
convenția și despăgubirile se stabilesc prin hotărâre
judecătorească, asigurătorul RCA va acorda despăgubiri
fără a mai fi necesară încuviințarea asiguratului, în baza
hotărârii judecătorești rămase definitivă, irevocabilă și
învestită cu formulă executorie, cu respectarea prevederilor
Legii nr. 136/1995, cu modificările și completările ulterioare,
și ale prezentelor norme.
(2) În cazul obligării la prestații bănești periodice,
sumele stabilite în condițiile prevăzute la alin. (1) se vor
plăti până la reducerea sau încetarea stării de nevoie ori a
incapacității de muncă, ținându-se seama de deciziile de
pensionare, de certificatele medicale și de alte dovezi care
stabilesc aceste situații, cu respectarea limitelor de
despăgubire stabilite prin polița de asigurare RCA.
Art. 68. — În cazul în care după plata despăgubirilor
pentru vătămări corporale, stabilite prin hotărâre a organului
de jurisdicție competent, intervine decesul victimei ca
urmare a aceluiași accident, se vor stabili despăgubiri, pe
baza convenției dintre părți, pentru cheltuielile prevăzute la
art. 51 pct. 2.
Art. 69. — Convenția dintre asigurați, persoanele
prejudiciate și asigurătorii RCA are caracter total,
necondiționat, definitiv și stinge toate pretențiile decurgând
din prejudiciile care erau sau puteau fi cunoscute la data
realizării convenției, pentru prejudiciile ce s-au acoperit pe
această cale, cu excepția situației în care ulterior plății
despăgubirii pentru vătămări corporale starea persoanei
lezate s-a agravat ori a intervenit decesul acesteia ca
urmare a aceluiași accident.
Art. 70. — Asigurătorii RCA sunt obligați să comunice
asiguraților condițiile privind această asigurare, prevăzute de
prezentele norme.
Art. 71. — Pentru respectarea intereselor asiguraților,
Comisia de Supraveghere a Asigurărilor, prin atribuțiile sale,
analizează și rezolvă eventualele reclamații primite de la
asigurați sau de la alte persoane fizice și juridice care
apelează la serviciile societăților din domeniul asigurărilor.
Art. 72. — Nerespectarea prevederilor prezentelor norme
de către societățile de asigurare se sancționează în
condițiile și potrivit prevederilor Legii nr. 32/2000, cu
modificările și completările ulterioare, precum si ale Legii
nr. 136/1995, cu modificările si completările ulterioare.
Art. 73. — Anexele nr. 1, 2, 3, 4, 5a), 5b) și 6*) fac
parte integrantă din prezentele norme.

22

MONITORUL OFICIAL AL ROMÂNIEI, PARTEA I, Nr. 977/6.XII.2006
ANEXA Nr. 1
la norme

MONITORUL OFICIAL AL ROMÂNIEI, PARTEA I, Nr. 977/6.XII.2006

23

24

MONITORUL OFICIAL AL ROMÂNIEI, PARTEA I, Nr. 977/6.XII.2006
ANEXA Nr. 2
la norme

Nr.
crt.

MONITORUL OFICIAL AL ROMÂNIEI, PARTEA I, Nr. 977/6.XII.2006

25
(verso anexa nr. 2)

la norme

ANEXA Nr. 3

26

MONITORUL OFICIAL AL ROMÂNIEI, PARTEA I, Nr. 977/6.XII.2006

MONITORUL OFICIAL AL ROMÂNIEI, PARTEA I, Nr. 977/6.XII.2006

27

28

MONITORUL OFICIAL AL ROMÂNIEI, PARTEA I, Nr. 977/6.XII.2006
ANEXA Nr. 4
la norme

MONITORUL OFICIAL AL ROMÂNIEI, PARTEA I, Nr. 977/6.XII.2006

29
ANEXA Nr. 5a)
la norme

30

MONITORUL OFICIAL AL ROMÂNIEI, PARTEA I, Nr. 977/6.XII.2006
ANEXA Nr. 5b)
la norme

MONITORUL OFICIAL AL ROMÂNIEI, PARTEA I, Nr. 977/6.XII.2006

31

[verso anexele nr. 5a) și nr. 5b)]

ANEXA Nr. 6
la norme

P R E Ț U R I L E

publicațiilor legislative pentru anul 2007
— pe suport fizic —
Prețul
abonamentului
anual (lei)

Denumirea publicației

•
•
•
•
•
•
•
•
•
•
•
•

Monitorul Oficial, Partea I, în limba română
Monitorul Oficial, Partea I, în limba română, numere bis*
Monitorul Oficial, Partea I, în limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului și alte acte normative
Breviar Legislativ
Repertoriul actelor normative

Prețul
abonamentului
trimestrial (lei)

1.560
260
1.400
2.100
400
1.600
1.500
500
400
660
60
109

400
—
350
525
100
400
375
125
100
165
15
—

Prețul
abonamentului
lunar (lei)

140
—
—
—
—
—
—
—
—
—
—
—

** Cu excepția numerelor bis de interes restrâns.
Legislație în format electronic (opțional pe CD sau DVD)
n
n
n
n
n
n
n
n

Decizii ale Curții Constituționale
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului

Oficial,
Oficial,
Oficial,
Oficial,
Oficial,
Oficial,
Oficial,

Partea
Partea
Partea
Partea
Partea
Partea
Partea

Preț

80
1.400
900
1.200
400
1.700
800
80

I și Partea I bis 1989—2006
I Maghiară
2000—2006
a II-a
1995—2006
a III-a
2001—2006
a IV-a
2001—2006
a VI-a
2001—2006
a VII-a
2005—2006

Prețurile includ T.V.A. 9%.
Abonamentele la publicațiile Regiei Autonome îMonitorul Oficial“ se pot efectua prin următoarele societăți de distribuție:
u COMPANIA NAȚIONALĂ îPOȘTA ROMÂNĂ“ — S.A.
u RODIPET — S.A.
u ACTA LEGIS — S.R.L.
u INFO EUROTRADING — S.A.
u INTERPRESS SPORT — S.R.L.
u MEDIA PRESS ABONAMENTE — S.R.L.
u M.T. PRESS IMPEX — S.R.L.
u PRESS EXPRES — S.R.L.
u ZIRKON MEDIA — S.R.L.
u ART ADVERTISING — S.R.L.
u CALLIOPE — S.R.L.
u CARTEXIM — S.R.L.
u CURIER PRESS — S.A.
u MIMPEX — S.R.L.

— prin oficiile sale poștale
— prin toate filialele
— București, str. Banul Udrea nr. 10,
(telefon/fax: 411.91.79)
— București, Splaiul Independenței nr. 202A
(telefon: 316.30.57, fax: 316.30.58)
— București, str. Hristo Botev nr. 6
(telefon/fax: 313.85.07; 313.85.08; 313.85.09)
— București, str. Izvor nr. 78, et. 2
(tel. 311.97.84, fax 311.97.85)
— București, bd. Basarabia nr. 256
(telefon/fax: 255.48.15; 255.48.16)
— Otopeni, str. Flori de Câmp nr. 9
(telefon/fax: 221.05.37; 0745.133.712)
— București, str. Călin Ottoi nr. 29
(tel. 250.52.77, 250.22.94, fax 250.56.30)
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
— Slobozia, Bd. Matei Basarab, bl. A2, sc. B, ap. 15, parter
(telefon/fax: 0243/22.06.95)
— Brașov, str. Traian Grozăvescu nr. 7
(telefon/fax: 0268/47.05.96)
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 977/6.XII.2006 conține 32 de pagini.

Prețul: 2,25 lei

&JUYDGY|121539]
ISSN 1453—4495

