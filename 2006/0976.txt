Anul 174 (XVIII) — Nr. 976

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 6 decembrie 2006

SUMAR

Nr.

Pagina
LEGI ȘI DECRETE

432. — Lege privind aprobarea Ordonanței de urgență
a Guvernului nr. 189/2005 pentru stabilirea unor
măsuri privind vehiculele rutiere înmatriculate .......
1.317. — Decret pentru promulgarea Legii privind
aprobarea Ordonanței de urgență a Guvernului
nr. 189/2005 pentru stabilirea unor măsuri privind
vehiculele rutiere înmatriculate ................................

433. — Lege pentru aprobarea Ordonanței de urgență
a Guvernului nr. 58/2006 privind modificarea și
completarea Legii nr. 349/2002 pentru prevenirea
și combaterea efectelor consumului produselor din
tutun ..........................................................................
1.318. — Decret privind promulgarea Legii pentru
aprobarea Ordonanței de urgență a Guvernului

2–3

Nr.

Pagina
nr. 58/2006 privind modificarea și completarea
Legii nr. 349/2002 pentru prevenirea și
combaterea efectelor consumului produselor din
tutun ..........................................................................

4

DECIZII ALE CURȚII CONSTITUȚIONALE
3

Decizia nr. 734 din 24 octombrie 2006 referitoare la
excepția de neconstituționalitate a dispozițiilor
art. 454 alin. 1 din Codul de procedură civilă .....

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4

975. — Ordin al președintelui Agenției Naționale de
Administrare Fiscală pentru aprobarea Listei
contribuabililor declarați inactivi și a Listei
contribuabililor reactivați ...........................................

6–31

2

MONITORUL OFICIAL AL ROMÂNIEI, PARTEA I, Nr. 976/6.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 189/2005
pentru stabilirea unor măsuri privind vehiculele rutiere înmatriculate
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 189 din 21 decembrie 2005 pentru stabilirea unor
măsuri privind vehiculele rutiere înmatriculate, publicată în
Monitorul Oficial al României, Partea I, nr. 1.179 din
28 decembrie 2005, cu următoarele modificări și completări:
1. Articolul 1 va avea următorul cuprins:
îArt. 1. — (1) Direcția regim permise de conducere și
înmatriculare a vehiculelor din Ministerul Administrației și
Internelor constituie și administrează baza de date națională
integrată privind vehiculele rutiere înmatriculate, care se
actualizează pe baza datelor furnizate în sistem informatizat
de către Comisia de Supraveghere a Asigurărilor, Registrul
Auto Român și Oficiul Național al Registrului Comerțului,
referitoare la vehiculele asigurate pentru răspundere civilă
pentru pagube produse terților prin accidente de circulație,
denumită în continuare asigurare RCA, vehiculele care au
efectuat inspecția tehnică periodică, denumită în continuare
ITP, respectiv la radierea operatorilor economici sau a altor
persoane juridice.
(2) Comisia de Supraveghere a Asigurărilor, Registrul
Auto Român și Oficiul Național al Registrului Comerțului au
obligația de a transmite Direcției regim permise de
conducere și înmatriculare a vehiculelor datele prevăzute la
alin. (1) în termen de 20 de zile de la încheierea asigurării
RCA, de la efectuarea ITP respective, precum și de la
radierea operatorilor economici sau a altor persoane
juridice. Transmiterea datelor se face cu titlu gratuit.
(3) În vederea realizării obligațiilor Comisiei de
Supraveghere a Asigurărilor și ale Registrului Auto Român,
prevăzute la alin. (2), societățile de asigurări și societățile
autorizate să efectueze inspecțiile tehnice periodice ale
vehiculelor sunt obligate să comunice săptămânal acestor
instituții datele prevăzute la alin. (1) privind încheierea
asigurării RCA, respectiv a efectuării ITP.
(4) Listele cu vehiculele pentru care încheierea asigurării
RCA, respectiv efectuarea ITP au fost realizate anterior
datei intrării în vigoare a prezentei ordonanțe de urgență și
nu au expirat până la data respectivă vor fi înaintate
Direcției regim permise de conducere și înmatriculare a
vehiculelor din Ministerul Administrației și Internelor de către
Comisia de Supraveghere a Asigurărilor, respectiv Registrul
Auto Român.
(5) Modalitățile concrete de interconectare între bazele
de date proprii ale instituțiilor prevăzute la alin. (1), precum
și condițiile, modalitățile de comunicare, termenul și forma
datelor necesare se stabilesc pe bază de protocoale
încheiate în termen de 15 zile de la intrarea în vigoare a
legii de aprobare a prezentei ordonanțe de urgență între
instituțiile respective, precum și prin normele de aplicare
emise de autoritățile corespunzătoare.“
2. Articolul 2 va avea următorul cuprins:
îArt. 2. — (1) Direcția regim permise de conducere și
înmatriculare a vehiculelor din Ministerul Administrației și

Internelor efectuează periodic, cel puțin trimestrial,
compararea parcului de vehicule înmatriculate cu cel pentru
care au fost îndeplinite obligațiile referitoare la încheierea
asigurării RCA, respectiv la efectuarea ITP, precum și cu
cel de vehicule aparținând operatorilor economici și altor
persoane juridice, pe baza datelor primite în condițiile
prevăzute la art. 1 alin. (2).
(2) Prima comparare prevăzută la alin. (1) se
efectuează cel mai târziu la data de 1 februarie 2006. Pe
baza datelor rezultate cu această ocazie, Direcția regim
permise de conducere și înmatriculare a vehiculelor
comunică, tuturor persoanelor ale căror vehicule
înmatriculate nu au asigurare RCA sau nu au efectuată
ITP, cu privire la consecințele juridice ale neîndeplinirii,
până la data de 31 martie 2006, a obligațiilor legale
corespunzătoare.
(3) Comunicările prevăzute la alin. (2) se transmit la
adresele de domiciliu și, după caz, de reședință ori la
sediile deținătorilor de vehicule înmatriculate.“
3. Articolul 3 va avea următorul cuprins:
îArt. 3. — (1) Începând cu data de 1 aprilie 2006, la
împlinirea unui termen de 15 zile de la data expirării ITP
sau a asigurării RCA, se suspendă de drept certificatele de
înmatriculare ale vehiculelor rutiere aflate în această
situație. Suspendarea se comunică deținătorului vehiculului
de îndată, în scris, de către Direcția regim permise de
conducere și înmatriculare a vehiculelor sau, după caz, de
către serviciul public comunitar regim permise de conducere
și înmatriculare a vehiculelor.
(2) Prevederile alin. (1) referitoare la suspendare se
aplică și vehiculelor înmatriculate ale căror inspecții tehnice
sau asigurări au expirat înainte de data de 1 aprilie 2006
și nu au îndeplinit cerințele respective până la data de
31 martie 2006, conform comunicării trimise.
(3) Beneficiază de neaplicarea suspendării în condițiile
prevăzute la alin. (2) persoanele care au primit
comunicările prevăzute la art. 2 alin. (2) și care până la
data de 31 martie 2006 prezintă la Direcția regim permise
de conducere și înmatriculare a vehiculelor sau la serviciile
publice comunitare regim permise de conducere și
înmatriculare a vehiculelor dovada încheierii, în condițiile
legii, a asigurării RCA sau/și, după caz, a efectuării ITP.“
4. Articolul 4 va avea următorul cuprins:
îArt. 4. — (1) Suspendarea certificatului de înmatriculare
instituită în condițiile art. 3 încetează la data la care
deținătorul vehiculului prezintă la Direcția regim permise de
conducere și înmatriculare a vehiculelor sau la serviciile
publice comunitare regim permise de conducere și
înmatriculare a vehiculelor dovada încheierii, în condițiile
legii, a asigurării RCA sau/și, după caz, a efectuării ITP.
(2) Suspendarea certificatului de înmatriculare se revocă
de drept în cazul în care deținătorul vehiculului face
dovada că la data instituirii suspendării îndeplinea toate

MONITORUL OFICIAL AL ROMÂNIEI, PARTEA I, Nr. 976/6.XII.2006
condițiile prevăzute de lege cu privire la asigurarea RCA
și ITP.“
5. Articolul 5 va avea următorul cuprins:
îArt. 5. — (1) În termen de 30 de zile de la radierea
unui operator economic sau a altei persoane juridice din
evidențele Oficiului Național al Registrului Comerțului, dacă
deține vehicule înscrise în circulație, certificatele de
înmatriculare ale acestora se radiază de drept în condițiile
legii.
(2) Vehiculul fără stăpân sau abandonat, care a trecut
de drept în proprietatea unei unități administrativ-teritoriale
în condițiile Legii nr. 421/2002 privind regimul juridic al
vehiculelor fără stăpân sau abandonate pe terenuri
aparținând domeniului public sau privat al statului ori al
unităților administrativ-teritoriale, cu modificările și
completările ulterioare, se radiază de drept din evidențele
Direcției regim permise de conducere și înmatriculare a
vehiculelor, pe baza dispoziției primarului, prin care se
constată schimbarea titularului dreptului de proprietate.
Primarii au obligația de a comunica dispozițiile respective
la serviciile publice comunitare regim permise de conducere
și înmatriculare a vehiculelor în termen de 5 zile de la
emiterea acestora.“
6. Articolul 6 va avea următorul cuprins:
îArt. 6. — În cazul vehiculelor ale căror certificate de
înmatriculare, eliberate în conformitate cu Regulamentul
pentru aplicarea Decretului nr. 328/1966 privind circulația
pe drumurile publice și pentru stabilirea și sancționarea
contravențiilor în acest sector, nu au fost preschimbate
până la data de 31 octombrie 2001, înmatricularea se
radiază de drept, dacă deținătorul nu solicită preschimbarea
certificatului în termen de 90 de zile de la intrarea în

3

vigoare a legii de aprobare a prezentei ordonanțe de
urgență.“
7. La articolul 7, alineatele (1) și (2) vor avea următorul
cuprins:
îArt. 7. — (1) Conducerea pe drumurile publice a
vehiculelor ale căror certificate de înmatriculare au fost
suspendate în condițiile prezentei ordonanțe de urgență
constituie contravenție și se sancționează cu amendă de la
3.000 lei la 5.000 lei.
(2) Neîndeplinirea de către societățile de asigurări și
societățile autorizate să efectueze ITP ale vehiculelor a
obligațiilor prevăzute la art. 1 alin. (3) atrage atenționarea
în scris a operatorilor economici și a altor persoane juridice
vinovate. Încălcarea de către acestea în mod repetat a
obligațiilor menționate se sancționează cu suspendarea, pe
perioade de 1 la 6 luni, a autorizației de a practica
asigurările RCA sau de a efectua ITP, după caz.“
8. Articolul 9 va avea următorul cuprins:
îArt. 9. — Prevederile prezentei ordonanțe de urgență
se completează cu cele ale Ordonanței de urgență a
Guvernului nr. 195/2002 privind circulația pe drumurile
publice, republicată, cu modificările și completările
ulterioare, precum și cu cele ale Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.“
Art. II. — Ordonanța de urgență a Guvernului
nr. 189/2005 pentru stabilirea unor măsuri privind vehiculele
rutiere înmatriculate, cu modificările și completările aduse
prin prezenta lege, se va republica, dându-se textelor o
nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 noiembrie 2006.
Nr. 432.
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 189/2005
pentru stabilirea unor măsuri privind vehiculele rutiere
înmatriculate
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 189/2005 pentru stabilirea unor măsuri privind
vehiculele rutiere înmatriculate și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 24 noiembrie 2006.
Nr. 1.317.

4

MONITORUL OFICIAL AL ROMÂNIEI, PARTEA I, Nr. 976/6.XII.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului
nr. 58/2006 privind modificarea și completarea
Legii nr. 349/2002 pentru prevenirea și combaterea efectelor
consumului produselor din tutun
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 58
din 30 august 2006 privind modificarea și completarea Legii nr. 349/2002
pentru prevenirea și combaterea efectelor consumului produselor din tutun,
publicată în Monitorul Oficial al României, Partea I, nr. 763 din 7 septembrie 2006.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 noiembrie 2006.
Nr. 433.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 58/2006 privind modificarea
și completarea Legii nr. 349/2002 pentru prevenirea
și combaterea efectelor consumului produselor din tutun
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 58/2006 privind modificarea și completarea Legii
nr. 349/2002 pentru prevenirea și combaterea efectelor consumului
produselor din tutun și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 24 noiembrie 2006.
Nr. 1.318.

MONITORUL OFICIAL AL ROMÂNIEI, PARTEA I, Nr. 976/6.XII.2006

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 734
din 24 octombrie 2006

referitoare la excepția de neconstituționalitate a dispozițiilor art. 454 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 454 alin. 1 din Codul de
procedură civilă, excepție ridicată de Societatea Comercială
îConti“ — S.A. din Ploiești în Dosarul nr. 3.248/2006 al
Judecătoriei Ploiești.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 10 iulie 2006, pronunțată în Dosarul
nr. 3.248/2006, Judecătoria Ploiești a sesizat Curtea
Constituțională cu excepția de neconstituționalitate a
dispozițiilor art. 454 alin. 1 din Codul de procedură civilă,
excepție ridicată de Societatea Comercială îConti“ — S.A.
din Ploiești.
În motivarea excepției de neconstituționalitate autorul
susține că, deși în cadrul tuturor celorlalte forme de
executare se procedează la somarea debitorului, art. 454
alin. 1 din Codul de procedură civilă prevede că poprirea
se înființează fără somație. Astfel, de înființarea popririi ia
cunoștință numai creditorul, textul de lege criticat instituind
un privilegiu în favoarea acestuia, ceea ce contravine
principiului egalității în drepturi a cetățenilor și dreptului la
un proces echitabil.
Judecătoria Ploiești, invocând jurisprudența constantă a
Curții Constituționale în această materie, apreciază excepția
de neconstituționalitate ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Avocatul Poporului consideră excepția de neconstituționalitate ca fiind neîntemeiată, textul de lege criticat fiind
în deplină concordanță cu prevederile constituționale
invocate.

Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 454 alin. 1 din Codul de procedură civilă,
dispoziții care au următorul conținut: îPoprirea se înființează
fără somație, prin adresă însoțită de o copie certificată de pe
titlul executoriu, comunicată celei de-a treia persoane arătate la
art. 452, înștiințându-se totodată și debitorul despre măsura
luată.“
Autorul excepției susține că dispozițiile legale criticate
încalcă prevederile constituționale ale art. 16 alin. (1) care
consacră egalitatea în drepturi a cetățenilor și ale art. 21
alin. (1) și (3) referitoare la accesul liber la justiție și
dreptul la un proces echitabil.
Examinând excepția de neconstituționalitate, Curtea
constată că dispozițiile art. 454 alin. 1 din Codul de
procedură civilă au mai fost supuse controlului de
constituționalitate. Astfel, prin Decizia nr. 178/2004,
publicată în Monitorul Oficial al României, Partea I, nr. 443
din 18 mai 2004, și prin Decizia nr. 336/2004, publicată în
Monitorul Oficial al României, Partea I, nr. 922 din
11 octombrie 2004, Curtea a reținut că poprirea se
realizează prin intermediul unei proceduri suple și rapide în
vederea recuperării creditului, art. 454 din Codul de
procedură civilă având ca finalitate asigurarea celerității
executării prestației la care debitorul este obligat printr-un
titlu executoriu. În considerarea acestor rațiuni și pentru
prevenirea unor eventuale abuzuri din partea debitorilor răuplatnici, în sensul tergiversării executării obligațiilor ce le
incumbă, legiuitorul a prevăzut în mod expres înființarea
popririi fără obligația somării prealabile a debitorului. În
condițiile în care respectivul debitor are posibilitatea de a
lua cunoștință de înființarea popririi, textul de lege criticat
nu îngrădește în nici un fel accesul liber la justiție sau
dreptul persoanei la apărare. De asemenea, în măsura în
care reglementarea dedusă controlului se aplică tuturor
celor aflați în situația prevăzută în ipoteza normei legale,
fără nici o discriminare pe considerente arbitrare, nici critica
cu un atare obiect nu este întemeiată.
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
anterioare își păstrează valabilitatea și în cauza de față.

6

MONITORUL OFICIAL AL ROMÂNIEI, PARTEA I, Nr. 976/6.XII.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 454 alin. 1 din Codul de procedură civilă, excepție
ridicată de Societatea Comercială îConti“ — S.A. din Ploiești în Dosarul nr. 3.248/2006 al Judecătoriei Ploiești.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea Listei contribuabililor declarați inactivi și a Listei contribuabililor reactivați
În temeiul art. 33 alin. (3) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere art. 11 alin. (12) din Legea nr. 571/2003 privind Codul fiscal, cu modificările și completările
ulterioare, și Ordinul președintelui Agenției Naționale de Administrare Fiscală nr. 575/2006 privind stabilirea condițiilor și
declararea contribuabililor inactivi,
președintele Agenției Naționale de Administrare Fiscală emite următorul ordin:
Art. 1. — Se aprobă Lista contribuabililor declarați
inactivi, prevăzută în anexa nr. 1*) care face parte
integrantă din prezentul ordin.
Art. 2. — Se aprobă Lista contribuabililor reactivați,
prevăzută în anexa nr. 2*) care face parte integrantă din
prezentul ordin.
Art. 3. — Listele menționate la art. 1 și 2 vor fi
publicate în Monitorul Oficial al României, Partea I, și vor fi
afișate de Direcția generală a tehnologiei informației din
cadrul Ministerului Finanțelor Publice pe pagina de internet
a acestuia, www.mfinante.ro, la secțiunea îInformații
contribuabili“.
Art. 4. — Data de la care contribuabilul a fost declarat
inactiv va fi data publicării în Monitorul Oficial al României,

Partea I, și va fi prevăzută distinct pe pagina de internet a
Ministerului Finanțelor Publice, cu mențiunea îContribuabil
inactiv de la data de ZZ.LL.AA“.
Art. 5. — Data de la care contribuabilul a fost declarat
reactivat va fi data publicării în Monitorul Oficial al
României, Partea I, și va fi prevăzută distinct pe pagina de
internet a Ministerului Finanțelor Publice, cu mențiunea
îContribuabil inactiv în perioada ZZ.LL.AA—ZZ.LL.AA“.
Art. 6. — Direcția de metodologie și proceduri pentru
inspecția fiscală și Direcția generală a tehnologiei
informației din cadrul Ministerului Finanțelor Publice vor
duce la îndeplinire prevederile prezentului ordin.
Art. 7. — Prezentul ordin se va publica în Monitorul
Oficial al României, Partea I.

Președintele Agenției Naționale de Administrare Fiscală,
Sebastian Bodu

București, 17 noiembrie 2006.
Nr. 975.
*) Anexele nr. 1 și 2 sunt reproduse în facsimil.

LISTA

contribuabililor declarați inactivi începând cu data publicării în Monitorul Oficial al României, Partea I

AGENȚIA NAȚIONALĂ DE ADMINISTRARE FISCALĂ

ANEXA Nr. 1

MONITORUL OFICIAL AL ROMÂNIEI, PARTEA I, Nr. 976/6.XII.2006
7

8

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

9

10

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

11

12

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

13

14

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

15

16

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

17

18

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

19

20

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

21

22

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

23

24

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

25

26

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

27

28

MONITORUL OFICIAL AL ROMÂNIEI, PARTEA I, Nr. 976/6.XII.2006

MONITORUL OFICIAL AL ROMÂNIEI, PARTEA I, Nr. 976/6.XII.2006

29

30

MONITORUL OFICIAL AL ROMÂNIEI, PARTEA I, Nr. 976/6.XII.2006

LISTA

contribuabililor reactivați începând cu data publicării în Monitorul Oficial al României, Partea I

AGENȚIA NAȚIONALĂ DE ADMINISTRARE FISCALĂ

ANEXA Nr. 2

MONITORUL OFICIAL AL ROMÂNIEI, PARTEA I, Nr. 976/6.XII.2006
31

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 976/6.XII.2006 conține 32 de pagini.

Prețul: 2,25 lei

&JUYDGY|121522]
ISSN 1453—4495

