Anul 174 (XVIII) — Nr. 713

PARTEA

I

LEGI, DECRETE, HOTĂRÂRI ȘI ALTE ACTE

Luni, 21 august 2006

SUMAR

Nr.

Pagina

1.054. — Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării în domeniul
public al județului Dâmbovița și în administrarea
Consiliului Județean Dâmbovița ...............................
1.063. — Hotărâre privind suplimentarea bugetului
Ministerului Culturii și Cultelor din Fondul de rezervă
bugetară la dispoziția Guvernului pe anul 2006,
pentru Mănăstirea Lainici, județul Gorj ......................

Pagina

1.066. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Dâmbovița ......................

HOTĂRÂRI ALE GUVERNULUI ROMÂNIEI
1.051. — Hotărâre privind cerințele minime de securitate
și sănătate pentru manipularea manuală a maselor
care prezintă riscuri pentru lucrători, în special de
afecțiuni dorsolombare ..............................................

Nr.

2–4

4

5

1.064. — Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe
anul 2006, pentru clădirea monument istoric îCasa
cu Arcade“ din municipiul Sfântu Gheorghe,
județul Covasna.........................................................

5

1.065. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Cluj .................................

6

6

1.067. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Giurgiu ............................

7

1.068. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Iași ..................................

7

1.074. — Hotărâre pentru modificarea anexei la
Hotărârea Guvernului nr. 65/2003 privind stabilirea
drepturilor de hrană, în timp de pace, ale
personalului aparținând structurilor Ministerului de
Interne, căruia i se aplică Statutul polițistului.........

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
185. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind condițiile de organizare și funcționare a
unităților farmaceutice veterinare..............................

8–16

2

MONITORUL OFICIAL AL ROMÂNIEI, PARTEA I, Nr. 713/21.VIII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind cerințele minime de securitate și sănătate pentru manipularea manuală
a maselor care prezintă riscuri pentru lucrători, în special de afecțiuni dorsolombare
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Prezenta hotărâre stabilește cerințele minime
de securitate și sănătate pentru manipularea manuală a
maselor care prezintă riscuri pentru lucrători, în special de
afecțiuni dorsolombare.
Art. 2. — Prevederile Legii securității și sănătății în
muncă nr. 319/2006 se aplică în întregime domeniului
prevăzut la art. 1, fără a aduce atingere prevederilor mai
restrictive și/sau specifice cuprinse în prezenta hotărâre.
Art. 3. — În sensul prezentei hotărâri, prin manipularea
manuală a maselor se înțelege orice tip de transport sau
susținere a unei mase de către unul ori mai mulți lucrători,
inclusiv ridicarea, așezarea, împingerea, tragerea, purtarea
sau deplasarea unei mase, care, datorită caracteristicilor
acesteia sau condițiilor ergonomice necorespunzătoare,
prezintă riscuri pentru lucrători, în special de afecțiuni
dorsolombare.
CAPITOLUL II
Obligațiile angajatorilor
Art. 4. — Angajatorul trebuie să ia măsuri tehnicoorganizatorice necesare sau trebuie să utilizeze mijloace
corespunzătoare, în special echipamente mecanice, pentru
a evita necesitatea manipulării manuale a maselor de către
lucrători.
Art. 5. — În cazurile în care nu se poate evita
necesitatea manipulării manuale a maselor de către
lucrători, angajatorul trebuie să ia măsuri organizatorice
corespunzătoare, să utilizeze mijloace adecvate sau să
furnizeze lucrătorilor aceste mijloace, pentru a reduce riscul
pe care îl implică manipularea manuală a acestor mase,
luând în considerare elementele de referință prevăzute în
anexa nr. 1.
Art. 6. — În toate cazurile în care manipularea manuală
a maselor de către lucrător nu poate fi evitată, angajatorul
trebuie să organizeze posturile de lucru astfel încât
manipularea să fie cât mai sigură și cu risc cât mai mic
posibil pentru sănătate, fiind obligat de asemenea:
a) să evalueze, în prealabil, condițiile de securitate și de
sănătate pentru tipul de lucrare respectiv și să examineze
în special caracteristicile maselor, potrivit prevederilor
anexei nr. 1;
b) să urmărească evitarea sau reducerea riscurilor
pentru lucrători, în special de afecțiuni dorsolombare, prin
adoptarea de măsuri corespunzătoare, având în vedere

caracteristicile mediului de muncă și cerințele activității,
potrivit prevederilor anexei nr. 1.
Art. 7. — Pentru punerea în aplicare a prevederilor
art. 7 alin. (4) lit. c), art. 24, 25 și 35 din Legea
nr. 319/2006, trebuie respectate prevederile anexei nr. 2.
CAPITOLUL III
Informarea, instruirea, consultarea și participarea
lucrătorilor
Art. 8. — (1) Fără a aduce atingere prevederilor art. 16
și 17 din Legea nr. 319/2006, lucrătorii și/sau reprezentanții
acestora trebuie să fie informați despre toate măsurile ce
trebuie puse în practică în aplicarea prezentei hotărâri, cu
privire la protecția securității și sănătății.
(2) Angajatorii trebuie să se asigure că lucrătorii și/sau
reprezentanții acestora primesc informații generale și, ori de
câte ori este posibil, informații precise cu privire la:
a) greutatea maselor;
b) centrul de greutate sau partea cea mai grea, atunci
când pachetul este încărcat excentric.
Art. 9. — Fără a aduce atingere prevederilor art. 20 și
21 din Legea nr. 319/2006, angajatorii trebuie să se
asigure că lucrătorii primesc, în plus, o formare adecvată
și informații precise cu privire la modul corect de
manipulare a maselor și la riscurile la care aceștia se
expun, în special dacă aceste sarcini nu sunt efectuate
corect, având în vedere prevederile anexelor nr. 1 și 2.
Art. 10. — Consultarea și participarea lucrătorilor și/sau
a reprezentanților acestora cu privire la problemele la care
se face referire în prezenta hotărâre, inclusiv în anexele la
aceasta, trebuie să se realizeze potrivit prevederilor art. 18
și 19 din Legea nr. 319/2006.
CAPITOLUL IV
Sancțiuni
Art. 11. — Încălcarea prevederilor prezentei hotărâri
atrage răspunderea contravențională, civilă sau penală,
după caz, potrivit Legii nr. 319/2006.
Art. 12. — Constatarea contravențiilor și aplicarea
sancțiunilor se fac de către inspectorii de muncă din cadrul
Inspecției Muncii și de către inspectorii de medicina muncii
din cadrul Ministerului Sănătății Publice.
CAPITOLUL V
Dispoziții finale
Art. 13. — Anexele nr. 1 și 2 fac parte integrantă din
prezenta hotărâre.

3

MONITORUL OFICIAL AL ROMÂNIEI, PARTEA I, Nr. 713/21.VIII.2006
Art. 14. — Ministerul Muncii, Solidarității Sociale și
Familiei comunică Comisiei Europene textele dispozițiilor de
drept intern deja adoptate sau în curs de adoptare în
domeniul reglementat de prezenta hotărâre.
Art. 15. — Prezenta hotărâre intră în vigoare la data de
1 octombrie 2006.

´
Prezenta hotărâre transpune Directiva 1990/269/CEE
privind cerințele minime de securitate și sănătate pentru
manipularea manuală a maselor care prezintă riscuri pentru
lucrători, în special dorsolombare, publicată în Jurnalul
Oficial al Comunităților Europene (JOCE) nr. L 156/1990.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății publice,
Gheorghe Eugen Nicolăescu
Ministrul economiei și comerțului,
Codruț Ioan Șereș
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 9 august 2006.
Nr. 1.051.
ANEXA Nr. 1
E L E M E N T E D E R E F E R I N Ț Ă 1)

[art. 5, art. 6 lit. a) și b) și art. 9 din hotărâre]
1. Caracteristicile masei
Manipularea manuală a maselor poate prezenta riscuri,
în special de afecțiuni dorsolombare, dacă masa este:
— prea grea sau prea mare;
— greu de mânuit și de prins;
— instabilă sau cu un conținut ce riscă să se
deplaseze;
— poziționată astfel încât necesită susținerea sau
manipularea ei la distanță față de trunchi sau cu flexia ori
răsucirea trunchiului;
— susceptibilă să producă leziuni lucrătorilor, din cauza
marginilor și/sau consistenței sale, în special în cazul unei
coliziuni.
2. Efortul fizic necesar
Efortul fizic poate prezenta riscuri, în special de afecțiuni
dorsolombare, dacă:
— este prea intens;
— nu poate fi realizat decât printr-o mișcare de răsucire
a trunchiului;
— poate să antreneze o deplasare bruscă a masei;
— este realizat atunci când corpul se află într-o poziție
instabilă.
3. Caracteristicile mediului de muncă
Caracteristicile mediului de muncă pot determina o
creștere a riscurilor, în special de afecțiuni dorsolombare,
dacă:
— nu există suficient spațiu liber, în special pe verticală,
pentru realizarea activității;
1)

— solul prezintă denivelări, prezentând pericole de
împiedicare, sau este alunecos pentru încălțămintea
lucrătorului;
— locul de muncă sau mediul de muncă nu permite
lucrătorului manipularea manuală a maselor la o înălțime
sigură sau într-o poziție de lucru confortabilă;
— solul sau planul de lucru prezintă denivelări care
implică manipularea masei la diferite niveluri;
— solul sau planul de sprijin al piciorului este instabil;
— temperatura, umiditatea sau circulația aerului este
necorespunzătoare.
4. Cerințe ale activității
Activitatea poate prezenta riscuri, în special de afecțiuni
dorsolombare, dacă implică una sau mai multe dintre
următoarele cerințe:
— efort fizic prea frecvent sau prelungit, care solicită în
special coloana vertebrală;
— perioadă insuficientă de repaus fiziologic sau de
recuperare;
— distanțe prea mari pentru ridicare, coborâre sau
transport;
— ritm de muncă impus printr-un proces care nu poate
fi modificat de lucrător.

În vederea efectuării unei analize multi-factor, pot fi luați în considerare simultan diferiți factori prezentați în anexele nr. 1 și 2.

4

MONITORUL OFICIAL AL ROMÂNIEI, PARTEA I, Nr. 713/21.VIII.2006
ANEXA Nr. 2
F A C T O R I I N D I V I D U A L I D E R I S C 1)

[art. 7 și 9 din hotărâre]
Lucrătorul este expus unor riscuri dacă:
— este necorespunzător din punct de vedere fizic să
execute sarcina de muncă respectivă;
1)

— poartă îmbrăcăminte, încălțăminte sau alte efecte
personale necorespunzătoare;
— nu are cunoștințe sau instruire suficientă ori
adecvată.

În vederea efectuării unei analize multi-factor, pot fi luați în considerare simultan diferiți factori prezentați în anexele nr. 1 și 2.

GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul public al statului
și din administrarea Ministerului Apărării în domeniul public al județului Dâmbovița
și în administrarea Consiliului Județean Dâmbovița
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, având datele de identificare prevăzute în anexa
nr. 1, din domeniul public al statului și din administrarea
Ministerului Apărării în domeniul public al județului
Dâmbovița și în administrarea Consiliului Județean
Dâmbovița. Transmiterea părții din imobil se realizează în
condițiile prevăzute în anexa nr. 2*).

Art. 2. — Predarea-primirea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.
Art. 3. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării,
Teodor Atanasiu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 9 august 2006.
Nr. 1.054.

ANEXA Nr. 1
DATELE DE IDENTIFICARE

a părții din imobilul care se transmite din domeniul public al statului și din administrarea Ministerului Apărării
în domeniul public al județului Dâmbovița și în administrarea Consiliului Județean Dâmbovița

Locul
unde este situat
imobilul care
se transmite

Persoana juridică
de la care se
transmite imobilul

Localitatea Titu—Boteni, Statul român,
județul Dâmbovița
Ministerul Apărării

Persoana juridică
la care se
transmite imobilul

Județul Dâmbovița,
Consiliul Județean
Dâmbovița

*) Anexa nr. 2 nu se publică, fiind clasificată potrivit legii.

Codul de clasificare
din inventarul
bunurilor aflate
în administrarea
Ministerului Apărării,
care alcătuiesc
domeniul public
al statului

— imobil 1537 (parțial)
— cod 8.29.09
— nr. MF 103.820

Caracteristicile tehnice ale imobilului

— suprafața construită = 4.723 m2
— suprafața desfășurată = 6.061 m2
— suprafața totală a terenului,
inclusiv construcțiile = 2.584.011,51 m2

MONITORUL OFICIAL AL ROMÂNIEI, PARTEA I, Nr. 713/21.VIII.2006

5

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2006, pentru Mănăstirea Lainici, județul Gorj
În temeiul art. 108 din Constituția României, republicată, al art. 3 alin. (1) din Ordonanța Guvernului nr. 82/2001
privind stabilirea unor forme de sprijin financiar pentru unitățile de cult aparținând cultelor religioase recunoscute din
România, aprobată cu modificări și completări prin Legea nr. 125/2002, al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor la capitolul 67.01 îCultură, recreere și
religie“, titlul 59 îAlte cheltuieli“, alineatul 59.12 îSusținerea
cultelor“, cu suma de 500 mii lei, din Fondul de rezervă
bugetară la dispoziția Guvernului pe anul 2006, pentru
Mănăstirea Lainici, județul Gorj.
Art. 2. — Se autorizează Ministerul Finanțelor Publice
să introducă, la propunerea ordonatorului principal de

credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2006.
Art. 3. — Ministerul Culturii și Cultelor și organele
abilitate de lege vor controla modul de utilizare a sumei
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.063.
GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2006, pentru clădirea monument istoric îCasa cu Arcade“
din municipiul Sfântu Gheorghe, județul Covasna
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor pe anul 2006 din Fondul de rezervă
bugetară la dispoziția Guvernului, prevăzut în bugetul de
stat pe anul 2006, cu suma de 250 mii lei la capitolul
67.01 îCultură, recreere și religie“, titlul 51 îTransferuri între
unități ale administrației publice“, pentru finalizarea lucrărilor
de consolidare a clădirii monument istoric îCasa cu Arcade“
din municipiul Sfântu Gheorghe, județul Covasna.

Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2006.
Art. 3. — Ministerul Culturii și Cultelor și organele
abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

CĂLIN POPESCU-TĂRICEANU

București, 16 august 2006.
Nr. 1.064.

Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu

6

MONITORUL OFICIAL AL ROMÂNIEI, PARTEA I, Nr. 713/21.VIII.2006
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Cluj
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 600 mii lei, pentru județul
Cluj, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetului local al municipiului ClujNapoca, județul Cluj, pentru finalizarea obiectivului
îRanforsarea sistemului rutier pe strada Traian Vuia“.

Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.065.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Dâmbovița
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 500 mii lei, pentru județul
Dâmbovița, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetului local al comunei Brănești,
județul Dâmbovița, pentru finanțarea unor cheltuieli curente
și de capital.

Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.066.

MONITORUL OFICIAL AL ROMÂNIEI, PARTEA I, Nr. 713/21.VIII.2006

7

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Giurgiu
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006 cu suma de 1.500 mii lei, pentru
județul Giurgiu, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetului local al municipiului Giurgiu,
pentru realizarea unor lucrări conexe proiectului

RO 2003/005 — 701.01 Giurgiu — Îmbunătățirea
infrastructurii de acces la punctul de trecere a frontierei.
Art. 2. — Ordonatorul principal de credite răspunde de
modul de utilizare a sumei alocate potrivit prevederilor
art. 1, în conformitate cu dispozițiile legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.067.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Iași
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 650 mii lei, pentru județul
Iași, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetului propriu al județului Iași, pentru
Mitropolia Moldovei și Bucovinei, în vederea realizării unor

acțiuni care să asigure promovarea valorilor ortodoxe și ale
civilizației europene.
Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.068.

8

MONITORUL OFICIAL AL ROMÂNIEI, PARTEA I, Nr. 713/21.VIII.2006
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 65/2003 privind stabilirea
drepturilor de hrană, în timp de pace, ale personalului aparținând structurilor
Ministerului de Interne, căruia i se aplică Statutul polițistului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La anexa la Hotărârea Guvernului
nr. 65/2003 privind stabilirea drepturilor de hrană, în timp
de pace, ale personalului aparținând structurilor Ministerului
de Interne, căruia i se aplică Statutul polițistului, publicată
în Monitorul Oficial al României, Partea I, nr. 81 din
7 februarie 2003, bulina a doua din Norma nr. 12 îB“

(supliment pentru eforturi deosebite sau situații speciale) se
modifică și va avea următorul cuprins:
î• polițiștilor din structurile aparținând Poliției de
Frontieră Române, aflate în zona de frontieră, stabilită
potrivit legii, și celor care deservesc punctele de trecere a
frontierei de stat, cu excepția polițiștilor de frontieră din
unitățile de învățământ aflate în această zonă.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.074.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind condițiile de organizare și funcționare
a unităților farmaceutice veterinare
Văzând Referatul de aprobare nr. 6.518 din 9 august 2006, întocmit de Direcția de control și coordonare a
activității farmaceutice veterinare din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
condițiile de organizare și funcționare a unităților
farmaceutice veterinare, prevăzută în anexa care face parte
integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, prin Direcția de control și
coordonare a activității farmaceutice veterinare, direcțiile
sanitare veterinare și pentru siguranța alimentelor județene

și a municipiului București, Institutul pentru Controlul
Produselor Biologice și Medicamentelor de Uz Veterinar și
Colegiul Medicilor Veterinari din România vor duce la
îndeplinire prevederile prezentului ordin.
Art. 3. — Prezentul ordin va fi publicat în Monitorul
Oficial al României, Partea I.
Art. 4. — La data intrării în vigoare a prezentului ordin
se abrogă orice altă dispoziție contrară.

p. Președintele Autorității Naționale Sanitare Veterinare și pentru Siguranța Alimentelor,
Radu Roatiș Chețan
București, 14 august 2006.
Nr. 185.

MONITORUL OFICIAL AL ROMÂNIEI, PARTEA I, Nr. 713/21.VIII.2006

9
ANEXĂ

NORMĂ SANITARĂ VETERINARĂ
privind condițiile de organizare și funcționare a unităților farmaceutice veterinare
CAPITOLUL I
Dispoziții generale

CAPITOLUL II
Farmacia veterinară

Art. 1. — Prezenta normă sanitară veterinară se aplică
unităților farmaceutice veterinare (farmacii veterinare, puncte
farmaceutice veterinare, depozite farmaceutice veterinare și
cabinete medicale veterinare asociate) care își desfășoară
activitatea în baza aprobării sanitare veterinare de
funcționare emise în conformitate cu Ordinul președintelui
Autorității Naționale Sanitare Veterinare și pentru Siguranța
Alimentelor nr. 139/2004 pentru aprobarea Normei sanitare
veterinare și pentru siguranța alimentelor privind procedura
de aprobare sanitară veterinară și pentru siguranța
alimentelor a activităților desfășurate de persoanele juridice
definite conform art. 2 din Legea nr. 359/2004, cu
modificările și completările ulterioare, publicat în Monitorul
Oficial al României, Partea I, nr. 107 și nr. 107 bis din
2 februarie 2005.
Art. 2. — (1) În unitățile farmaceutice veterinare își
desfășoară activitatea medici veterinari pe baza atestatului
de liberă practică emis de Colegiul Medicilor Veterinari din
România, precum și personal de specialitate medicală
veterinară cu pregătire corespunzătoare.
(2) În vederea obținerii aprobării de funcționare, unitățile
farmaceutice veterinare trebuie să îndeplinească
următoarele condiții:
(i) au ca domeniu principal activitatea medicală
veterinară și comerțul cu ridicata și amănuntul cu
produse medicinale de uz veterinar, produse de
igienă, cosmetice, instrumentar, produse din plante
medicinale, hrană pentru animale, suplimente
nutritive și alte produse de uz veterinar;
(ii) sunt înregistrate în Registrul unic al unităților
medicale veterinare;
(iii) dețin certificat de înregistrare, aprobat de Biroul
executiv al Consiliului național al Colegiului
Medicilor Veterinari din România.
(3) Registrul unic al unităților medicale veterinare se ține
la Biroul executiv al Consiliului național al Colegiului
Medicilor Veterinari din România.
Art. 3. — Pregătirea personalului medical veterinar de
specialitate care își desfășoară activitatea în unitățile
farmaceutice veterinare trebuie să fie continuă, prin
asigurarea cel puțin a unui curs de perfecționare pe an.
Art. 4. — Pe firma unității farmaceutice veterinare se va
înscrie, în mod obligatoriu, cu litere de culoare albastră pe
fond alb, denumirea unității, precedată de tipul de unitate:
farmacie veterinară, depozit farmaceutic veterinar, punct
farmaceutic veterinar, conform instrucțiunilor Colegiului
Medicilor Veterinari din România.
Art. 5. — Farmaciile veterinare vor purta ca semn
distinctiv sigla de culoare albastră pe fond alb, formată
dintr-o cruce cu laturile egale, circumscrisă într-un cerc.
Art. 6. — Schimbarea sediului sau încetarea activității
unităților farmaceutice veterinare se va face obligatoriu cu
notificarea Autorității Naționale Sanitare Veterinare și pentru
Siguranța Alimentelor și a colegiului județean al medicilor
veterinari, respectiv al municipiului București, cu 30 de zile
înainte de data de la care urmează schimbarea sediului
sau încetarea activității.

Art. 7. — În sensul prezentei norme sanitare veterinare,
următorii termeni se definesc astfel:
— farmacia veterinară este unitatea sanitară veterinară
care asigură asistența cu produse medicinale de uz
veterinar, produse de igienă, cosmetice, instrumentar,
produse din plante medicinale, hrană pentru animale,
suplimente nutritive și alte produse de uz veterinar,
autorizate pentru comercializare, și care deține și
comercializează aceste produse în condițiile prevăzute de
prezenta normă sanitară veterinară;
— oficina este încăperea în care are acces publicul și
în care se eliberează produsele medicinale de uz veterinar;
— receptura este încăperea în care se prepară
prescripțiile magistrale și oficinale;
— depozitul farmaciei este încăperea în care se
stochează și se păstrează, în condițiile de temperatură,
umiditate și lumină specificate de producător, produsele
medicinale de uz veterinar, produsele de igienă, cosmetice,
tehnico-medicale și alte produse de uz veterinar.
Art. 8. — (1) În farmaciile veterinare este interzisă
comercializarea produselor biologice de uz veterinar.
(2) Eliberarea medicamentelor de uz veterinar se face
numai cu amănuntul, fiind interzise divizarea acestora și
autoservirea.
Art. 9. — (1) Programul de funcționare al farmaciei
veterinare în zilele lucrătoare este stabilit, în funcție de
volumul activității și de încadrarea cu personal de
specialitate, de către medicul veterinar, șef al farmaciei, cu
respectarea prevederilor legale în vigoare privind timpul de
lucru.
(2) În zilele nelucrătoare și pe durata sărbătorilor legale,
programul farmaciei veterinare va fi stabilit de medicul
veterinar.
(3) Programul tuturor farmaciilor veterinare va fi afișat la
loc vizibil.
Art. 10. — (1) În farmacia veterinară își desfășoară
activitatea personalul de specialitate compus din:
a) medic veterinar;
b) personal cu pregătire de specialitate corespunzătoare;
c) personal administrativ.
(2) Farmacia veterinară este condusă de medicul
veterinar, care pe perioada absenței sale din farmacie
desemnează ca înlocuitor un alt medic veterinar.
Art. 11. — (1) Încadrarea medicului veterinar și a
personalului cu pregătire de specialitate se face astfel încât
să se asigure funcționarea corespunzătoare a farmaciei
veterinare pe durata programului declarat și corelat cu
volumul de activitate.
(2) Personalul farmaciei veterinare va fi angajat pe bază
de contract de muncă.
(3) Activitatea personalului angajat în farmacie se va
desfășura conform fișei postului, întocmită potrivit pregătirii
profesionale de către medicul veterinar. Fișa postului
trebuie semnată de fiecare angajat.
Art. 12. — (1) Medicul veterinar are următoarele atribuții:
a) dispune prepararea, conservarea și eliberarea
preparatelor magistrale și oficinale și răspunde de calitatea
acestora;
b) verifică asigurarea condițiilor de păstrare și eliberare
a produselor medicinale de uz veterinar și a celorlalte

10

MONITORUL OFICIAL AL ROMÂNIEI, PARTEA I, Nr. 713/21.VIII.2006

produse de uz veterinar existente în farmacia veterinară
conform prevederilor legale în vigoare;
c) efectuează recepția calitativă și cantitativă a
produselor medicinale de uz veterinar și a celorlalte
produse de uz veterinar, la primirea lor în farmacia
veterinară;
d) răspunde de activitatea de farmacovigilență;
e) întocmește și transmite trimestrial către direcțiile
sanitar-veterinare și pentru siguranța alimentelor județene și
a municipiului București rapoarte privind reacțiile adverse
semnalate. Direcțiile sanitar-veterinare și pentru siguranța
alimentelor județene și a municipiului București vor
transmite trimestrial situația centralizată la Direcția de
control și coordonare a activității farmaceutice veterinare
din cadrul Autorității Naționale Sanitare Veterinare și pentru
Siguranța Alimentelor;
f) se informează asupra noutăților terapeutice și de
farmacovigilență la nivel național și internațional;
g) cunoaște legislația sanitară veterinară, în special
reglementările în vigoare privind produsele medicinale de
uz veterinar;
h) supraveghează activitatea personalului cu pregătire
de specialitate din cadrul farmaciei;
i) în întreaga sa activitate medicul veterinar este obligat
să respecte principiile eticii și deontologiei profesionale.
(2) Medicul veterinar sau înlocuitorul acestuia răspunde
de activitatea farmaciei veterinare în ansamblul său și de
reprezentarea farmaciei în relațiile cu autoritățile
competente, neputând fi substituit de o persoană de altă
profesie.
Art. 13. — (1) Personalul cu pregătire de specialitate
corespunzătoare trebuie să fie absolvent al liceului cu profil
veterinar, al școlii postliceale cu profil veterinar sau al altor
forme de învățământ postliceal veterinar, ale cărui studii au
fost echivalate.
(2) Personalul cu pregătire de specialitate își desfășoară
activitatea în farmacie sub îndrumarea directă a medicului
veterinar.
(3) Personalul cu pregătire de specialitate poate elibera
numai produsele medicinale de uz veterinar care se
comercializează fără prescripție medicală, fiind interzise
manipularea și eliberarea de către acesta a produselor
toxice, stupefiante și psihotrope.
(4) Personalul cu pregătire de specialitate trebuie să
cunoască legislația sanitară veterinară în vigoare.
Art. 14. — (1) Localul farmaciei veterinare trebuie să fie
situat la parterul clădirilor. În cazul construcțiilor în care se
desfășoară numai activități veterinare, farmacia veterinară
poate fi situată și la etaj sau la demisol dacă nu poate fi
amplasată la parter.
(2) În clădirile în care se află și locuința medicului
veterinar, farmacia veterinară va fi complet separată de
aceasta.
(3) Este interzisă amplasarea farmaciei veterinare în
spații improvizate, în barăci de lemn, de aluminiu, în garaje
sau în apartamente cu destinație de locuință.
(4) Localul farmaciei veterinare va avea o suprafață utilă
suficientă și adecvată pentru desfășurarea activității.
(5) Încăperile farmaciei vor fi legate funcțional între ele,
nefiind permisă dispersarea acestora în interiorul aceleiași
clădiri.
(6) În cazul amplasării farmaciei veterinare la parterul
clădirilor, accesul se face direct din stradă.
(7) În cazul în care farmacia veterinară este situată la
parterul unui bloc de locuințe, este obligatoriu ca intrarea
în aceasta să fie diferită de intrarea pentru locatari.

(8) Farmacia va fi racordată în mod obligatoriu la
instalația de apă curentă, canalizare, sursă de curent
electric și grup sanitar.
Art. 15. — (1) Localul farmaciei veterinare trebuie să
aibă următoarele încăperi:
a) oficina, care va fi dotată cu mobilier compus din
mese, dulapuri și rafturi destinate păstrării produselor.
Produsele medicinale de uz veterinar eliberate pe bază de
prescripție medicală vor fi păstrate pe rafturi amplasate în
spatele ghișeului, separat de celelalte produse;
b) receptura, care este încăperea în care are acces
numai personalul farmaciei. Receptura trebuie să fie
dotată cu mobilier compus din mese de laborator, sticlărie
de laborator și aparatură de măsură, necesare pentru
prepararea rețetelor magistrale. Aparatura trebuie verificată
și atestată metrologic anual sau ori de câte ori este
nevoie;
c) depozitul farmaciei veterinare, care este încăperea în
care sunt amplasate dulapuri speciale pentru substanțe
toxice, stupefiante, psihotrope și precursori — Venena,
conform anexei nr. 2, și dulapuri pentru păstrarea
substanțelor farmaceutice, altele decât substanțe toxice,
stupefiante, psihotrope și precursorii acestora —
Separanda, conform anexei nr. 1. Dulapurile în care se
păstrează, sub o strictă evidență, substanțe toxice,
stupefiante, psihotrope și precursori ai acestora vor fi
asigurate permanent sub cheie și vor fi inscripționate
distinct, conform legislației în vigoare. Depozitul farmaciei
veterinare va fi dotat cu:
(i) un sistem de asigurare a temperaturii și umidității,
cu consemnarea și păstrarea înregistrărilor, în
vederea păstrării integrității produselor;
(ii) paleți, dulapuri și rafturi metalice sau din alt
material ușor lavabil și rezistent la foc și la
substanțe corozive;
(iii) frigidere cu termometre verificate metrologic și fișe
de înregistrare zilnică a temperaturii, pentru
conservarea produselor medicinale de uz veterinar
care necesită condiții speciale de temperatură;
d) grup sanitar.
(2) Încăperile farmaciei veterinare vor fi astfel amplasate
încât să aibă legături funcționale între ele, iar cele
destinate preparării rețetelor magistrale și oficinale, precum
și ale grupului sanitar vor avea pavimentul și pereții
acoperiți cu materiale lavabile, rezistente la substanțe
corozive și la foc.
(3) În cazul în care calitatea apei potabile din rețeaua
de aprovizionare nu este corespunzătoare, farmacia
veterinară poate folosi numai apă potabilă livrată de o
unitate autorizată de Ministerul Sănătății Publice.
Art. 16. — Farmaciile veterinare pot deține și pot
comercializa numai produse medicinale de uz veterinar
care au autorizație de comercializare.
Art. 17. — Farmaciile veterinare sunt obligate să aibă
în biblioteca tehnică:
a) farmacopeea română în vigoare;
b) nomenclatorul produselor medicinale de uz veterinar
în vigoare;
c) legislația sanitară veterinară în vigoare și, în mod
special, cea referitoare la produsele medicinale veterinare.
Art. 18. — (1) Farmaciile veterinare trebuie să dețină
următoarele documente:
a) documente care să ateste proveniența și calitatea
produselor medicinale de uz veterinar, buletine de analiză
ale lotului, certificate de calitate. Pe documentele de
achiziție trebuie să fie consemnate în mod obligatoriu atât

MONITORUL OFICIAL AL ROMÂNIEI, PARTEA I, Nr. 713/21.VIII.2006
denumirea și seria de fabricație, cât și valabilitatea fiecărui
produs în parte;
b) documente de evidență a rețetelor magistrale și a
elaboratelor: caiet de elaborate și registru de evidență a
prescripțiilor care nu se rețin în farmacie, prescripții care
vor fi marcate pe verso cu data eliberării produselor
medicinale de uz veterinar și ștampila farmaciei veterinare;
c) documente care să ateste recepția calitativă a
substanțelor farmaceutice și calitatea apei distilate: fișe
pentru reacții de identificare a acestora, conform
farmacopeei române în vigoare;
d) documente care să ateste, în conformitate cu
reglementările în vigoare, eliberarea substanțelor toxice,
stupefiante, psihotrope și a altor grupe terapeutice care se
eliberează pe bază de prescripție medicală și care se rețin
în farmacia veterinară.
(2) Documentele se vor arhiva și se vor păstra în
farmacia veterinară în spații special amenajate, pe toată
perioada prevăzută de legislația în vigoare.
CAPITOLUL III
Punctul farmaceutic veterinar
Art. 19. — (1) Punctul farmaceutic veterinar este unitatea
farmaceutică veterinară, aprobată sanitar-veterinar, ce are
ca obiect de activitate comercializarea produselor
medicinale de uz veterinar ce se eliberează fără prescripție
medicală — over the counter (OTC), care sunt procurate
din unități farmaceutice care dețin autorizație de distribuție
eliberată de Autoritatea Națională Sanitară Veterinară și
pentru Siguranța Alimentelor.
(2) În categoria produselor de uz veterinar OTC intră:
a) vitamine, aminoacizi și minerale neinjectabile, pe
diverse suporturi sau excipienți, condiționate pentru
vânzarea cu amănuntul, incluzând suplimentele nutritive;
b) antiparazitare externe pentru animalele de companie.
Art. 20. — Punctul farmaceutic veterinar poate deține și
elibera inclusiv produse biocide, produse din plante care nu
sunt supuse legilor speciale, produse de igienă și
cosmetice destinate animalelor, instrumentar medical care
este procurat din unități farmaceutice de distribuție
autorizate de Autoritatea Națională Sanitară Veterinară și
pentru
Siguranța
Alimentelor,
hrană
completă/
complementară pentru animale sau diete specifice și
accesorii pentru animale.
Art. 21. — În punctele farmaceutice veterinare este
interzisă comercializarea produselor biologice de uz
veterinar și a produselor medicinale de uz veterinar care
se eliberează pe bază de prescripție medicală veterinară.
Art. 22. — Localul punctului farmaceutic veterinar
trebuie să fie situat în spații adecvate, la parterul clădirilor.
Intrarea în localul punctului farmaceutic veterinar se face
direct din stradă.
Art. 23. — Punctul farmaceutic veterinar trebuie să aibă
următoarele încăperi:
a) oficina este încăperea în care are acces publicul și
în care se face eliberarea produselor, cu o suprafață
corespunzătoare pentru desfășurarea activităților pentru
care are aprobare;
b) depozitul punctului farmaceutic veterinar este
încăperea în care se stochează și se asigură păstrarea
produselor medicinale de uz veterinar de tip OTC, a
produselor igienico-cosmetice și altor produse de uz
veterinar, precum și a hranei pentru animalele de
companie;
c) grupul sanitar.

11

Art. 24. — În punctul farmaceutic veterinar își
desfășoară activitatea:
a) medicul veterinar, pe baza atestatului de liberă
practică eliberat de autoritățile competente;
b)
personalul
de
specialitate
cu
pregătire
corespunzătoare, conform art. 13 alin. (1);
c) personalul administrativ.
Art. 25. — (1) Personalul punctului farmaceutic veterinar
va fi angajat pe bază de contract de muncă, conform
prevederilor legale în vigoare.
(2) Activitatea personalului angajat se va desfășura
conform fișei postului, întocmită potrivit pregătirii
profesionale și semnată de fiecare angajat.
(3) Încadrarea cu personal de specialitate se face astfel
încât să se asigure funcționarea corespunzătoare a
punctului farmaceutic veterinar pe perioada programului
declarat și corelat cu volumul de activitate.
(4) Programul de funcționare al punctului farmaceutic
veterinar va fi stabilit de medicul veterinar al punctului
farmaceutic veterinar în funcție de volumul activității și de
încadrarea cu personal de specialitate, respectându-se
timpul de lucru prevăzut de legislația în vigoare.
(5) În lipsa medicului veterinar, activitatea punctului
farmaceutic veterinar poate fi asigurată de personalul de
specialitate cu studii corespunzătoare.
Art. 26 — (1) La sediul punctului farmaceutic veterinar
trebuie să existe următoarele documente:
a) acte care să ateste proveniența și calitatea
produselor, facturi sau note de transfer, buletine de analiză
și certificate de conformitate;
b) lista furnizorilor;
c) documentele care atestă efectuarea recepției calitative
a produselor;
d) nomenclatorul produselor medicinale de uz veterinar.
(2) Documentele se vor arhiva și se vor păstra în
punctul farmaceutic veterinar într-un spațiu special
amenajat, pe toată perioada prevăzută de legislația în
vigoare.
CAPITOLUL IV
Depozitul farmaceutic veterinar
Art. 27. — (1) Depozitul farmaceutic veterinar este
unitatea aprobată sanitar-veterinar în conformitate cu
legislația în vigoare, care are ca obiect de activitate
comerțul cu ridicata al produselor medicinale de uz
veterinar, incluzând achiziția, stocarea, asigurarea calității
acestora și distribuția produselor medicinale de uz
veterinar.
(2) Distribuția produselor medicinale de uz veterinar se
face prin distribuitori autorizați, numai către farmacii
veterinare, puncte farmaceutice veterinare, cabinete și
clinici medicale veterinare autorizate.
(3) Depozitul farmaceutic veterinar poate funcționa, în
condițiile legii, în baza autorizării/aprobării sanitare
veterinare de funcționare, emisă de autoritatea veterinară
teritorială și în baza autorizației de distribuție, emisă de
autoritatea veterinară centrală.
(4) La nivelul depozitului farmaceutic veterinar pot fi
stocate și distribuite, pe lângă produsele medicinale de uz
veterinar, reactivi, produse biologice, kituri pentru
diagnosticul bolilor la animale, substanțe biocide, ambalaje
de uz farmaceutic, produse de igienă, cosmetice,
instrumentar și aparatură medicală, OTC-uri, hrană pentru
animalele de companie, accesorii pentru animale și
produse biologice de uz veterinar.

12

MONITORUL OFICIAL AL ROMÂNIEI, PARTEA I, Nr. 713/21.VIII.2006

Art. 28. — Depozitul farmaceutic veterinar distribuie
numai acele produse medicinale de uz veterinar autorizate
de către autoritatea competentă pentru comercializare.
Art. 29. — Depozitul farmaceutic veterinar trebuie să fie
asigurat atât cu sisteme de prevenire și stingere a
incendiilor, cât și cu sisteme antiefracție.
Art. 30. — (1) Depozitul farmaceutic veterinar trebuie să
funcționeze și să îndeplinească cerințele conforme cu
Regulile de bună practică de distribuție și cu Regulile de
bună practică farmaceutică.
(2) Spațiul în care funcționează depozitul farmaceutic
veterinar trebuie să aibă o suprafață utilă suficientă și
adecvată pentru desfășurarea activității.
(3) Pentru depozitarea substanțelor toxice și stupefiante
se va amenaja un spațiu special, conform reglementărilor
în vigoare.
Art. 31. — Reprezentantul legal al depozitului
farmaceutic
veterinar
va
prezenta
la
cererea
reprezentanților Autorității Naționale Sanitare Veterinare și
pentru Siguranța Alimentelor liste nominale cuprinzând
produse medicinale veterinare distribuite, conform
solicitărilor autorității veterinare competente în cadrul
inspecțiilor și controalelor sau al acțiunilor de verificare.
Art. 32. — (1) Personalul depozitului farmaceutic
veterinar poate fi compus din:
a) medic veterinar;
b) personal cu pregătire de specialitate corespunzătoare,
conform art. 13 alin. (1) din prezenta normă sanitară
veterinară;
c) personal administrativ.
(2) Atribuțiile personalului din cadrul depozitului
farmaceutic veterinar sunt conforme cu fișa postului,
semnată de titular.
(3) Persoana desemnată cu supravegherea calității
produselor medicinale de uz veterinar trebuie să fie medic
veterinar, angajat cu contract individual de muncă în
condițiile stabilite de Codul muncii. Această persoană poate
fi înlocuită numai de către un medic veterinar.
(4) Atribuțiile medicului veterinar responsabil cu calitatea
produselor din depozitul farmaceutic veterinar sunt cele
prevăzute în Regulile de bună practică de distribuție,
elaborate în conformitate cu Ordinul președintelui Autorității
Naționale Sanitare Veterinare și pentru Siguranța
Alimentelor pentru aprobarea Normei sanitare veterinare
privind Codul produselor medicinale veterinare nr. 69/2005.
Art. 33. — Depozitul farmaceutic veterinar va fi
organizat pe diviziuni, în număr suficient, în funcție de
complexitatea activității, care să asigure recepția/livrarea
produselor, depozitarea corespunzătoare, stocarea
produselor expirate, retrase sau returnate din diferite
motive.
Art. 34. — În cazul în care depozitul farmaceutic
veterinar comercializează produse supuse unor reglementări
speciale, se vor organiza spații special amenajate, conform
prevederilor specifice.
Art. 35. — Depozitul farmaceutic veterinar trebuie dotat
cu:
a) frigidere sau camere frigorifice, rafturi metalice și
paleți;
b) sistem de verificare și menținere a temperaturii și
umidității, verificat metrologic, cu înregistrări arhivabile;

c) sistem pentru asigurarea condițiilor optime de
climatizare;
d) sisteme de protecție împotriva rozătoarelor și
insectelor;
e) sisteme de prevenire și stingere a incendiilor și
sisteme antiefracție.
Art. 36. — Depozitul farmaceutic veterinar trebuie să
dețină evidențe scrise referitoare la:
a) data operațiunilor efectuate;
b) denumirea produsului medicinal de uz veterinar,
numele producătorului, țara de origine;
c) modul de prezentare, forma farmaceutică,
concentrația substanței active, dimensiunea ambalajului;
d) seria și data expirării produsului;
e) certificatul de conformitate și/sau buletinul de analiză;
f) cantitatea recepționată și livrată;
g) denumirea și adresa furnizorilor;
h) copii după autorizațiile de comercializare ale
produselor medicinale veterinare sau nomenclatorul
produselor medicinale de uz veterinar actualizat.
Art. 37. — La sediul depozitului farmaceutic veterinar
trebuie să existe următoarele documente:
a) documente care să ateste furnizarea sau livrarea
produselor;
b) liste de produse cu stocurile furnizate sau livrate
cuprinzând produsele medicinale de uz veterinar distribuite;
c) lista cuprinzând furnizorii de produse medicinale de
uz veterinar;
d) lista nominală a beneficiarilor depozitului farmaceutic
veterinar, care au aprobare sanitară veterinară;
e) documente care atestă calitatea produselor;
f) aprobarea sanitară veterinară de funcționare și
autorizația de distribuție, emise de autoritatea competentă.
Art. 38. — Personalul depozitului farmaceutic veterinar
are obligația să întocmească, conform legii, proceduri
scrise privind:
a) recepția comenzilor;
b) pregătirea comenzilor;
c) distrugerea în unități aprobate sanitar-veterinar a
produselor medicinale de uz veterinar expirate;
d) curățarea și igienizarea spațiilor și echipamentelor;
e) expediții, rechemări, returnări, reclamații, conform
Regulilor de bună practică de distribuție.
CAPITOLUL V
Dispoziții tranzitorii și finale
Art. 39. — Unitățile farmaceutice veterinare au obligația
de a respecta reglementările în vigoare privind activitatea
farmaceutică veterinară.
Art. 40. — Autoritatea Națională Sanitară Veterinară și
pentru Siguranța Alimentelor, prin Direcția de control și
coordonare a activității farmaceutice veterinare, controlează
modul de aplicare și respectare a dispozițiilor prezentei
norme sanitare veterinare, precum și a regulilor de bună
practică farmaceutică și de distribuție și, după caz, propune
măsuri de sancționare, conform legislației în vigoare.
Art. 41. — Anexele nr. 1 și 2*) fac parte integrantă din
prezenta normă sanitară veterinară.

*) Anexele nr. 1 și 2 la norma sanitară veterinară sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 713/21.VIII.2006

13
ANEXA Nr. 1
la norma sanitară veterinară

14

MONITORUL OFICIAL AL ROMÂNIEI, PARTEA I, Nr. 713/21.VIII.2006

MONITORUL OFICIAL AL ROMÂNIEI, PARTEA I, Nr. 713/21.VIII.2006

15

ANEXA Nr. 2
la norma sanitară veterinară

16

MONITORUL OFICIAL AL ROMÂNIEI, PARTEA I, Nr. 713/21.VIII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 713/21.VIII.2006 conține 16 pagini.

Prețul: 1,15 lei

&JUYDGY|118898]
ISSN 1453—4495

