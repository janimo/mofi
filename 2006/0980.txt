Anul 174 (XVIII) — Nr. 980

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 decembrie 2006

SUMAR

Nr.
LEGI ȘI DECRETE
435. — Lege privind salarizarea și alte drepturi ale
personalului care își desfășoară activitatea în
sistemul sanitar-veterinar ..........................................
1.320. — Decret pentru promulgarea Legii privind
salarizarea și alte drepturi ale personalului care își
desfășoară activitatea în sistemul sanitar-veterinar ...
DECIZII ALE CURȚII CONSTITUȚIONALE
Decizia nr. 760 din 31 octombrie 2006 referitoare la
excepția de neconstituționalitate a dispozițiilor
art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea
Codului de procedură civilă .....................................
Decizia nr. 761 din 31 octombrie 2006 referitoare la
excepția de neconstituționalitate a dispozițiilor
Ordonanței de urgență a Guvernului nr. 89/2004
privind vânzarea bunurilor imobile în care se
desfășoară activități de asistență sanitar-veterinară ...
Decizia nr. 771 din 7 noiembrie 2006 referitoare la
excepția de neconstituționalitate a dispozițiilor
art. 1 alin. (1), ale art. 6 și art. 8 din Ordonanța
Guvernului nr. 5/2001 privind procedura somației
de plată, aprobată cu modificări și completări prin
Legea nr. 295/2002, cu modificările și completările
ulterioare ....................................................................
Decizia nr. 782 din 7 noiembrie 2006 referitoare la
excepția de neconstituționalitate a dispozițiilor
art. 98 lit. c) din Ordonanța de urgență a
Guvernului nr. 195/2002 privind circulația pe
drumurile publice .......................................................
Decizia nr. 783 din 7 noiembrie 2006 referitoare la
excepția de neconstituționalitate a dispozițiilor
art. 278 și art. 2781 alin. 8 lit. a) din Codul de
procedură penală.......................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
313. — Ordin al președintelui Autorității Naționale
pentru Protecția Consumatorilor privind modificarea
și completarea Ordinului președintelui Autorității
Naționale pentru Protecția Consumatorilor

Pagina

Nr.

Pagina
nr. 101/2004 pentru aprobarea condițiilor în
vederea autorizării operațiunii de marcare cu
marca de garanție proprie........................................

23

13

316. — Ordin al președintelui Comisiei Naționale pentru
Controlul Activităților Nucleare pentru aprobarea
Normelor privind evaluările probabilistice de securitate
nucleară pentru centralele nuclearoelectrice ...........

24–26

13–14

323. — Ordin al președintelui Comisiei Naționale pentru
Controlul Activităților Nucleare privind completarea
Ordinului președintelui Comisiei Naționale pentru
Controlul Activităților Nucleare nr. 353/2001 pentru
aprobarea Normelor de securitate radiologică
privind radioprotecția operațională a lucrătorilor
externi.........................................................................

27

324. — Ordin al președintelui Comisiei Naționale pentru
Controlul Activităților Nucleare privind completarea
Ordinului președintelui Comisiei Naționale pentru
Controlul Activităților Nucleare nr. 14/2000 pentru
aprobarea Normelor fundamentale de securitate
radiologică ................................................................

27

329. — Ordin al președintelui Comisiei Naționale pentru
Controlul Activităților Nucleare privind aprobarea
Instrucțiunilor referitoare la crearea cadrului legal
pentru aplicarea Regulamentului Consiliului
(Euratom) nr. 1.493/93 din 8 iunie 1993 privind
expedițiile de substanțe radioactive între statele
membre ......................................................................

28

767. — Ordin al ministrului agriculturii, pădurilor și
dezvoltării rurale privind modificarea Catalogului
național al surselor pentru materiale forestiere de
reproducere din România — 2001, aprobat prin
Ordinul ministrului agriculturii, alimentației și
pădurilor nr. 269/2001...............................................

29

1.409. — Ordin al ministrului afacerilor externe privind
publicarea Regulamentului Comisiei nr. 1.053/2006
de modificare, pentru a zecea oară, a
Regulamentului Consiliului (CE) nr. 1.763/2004
privind impunerea unor măsuri restrictive în
vederea susținerii implementării efective a
mandatului Tribunalului Penal Internațional pentru
fosta Iugoslavie (TPII)...............................................

29–32

2–12

15–16

17–18

19–20

20–22

2

MONITORUL OFICIAL AL ROMÂNIEI, PARTEA I, Nr. 980/7.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind salarizarea și alte drepturi ale personalului care își desfășoară activitatea
în sistemul sanitar-veterinar
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege reglementează salarizarea
personalului care își desfășoară activitatea în sistemul
sanitar-veterinar.
Art. 2. — Sistemul de salarizare a medicilor veterinari,
precum și a personalului din sistemul sanitar-veterinar are
în vedere următoarele obiective:
a) crearea premiselor pentru implementarea, începând
cu anul 2007, a sistemului unitar de salarizare a
personalului din sistemul sanitar-veterinar de stat;
b) crearea unei ierarhizări în cadrul sistemului de
salarizare a personalului din sistemul sanitar-veterinar;
c) salarizarea în raport cu activitatea depusă, cu
importanța și cu complexitatea atribuțiilor și responsabilităților
prevăzute în fișa postului;
d) selectarea personalului din instituțiile publice din
sistemul sanitar-veterinar exclusiv pe criteriul competenței.
Art. 3. — Dispozițiile prezentei legi se aplică
personalului din instituțiile publice din sistemul sanitarveterinar finanțate din venituri proprii și subvenții de la
bugetul de stat.
Art. 4. — Salarizarea se asigură cu încadrarea în
resursele financiare alocate anual potrivit legii.
CAPITOLUL II
Elementele sistemului de salarizare
Art. 5. — Sistemul de salarizare cuprinde salariile de
bază, sporurile, premiile și alte drepturi care se stabilesc în
funcție de nivelul studiilor, precum și în raport cu nivelul la
care se prestează activitatea, respectiv la nivel central și
instituții publice deconcentrate.
Art. 6. — Salariile de bază pentru personalul de
execuție sunt diferențiate pe funcții, niveluri cuprinse între
limite și sunt prevăzute în anexele nr. 1—3.
Art. 7. — Personalul de specialitate și de execuție care
conduce sau coordonează programe ori proiecte prevăzute
în obiectul de activitate al instituției sanitar-veterinare
publice, stabilite prin act administrativ al ordonatorului
principal de credite, beneficiază de o indemnizație de până
la 20% din salariul de bază, pe perioada în care conduce
sau coordonează programe ori proiecte.
Art. 8. — (1) Pentru rezultate deosebite obținute în
activitatea desfășurată, ordonatorul de credite poate acorda,
în limita a 15% din numărul total al posturilor prevăzute în
statul de funcții, un salariu de merit lunar de până la 15%
din salariul de bază, care face parte din acesta și care
constituie bază de calcul pentru sporuri și alte drepturi care
se acordă în raport cu salariul de bază.
(2) Salariile de merit se vor acorda personalului încadrat
pe funcții de execuție în procent de cel puțin două treimi

din numărul total de posturi stabilit conform prevederilor
alin. (1).
(3) Personalul care beneficiază de salariu de merit se
stabilește o dată pe an, după aprobarea bugetelor anuale,
pe baza rezultatelor obținute în activitatea desfășurată în
anul precedent, apreciată conform criteriilor elaborate de
ordonatorul principal de credite, cu consultarea organizațiilor
sindicale reprezentative la nivel de unitate sau, după caz, a
reprezentanților salariaților, acolo unde nu sunt astfel de
organizații sindicale.
(4) În cazul în care pe parcursul anului intervin
modificări ale funcției deținute, care nu sunt imputabile
persoanei beneficiare a salariului de merit, inclusiv
modificarea funcției prin promovare, acordarea acestuia se
menține până la expirarea perioadei pentru care a fost
stabilit. În cazul în care pe parcursul anului se întrerup
raporturile de muncă ale unor beneficiari de salarii de
merit, acestea se pot redistribui, de la data de întâi a lunii
următoare, altor persoane pe perioada pentru care au fost
stabilite.
(5) Pentru personalul nou-angajat, salariul de merit se
poate acorda după o perioadă de cel puțin 6 luni de la
angajare.
(6) Personalul încadrat ca debutant nu poate beneficia
de salariu de merit.
Art. 9. — (1) Personalul salarizat potrivit prezentei legi
beneficiază, la funcția de bază, de un spor de vechime în
muncă de până la 25%, calculat la salariul de bază,
corespunzător timpului efectiv lucrat în program normal de
lucru, astfel:
Tranșa de vechime în muncă

—
—
—
—
—

între 3 și 5 ani
de la 5 la 10 ani
de la 10 la 15 ani
de la 15 la 20 de ani
peste 20 de ani

Cota din salariul de bază

5%
10%
15%
20%
25%

(2) Sporul corespunzător vechimii în muncă se plătește
cu începere de la data de întâi a lunii următoare celei în
care s-a împlinit vechimea în muncă.
(3) Pentru acordarea sporului de vechime în muncă,
angajatorul va lua în considerare integral și perioadele
lucrate anterior în alte domenii de activitate.
(4) Pensionarii pentru limită de vârstă care se
angajează pe bază de contract individual de muncă în
sectorul sanitar-veterinar, potrivit legii, beneficiază de sporul
de vechime corespunzător vechimii în muncă dobândite în
întreaga activitate.
Art. 10. — Personalul care, potrivit programului normal
de lucru, își desfășoară activitatea în timpul nopții, între
orele 22,00 și 6,00, beneficiază pentru orele lucrate în
acest interval de un spor de 25% din salariul de bază,

MONITORUL OFICIAL AL ROMÂNIEI, PARTEA I, Nr. 980/7.XII.2006
pentru munca prestată în timpul nopții, dacă efectuează cel
puțin 3 ore de muncă de noapte.
Art. 11. — (1) Munca prestată peste durata normală a
timpului de lucru de către personalul încadrat în funcții de
execuție este considerată muncă suplimentară și se
compensează cu timp liber corespunzător. În cazul în care
compensarea muncii suplimentare cu timp liber
corespunzător nu a fost posibilă în următoarele 30 de zile
după efectuarea acesteia, orele suplimentare se vor plăti în
luna următoare cu un spor aplicat la salariul de bază după
cum urmează:
a) 75% din salariul de bază, pentru primele două ore
de depășire a duratei normale a zilei de lucru;
b) 100% din salariul de bază, pentru orele următoare și
pentru orele lucrate în zilele de repaus săptămânal sau în
celelalte zile în care, în conformitate cu reglementările în
vigoare, nu se lucrează.
(2) Munca peste durata normală a timpului de lucru
poate fi prestată și sporurile prevăzute la alin. (1) se pot
plăti numai dacă efectuarea orelor suplimentare a fost
dispusă de șeful ierarhic, fără a se depăși 360 de ore
anual.
(3) La locurile de muncă la care durata normală a
timpului de lucru a fost redusă, potrivit legii, sub 8 ore pe
zi, depășirea programului de lucru astfel aprobat se poate
face numai temporar, în situații cu totul deosebite, fiind
obligatorie compensarea cu timp liber corespunzător.
Art. 12. — Personalul care posedă titlul științific de
doctor beneficiază de un spor pentru titlul științific de 15%
din salariul de bază, dacă își desfășoară activitatea în
domeniul pentru care posedă titlul științific respectiv, care
se plătește cu începere de la data de întâi a lunii
următoare celei în care s-a solicitat acordarea sporului.
Art. 13. — Pentru efectuarea prestațiilor în cadrul
campaniilor de prevenire și combatere a unor epizootii sau
a unor zoonoze deosebit de grave și altele asemenea,
stabilite prin ordin al președintelui Autorității Naționale
Sanitare Veterinare și pentru Siguranța Alimentelor,
instituțiile publice din sistemul sanitar-veterinar pot angaja
personal sanitar-veterinar cu pregătire superioară, care se
salarizează cu tarif orar.
Art. 14. — (1) În raport cu condițiile în care se
desfășoară activitatea pot fi acordate, cu avizul Ministerului
Muncii, Solidarității Sociale și Familiei și al Ministerului
Sănătății Publice, următoarele categorii de sporuri:
a) pentru condiții periculoase sau vătămătoare, un spor
de până la 30% din salariul de bază, corespunzător
timpului lucrat la locurile de muncă respective;
b) pentru activități care se desfășoară în condiții de
stres sau în condiții deosebite, un spor de maximum 15%
din salariul de bază;
c) pentru condiții grele de muncă, un spor de maximum
15% din salariul de bază, corespunzător timpului lucrat la
locurile de muncă respective;
d) pentru condiții deosebit de periculoase: morfopatologie,
TBC, bruceloză bovină, ovină și porcină, medicină legală,
epizootii sau zoonoze deosebit de grave și altele
asemenea, stabilite prin ordin al președintelui Autorității
Naționale Sanitare Veterinare și pentru Siguranța
Alimentelor, un spor de 50—75% din salariul de bază;
e) pentru personalul sanitar-veterinar care își desfășoară
activitatea în condiții deosebite de muncă — dispersare,
altitudine, căi de acces dificile, izolare sau unde atragerea
personalului se face cu greutate, un spor de maximum
35% din salariul de bază.
(2) Localitățile din mediul rural situate în zone izolate,
în zone cu condiții deosebite de muncă sau unde

3

atragerea personalului sanitar-veterinar se face cu greutate
se stabilesc prin ordin al președintelui Autorității Naționale
Sanitare Veterinare și pentru Siguranța Alimentelor.
Art. 15. — Personalul care își desfășoară activitatea în
instituții sanitar-veterinare publice beneficiază de un spor
de inspector al Autorității Naționale Sanitare Veterinare și
pentru Siguranța Alimentelor în cuantum de 10% din
salariul de bază, pentru îndeplinirea unor atribuții
suplimentare funcției de bază.
Art. 16. — (1) Personalul care își desfășoară activitatea
în instituții sanitar-veterinare publice nominalizate prin ordin
al președintelui Autorității Naționale Sanitare Veterinare și
pentru Siguranța Alimentelor pentru activități didactice
primește pentru aceasta o indemnizație clinică reprezentând
50% din salariul de bază corespunzător funcției și gradului
didactic.
(2) Personalul didactic de la catedrele sau disciplinele
care funcționează în alte instituții decât cele sanitarveterinare poate fi integrat în instituții sanitar-veterinare
publice, stabilite prin act administrativ al ordonatorului
principal de credite.
(3) Cadrele didactice prevăzute la alin. (1) și (2), cu
excepția rezidenților, pot fi integrate, prin încheierea de
contracte de prestări servicii, două pe un post în instituții
sanitar-veterinare, în limita posturilor normate și vacante.
Art. 17. — Personalul salarizat între limitele
corespunzătoare funcției poate beneficia anual de o
creștere salarială prin evaluarea performanțelor profesionale
individuale realizate în anul precedent, cu condiția încadrării
în nivelul alocațiilor prevăzute pentru cheltuielile cu salariile.
Art. 18. — Absolvenții învățământului superior de lungă
sau scurtă durată, care la data trecerii pe funcția
corespunzătoare studiilor absolvite erau încadrați pe funcții
cu nivel de studii inferior, specifice domeniului în care au
absolvit studiile universitare, se încadrează la gradul
profesional corespunzător studiilor absolvite, la care se
asigură o creștere cu maximum 20% a salariului de bază
avut.
Art. 19. — (1) Pentru stabilirea salariului de bază, în
termen de 15 zile de la reluarea activității, persoanele
angajate în unitățile sanitar-veterinare care s-au aflat în
una dintre următoarele situații: concediu plătit pentru
creșterea copilului în vârstă de până la 2 ani, respectiv
3 ani, potrivit legii, ori care în ultimele 12 luni au fost în
concediu medical, concediu fără plată, potrivit legii, sau au
avut contractele individuale de muncă suspendate sunt
evaluate printr-un examen de testare a cunoștințelor
profesionale, procedându-se în același mod ca și în cazul
persoanelor angajate prin concurs, pentru cei care
promovează examenul.
(2) Personalul de specialitate medical și auxiliar sanitarveterinar care promovează examenul de testare a
cunoștințelor profesionale va beneficia de o creștere a
salariului de bază avut, în situația în care salariul de bază
se situează între limitele prevăzute de lege pentru funcția,
gradul profesional sau treapta profesională respectivă. În
situația în care salariul de bază avut se situează sub
salariul minim al funcției, gradului sau treptei profesionale
respective, la determinarea salariului de bază se va lua în
calcul salariul minim al funcției, gradului sau treptei
profesionale respective.
(3) În cazul nepromovării examenului de testare
prevăzut la alin. (1), persoanei respective i se atribuie
salariul avut anterior sau, după caz, salariul minim actual
al funcției avute anterior.
Art. 20. — (1) Pentru activitatea desfășurată, personalul
salarizat potrivit prezentei legi beneficiază, la sfârșitul anului

4

MONITORUL OFICIAL AL ROMÂNIEI, PARTEA I, Nr. 980/7.XII.2006

calendaristic, de un premiu anual egal cu salariul mediu
lunar de bază realizat în anul pentru care se face
premierea.
(2) Pentru cei care nu au lucrat tot timpul anului
premiul se acordă proporțional cu perioada în care au
lucrat, luându-se în calcul media salariilor de bază lunare
realizate în perioada în care au desfășurat activitatea,
raportată la perioada întregului an.
(3) Premiile anuale pot fi reduse sau pot să nu fie
acordate în cazul persoanelor care în cursul anului au
desfășurat activități profesionale nesatisfăcătoare sau au
săvârșit abateri pentru care au fost sancționate disciplinar.
Premiul anual nu se acordă persoanelor cărora le-a încetat
contractul individual de muncă din motive imputabile lor.
Art. 21. — (1) Ordonatorii de credite pot acorda premii
lunare în limita a 2% din cheltuielile cu salariile aferente
personalului contractual, prevăzut în statul de funcții, cu
încadrarea în cheltuielile de personal aprobate în bugetul
de venituri și cheltuieli. Premiile se pot acorda în cursul
anului salariaților care au realizat sau au participat direct
la obținerea unor rezultate în activitate, apreciate ca
valoroase. Sumele neconsumate se reportează în lunile
următoare, în cadrul aceluiași an bugetar.
(2) În cazurile în care se realizează economii prin
reducerea cheltuielilor cu salariile, ordonatorii de credite pot
aproba acordarea de premii în cursul anului din economiile
realizate, în limita a 2% din cheltuielile cu salariile aferente
personalului prevăzute în bugetul aprobat, fără a se depăși
valoarea economiilor realizate.
(3) Premiile individuale se stabilesc de către ordonatorii
de credite, în limita sumelor alocate cu această destinație
de către ordonatorii principali de credite, cu avizul
organizației sindicale reprezentative la nivel de instituție
sau, după caz, cu avizul reprezentanților salariaților, acolo
unde nu sunt astfel de organizații sindicale.
CAPITOLUL III
Alte drepturi
Art. 22. — (1) Pentru ocuparea unor posturi vacante pot
fi angajate prin concurs sau examen, prin cumul de funcții,
cu respectarea prevederilor legale, persoane care au
funcția de bază în afara instituției publice.
(2) Angajarea personalului prin cumul de funcții se face
cu acordul conducerii instituției la care persoana care
cumulează are funcția de bază, iar cumulul de funcții se
efectuează în afara programului prevăzut pentru norma de
bază.
Art. 23. — Începând cu data intrării în vigoare a
prezentei legi, personalul încadrat în unitățile sanitarveterinare publice finanțate din venituri proprii și subvenții
de la bugetul de stat beneficiază lunar de 20 de tichete de
masă, cu excepția pensionarilor.
Art. 24. — Personalul angajat în unitățile sanitarveterinare publice beneficiază de control medical anual
gratuit.
CAPITOLUL IV
Angajarea și promovarea în funcții
Art. 25. — (1) Angajarea și promovarea personalului se
fac pe funcții și grade.
(2) Promovarea în funcții, grade și trepte profesionale
se face potrivit metodologiei legale în vigoare, prin
transformarea postului avut într-un post corespunzător
promovării.
(3) Criteriile privind angajarea și promovarea în funcții,
grade și trepte profesionale se stabilesc prin ordin al

președintelui Autorității Naționale Sanitare Veterinare și
pentru Siguranța Alimentelor, cu consultarea organizațiilor
sindicale semnatare ale contractului colectiv de muncă la
nivel de ramură.
CAPITOLUL V
Delegarea și detașarea
Art. 26. — (1) Personalul încadrat în instituțiile publice
din rețeaua sanitar-veterinară poate fi delegat pentru
exercitarea, cu caracter temporar, a unor lucrări sau
activități corespunzătoare atribuțiilor de serviciu în afara
locului său de muncă.
(2) Delegarea poate fi dispusă pe o perioadă de cel
mult 60 de zile calendaristice într-un an și se poate
prelungi, cu acordul salariatului, pe o perioadă de cel mult
90 de zile calendaristice într-un an.
(3) Personalul delegat își păstrează funcția și toate
celelalte drepturi prevăzute în contractul individual de
muncă, iar instituția care îl deleagă este obligată să
suporte costul integral al transportului, al cazării și al
indemnizației de delegare.
Art. 27. — (1) Personalul încadrat în instituțiile din
rețeaua sanitar-veterinară poate fi detașat la un alt
angajator în scopul executării unor lucrări în interesul
acestuia.
(2) Detașarea poate fi dispusă pentru o perioadă de cel
mult 6 luni și, în mod excepțional, perioada detașării poate
fi prelungită, mai mult de 6 luni, în cursul unui an
calendaristic, numai cu acordul scris al salariatului.
(3) Salariatul detașat are dreptul la plata cheltuielilor de
transport și cazare, precum și la o indemnizație de
detașare, în condițiile prevăzute de lege.
(4) Drepturile cuvenite salariatului detașat se acordă de
angajatorul la care s-a dispus detașarea.
(5) Pe durata detașării salariatul beneficiază de
drepturile care îi sunt mai favorabile, fie de drepturile de
la angajatorul care a dispus detașarea, fie de drepturile de
la angajatorul la care este detașat.
CAPITOLUL VI
Drepturi în cazul transferului în altă localitate
Art. 28. — (1) Personalul transferat în cadrul aceleiași
instituții sanitar-veterinare, în altă localitate, are dreptul la:
a) rambursarea costului transportului pentru el și
membrii familiei sale, precum și pentru gospodăria sa;
b) plata unei indemnizații egale cu salariul de bază net
lunar;
c) un concediu plătit de 5 zile lucrătoare, în vederea
mutării efective, acordat la cererea sa.
(2) De drepturile prevăzute la alin. (1) beneficiază și
persoanele care se transferă în altă instituție sanitarveterinară situată într-o localitate diferită de cea de
domiciliu, dacă în contractul individual de muncă s-a făcut
această mențiune. Plata drepturilor respective se suportă
de instituția la care se face transferul.
Art. 29. — (1) La încadrarea într-o instituție publică din
rețeaua sanitar-veterinară din altă localitate decât cea de
domiciliu, în primul an de activitate după absolvirea
studiilor, personalul de specialitate beneficiază de o
indemnizație de instalare echivalentă cu un salariu de bază
corespunzător funcției și gradului profesional în care
urmează a fi încadrat. În cazul medicilor veterinari,
indemnizația de instalare se acordă, după terminarea
stagiaturii, de instituția unde s-au încadrat prin concurs.
(2) Indemnizația de instalare este echivalentă cu două
salarii de bază pentru acele localități unde atragerea

MONITORUL OFICIAL AL ROMÂNIEI, PARTEA I, Nr. 980/7.XII.2006
personalului de specialitate sanitar-veterinar se face cu
mare greutate, stabilite de ordonatorul de credite și avizate
de Autoritatea Națională Sanitară Veterinară și pentru
Siguranța Alimentelor sau de celelalte ministere cu rețea
sanitar-veterinară proprie.
(3) Persoanele care au beneficiat de indemnizația de
instalare și care, ulterior, au încetat activitatea, din motive
imputabile lor, înainte de împlinirea unui an de la instalare
vor restitui, în condițiile legii, indemnizația primită, calculată
proporțional cu perioada rămasă până la expirarea
termenului de un an.
CAPITOLUL VII
State de funcții
Art. 30. — (1) După aprobarea legii bugetului de stat,
respectiv a bugetului de venituri și cheltuieli, fiecare
instituție sanitar-veterinară cu personalitate juridică își
întocmește anual statul de funcții, cu încadrarea în
normativele de personal, numărul maxim de posturi
repartizat și în cheltuielile de personal aprobate în bugetul
de venituri și cheltuieli.
(2) Statul de funcții se aprobă prin ordin al președintelui
Autorității Naționale Sanitare Veterinare și pentru Siguranța
Alimentelor sau de celelalte ministere cu rețea sanitarveterinară proprie ori de direcția de sănătate publică, după
caz, în funcție de subordonare.
CAPITOLUL VIII
Dispoziții finale
Art. 31. — Începând cu data intrării în vigoare a
prezentei legi, salariile de bază individuale ale personalului
din instituțiile publice din sectorul sanitar-veterinar sunt cele
prevăzute în anexele nr. 1—3.
Art. 32. — Salariile de bază prevăzute în prezenta lege
sunt brute și impozabile și se vor actualiza prin aplicarea
creșterilor salariale acordate în conformitate cu prevederile
legale.
Art. 33. — Sumele necesare pentru plata salariilor de
bază, a sporurilor, a premiilor, a sumelor pentru
promovarea personalului în grade și trepte profesionale și
a celorlalte drepturi salariale trebuie să se încadreze în

5

cheltuielile de personal aprobate în bugetele de venituri și
cheltuieli.
Art. 34. — (1) La data intrării în vigoare a prezentei
legi se suspendă ocuparea prin concurs a posturilor
vacante din cadrul instituțiilor publice din rețeaua sanitarveterinară, indiferent de modul de finanțare a acestora.
(2) Se exceptează de la prevederile alin. (1) ocuparea
următoarelor posturi:
a) cele vacante la data intrării în vigoare a prezentei
legi, aferente structurilor cu sarcini privind integrarea în
Uniunea Europeană;
b) posturile unice ale căror atribuții specifice nu se
regăsesc la celelalte posturi din cadrul structurii
organizatorice a instituțiilor publice;
c) cele pentru care s-au demarat procedurile de
organizare a concursurilor pentru ocuparea acestora.
Art. 35. — Personalul de specialitate trimis în străinătate
pentru îndeplinirea unor misiuni cu caracter temporar
beneficiază de drepturile prevăzute de reglementările
specifice în domeniu.
Art. 36. — (1) Personalul salarizat potrivit prezentei legi
are dreptul în fiecare an calendaristic la concediu de
odihnă și la alte concedii, precum și la drepturile aferente
acestora, în condițiile stabilite pentru personalul contractual
din sectorul bugetar.
(2) Dispozițiile prezentei legi se completează cu
prevederile legislației muncii, precum și cu reglementările
de drept comun, civile și administrative, după caz, în
măsura în care nu contravin legislației specifice.
Art. 37. — Încălcarea dispozițiilor prezentei legi privind
stabilirea salariului de bază individual la încadrare,
promovarea personalului, precum și acordarea de drepturi
fără respectarea prevederilor acesteia atrag, după caz,
răspunderea disciplinară, patrimonială sau penală a
persoanelor vinovate, potrivit legii.
Art. 38. — Salariile de bază ale funcționarilor publici din
instituțiile sanitar-veterinare publice sunt mai mari cu 25%
față de salariile prevăzute de Ordonanța Guvernului
nr. 2/2006 privind reglementarea drepturilor salariale și a
altor drepturi ale funcționarilor publici pentru anul 2006.
Art. 39. — Anexele nr. 1—3*) fac parte integrantă din
prezenta lege.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 noiembrie 2006.
Nr. 435.

*) Anexele nr. 1—3 sunt reproduse în facsimil.

6

MONITORUL OFICIAL AL ROMÂNIEI, PARTEA I, Nr. 980/7.XII.2006

MONITORUL OFICIAL AL ROMÂNIEI, PARTEA I, Nr. 980/7.XII.2006

7

8

MONITORUL OFICIAL AL ROMÂNIEI, PARTEA I, Nr. 980/7.XII.2006

MONITORUL OFICIAL AL ROMÂNIEI, PARTEA I, Nr. 980/7.XII.2006

9

10

MONITORUL OFICIAL AL ROMÂNIEI, PARTEA I, Nr. 980/7.XII.2006

MONITORUL OFICIAL AL ROMÂNIEI, PARTEA I, Nr. 980/7.XII.2006

11

12

MONITORUL OFICIAL AL ROMÂNIEI, PARTEA I, Nr. 980/7.XII.2006

MONITORUL OFICIAL AL ROMÂNIEI, PARTEA I, Nr. 980/7.XII.2006

13

PREȘEDINTELE ROMÂNIEI

DECRET
pentru promulgarea Legii privind salarizarea și alte drepturi
ale personalului care își desfășoară activitatea
în sistemul sanitar-veterinar
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind salarizarea și alte drepturi
ale personalului care își desfășoară activitatea în sistemul sanitar-veterinar și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 24 noiembrie 2006.
Nr. 1.320.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 760
din 31 octombrie 2006

referitoare la excepția de neconstituționalitate a dispozițiilor art. II alin. (3) din Legea nr. 219/2005
privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Societatea Comercială
îGrup Construct“ — S.R.L. din Otopeni în Dosarul
nr. 34.932/2/2005 al Curții de Apel București — Secția
a VI-a comercială.
La apelul nominal se prezintă partea Societatea
Comercială îCons-Al Serv“ — S.R.L. din București, prin

avocat Dana Bivolaru, lipsă fiind autorul excepției, față de
care procedura de citare este legal îndeplinită.
Cauza este în stare de judecată.
Avocatul Dana Bivolaru solicită respingerea excepției de
neconstituționalitate ca neîntemeiată. În acest sens, invocă
jurisprudența în materie a Curții Constituționale, și anume
deciziile nr. 487/2006, nr. 518/2006 și nr. 519/2006.
Reprezentantul Ministerului Public, invocând jurisprudența
Curții Constituționale, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 5 mai 2006, pronunțată în Dosarul
nr. 34.932/2/2005, Curtea de Apel București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. II alin. (3) din Legea
nr. 219/2005, excepție ridicată de Societatea Comercială
îGrup Construct“ — S.R.L. din Otopeni.
În motivarea excepției de neconstituționalitate autorul
acesteia susține că prin textul de lege criticat se ajunge la

14

MONITORUL OFICIAL AL ROMÂNIEI, PARTEA I, Nr. 980/7.XII.2006

situația ca o hotărâre judecătorească pronunțată în apel de
către curtea de apel să fie soluționată în recurs de către
aceeași instanță. Totodată, arată că părțile nu vor beneficia
de un control judiciar real, exercitat de către o instanță de
judecată superioară, în condițiile în care imparțialitatea,
parte esențială a unui adevărat act de justiție, este grav
lezată prin soluționarea căii de atac de către aceeași
instanță de judecată care a pronunțat hotărârea supusă căii
de atac, ceea ce aduce atingere dreptului la un proces
echitabil.
Curtea de Apel București — Secția a VI-a comercială
apreciază excepția de neconstituționalitate ca fiind
neîntemeiată. În acest sens, arată că dispozițiile de lege
criticate nu contravin principiilor constituționale și dispozițiilor
cuprinse în Convenția europeană a drepturilor omului,
invocate de autorul excepției.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul apreciază excepția de neconstituționalitate ca
neîntemeiată, invocând, în acest sens, jurisprudența în
materie a Curții Constituționale.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile părții prezente,
notele scrise depuse la dosar, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al
României, Partea I, nr. 609 din 14 iulie 2005.
Reglementarea criticată are următorul conținut:
— Art. II alin. (3): îRecursurile aflate pe rolul Înaltei Curți
de Casație și Justiție la data intrării în vigoare a prezentei legi și
care, potrivit prezentei legi, sunt de competența curților de apel
se trimit la curțile de apel.“
Autorul excepției susține că dispozițiile de lege criticate
încalcă prevederile constituționale cuprinse în art. 21
alin. (3) care consacră dreptul la un proces echitabil și în
art. 124 alin. (2) referitoare la înfăptuirea justiției, precum
și dispozițiile art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că reglementarea criticată a fost adoptată de
legiuitor în cadrul competenței sale constituționale, astfel
cum este consacrată prin art. 126 alin. (2) și art. 129 din
Constituție, potrivit cărora îCompetența instanțelor
judecătorești și procedura de judecată sunt prevăzute numai
prin lege“, iar îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii“.
De altfel, dispozițiile de lege criticate au mai fost supuse
controlului de constituționalitate, prin raportare la aceleași
prevederi constituționale și internaționale invocate în cauza
de față și cu o motivare asemănătoare.
În acest sens este Decizia nr. 518 din 20 iunie 2006,
publicată în Monitorul Oficial al României, Partea I, nr. 583
din 5 iulie 2006, prin care Curtea a statuat că dispozițiile
de lege criticate sunt constituționale.
Deoarece nu au intervenit elemente noi, de natură să
impună schimbarea acestei jurisprudențe, atât soluția, cât și
motivarea acestei decizii își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Societatea Comercială îGrup Construct“ — S.R.L. din Otopeni în Dosarul nr. 34.932/2/2005 al Curții de Apel
București — Secția a VI-a comercială.
Definitivă și general obligatorie.
Pronunțată în ședința publică din data de 31 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 980/7.XII.2006

15

CURTEA CONSTITUȚIONALĂ

D E C I Z I A Nr. 761
din 31 octombrie 2006

referitoare la excepția de neconstituționalitate a dispozițiilor Ordonanței de urgență a Guvernului
nr. 89/2004 privind vânzarea bunurilor imobile în care se desfășoară activități
de asistență sanitar-veterinară
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Irina Loredana Gulie

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor Ordonanței de urgență a Guvernului
nr. 89/2004 privind vânzarea bunurilor imobile în care se
desfășoară activități de asistență sanitar-veterinară, excepție
ridicată de Ștefan Nicolae Băbeanu și Genegreb Bejan în
Dosarul nr. 20.058/2//2005 (2.032/2005) al Curții de Apel
București — Secția a VIII-a contencios administrativ și
fiscal.
La apelul nominal răspunde autorul excepției, Genegreb
Bejan, personal, precum și partea Cristina Alexandra
Alferaru. Lipsesc celelalte părți. Procedura de citare este
legal îndeplinită.
Autorul excepției Genegreb Bejan solicită admiterea
excepției de neconstituționalitate astfel cum a fost formulată,
arătând, în esență, că Ordonanța de urgență a Guvernului
nr. 89/2004 este neconstituțională, deoarece, în temeiul
acestui act normativ, statul vinde bunuri imobile asupra
cărora nu deține un drept de proprietate, ci doar un drept
de administrare. Susține că toate actele normative în
materia proprietății, emise după 1989, sunt neconstituționale.
Partea Cristina Alexandra Alferaru este de acord cu
concluziile autorului excepției, solicitând, de asemenea,
admiterea excepției.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că actul normativ criticat dispune
asupra vânzării unor bunuri imobile, însă numai după
clarificarea situației juridice a acestora.
C U R T E A,

având în vedere actele și lucrările dosarului, constată
următoarele:
Prin Încheierea din 6 martie 2006, pronunțată în Dosarul
nr. 20.058/2//2005 (2.032/2005), Curtea de Apel București —
Secția a VIII-a contencios administrativ și fiscal a sesizat
Curtea Constituțională cu excepția de neconstituționalitate
a prevederilor Ordonanței de urgență a Guvernului
nr. 89/2004 privind vânzarea bunurilor imobile în care se

desfășoară activități de asistență sanitar-veterinară.
Excepția a fost ridicată de Ștefan Nicolae Băbeanu și
Genegreb Bejan.
În motivarea excepției de neconstituționalitate se
susține, în esență, că actul normativ criticat îi împiedică să
redobândească dreptul de proprietate în temeiul Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989 și prin aceasta contravine dispozițiilor constituționale
cuprinse în art. 44 — Dreptul de proprietate privată și
art. 46 — Dreptul la moștenire.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
prevederile Ordonanței de urgență a Guvernului nr. 89/2004
privind vânzarea bunurilor imobile în care se desfășoară
activități de asistență sanitar-veterinară, publicată în
Monitorul Oficial al României, Partea I, nr. 1.053 din
12 noiembrie 2004, aprobată și modificată prin Legea
nr. 111/2005, publicată în Monitorul Oficial al României,
Partea I, nr. 390 din 9 mai 2005.
Potrivit notei de fundamentare a ordonanței, îAvând în
vedere necesitatea adoptării urgente a unui cadru juridic pentru
eficientizarea activității de asistență sanitară veterinară,
ținându-se cont de cerințele Comunității Europene, luând în

16

MONITORUL OFICIAL AL ROMÂNIEI, PARTEA I, Nr. 980/7.XII.2006

considerare faptul că majoritatea circumscripțiilor sanitare
veterinare sunt în stare avansată de degradare și necesită
urgent investiții și că toate circumscripțiile sanitare veterinare
trebuie să îndeplinească condițiile legale de funcționare și
autorizare până la data de 1 ianuarie 2007, precum și pentru a
elimina riscul ca, începând cu data respectivă, un număr de
aproximativ 1.500 de comune să rămână fără asistență
medicală veterinară [...]“.
Prin această ordonanță de urgență s-a dispus, potrivit
art. 1 alin. (2), modificat prin Ordonanța de urgență a
Guvernului nr. 115/2005, publicată în Monitorul Oficial al
României, Partea I, nr. 679 din 28 iulie 2005, trecerea
bunurilor imobile — clădiri și terenuri aferente — prevăzute
în anexa la ordonanța de urgență, din administrarea
Ministerului Agriculturii, Pădurilor și Dezvoltării Rurale în
administrarea Agenției Domeniilor Statului, în scopul
vânzării acestora.
În opinia autorilor excepției de neconstituționalitate,
prevederile legale criticate contravin dispozițiilor
constituționale cuprinse în art. 44 — Dreptul de proprietate
privată și art. 46 — Dreptul la moștenire.
Examinând excepția de neconstituționalitate, Curtea
constată că, potrivit art. 146 lit. d) din Constituție, instanța
de contencios constituțional îhotărăște asupra excepțiilor de
neconstituționalitate privind legile și ordonanțele, ridicate în fața
instanțelor judecătorești sau de arbitraj comercial“.
Făcând aplicarea acestui text constituțional, art. 29
alin. (1) și (2) din Legea nr. 47/1992 prevede următoarele:
î(1) Curtea Constituțională decide asupra excepțiilor ridicate în
fața instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia.
(2) Excepția poate fi ridicată la cererea uneia dintre părți
sau, din oficiu, de către instanța de judecată ori de arbitraj
comercial. De asemenea, excepția poate fi ridicată de procuror
în fața instanței de judecată, în cauzele la care participă.“

Din aceste norme de drept rezultă că legile și
ordonanțele Guvernului nu pot fi atacate pe cale principală,
prin acțiune introdusă exclusiv în acest scop la instanța de
judecată sau de arbitraj comercial, ci numai pe cale de
excepție, în valorificarea unui drept subiectiv sau a unui
interes legitim.
Excepția de neconstituționalitate constituie una dintre căile
prin care Curtea Constituțională este sesizată în vederea
exercitării controlului a posteriori asupra constituționalității
legilor și ordonanțelor.
În aceste condiții, întrucât excepția de neconstituționalitate
nu a fost ridicată în condițiile prevăzute de Constituție și de
Legea nr. 47/1992 privind organizarea și funcționarea Curții
Constituționale, urmează să se dispună respingerea ei ca
inadmisibilă.
De altfel, Curtea constată că, potrivit prevederilor art. 1
alin. (4) din Ordonanța de urgență a Guvernului
nr. 89/2004, introdus prin articolul unic punctul 1 din Legea
nr. 387/2005 privind aprobarea Ordonanței de urgență a
Guvernului nr. 115/2005 pentru modificarea Ordonanței de
urgență a Guvernului nr. 89/2004, publicată în Monitorul Oficial
al României, Partea I, nr. 1.177 din 27 decembrie 2005:
î(4) Bunurile imobile — clădiri și terenuri aferente —, prevăzute
în anexă, care fac obiectul reglementării Legii nr. 247/2005
privind reforma în domeniile proprietății și justiției, precum și
unele măsuri adiacente și a celorlalte acte normative în materia
proprietății vor fi vândute după clarificarea situației juridice a
acestora și intabularea în cartea funciară, potrivit legislației în
vigoare.“
Prin urmare, susținerea autorilor excepției în sensul că
actul normativ criticat îi împiedică să redobândească dreptul
de proprietate și încalcă dreptul constituțional la moștenire
este fără obiect, dat fiind faptul că acesta nu interzice
aplicarea măsurilor reparatorii prevăzute în actele normative
din materia proprietății, statuând în mod expres că
vânzarea bunurilor imobile ce intră sub incidența ordonanței
criticate este posibilă numai după clarificarea situației
juridice a acestora.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor Ordonanței de urgență a Guvernului
nr. 89/2004 privind vânzarea bunurilor imobile în care se desfășoară activități de asistență sanitar-veterinară, excepție
ridicată de Ștefan Nicolae Băbeanu și Genegreb Bejan în Dosarul nr. 20.058/2//2005 (2.032/2005) al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 31 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

MONITORUL OFICIAL AL ROMÂNIEI, PARTEA I, Nr. 980/7.XII.2006

17

CURTEA CONSTITUȚIONALĂ

D E C I Z I A Nr. 771
din 7 noiembrie 2006

referitoare la excepția de neconstituționalitate a dispozițiilor art. 1 alin. (1), ale art. 6
și art. 8 din Ordonanța Guvernului nr. 5/2001 privind procedura somației de plată, aprobată
cu modificări și completări prin Legea nr. 295/2002, cu modificările și completările ulterioare
Ioan Vida
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 alin. (1), art. 6 și 8 din
Ordonanța Guvernului nr. 5/2001 privind procedura somației
de plată, excepție ridicată de Angela Tudor, Ilinca
Gheorghe și Sindicatul Sanitas — IOMC în Dosarul
nr. 2.127/300/2006 al Judecătoriei Sectorului 2 București.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 28 martie 2006, pronunțată în
Dosarul nr. 2.127/300/2006, Judecătoria Sectorului 2
București a sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 6 și 8
din Ordonanța de urgență a Guvernului nr. 5/2001 privind
procedura somației de plată, excepție ridicată de Angela
Tudor, Ilinca Gheorghe și Sindicatul Sanitas — IOMC.
În motivarea excepției de neconstituționalitate autorii
acesteia susțin că dispozițiile legale criticate limitează
dreptul părților litigante de a-și dovedi susținerile la proba
cu înscrisuri, fapt care nu oferă debitorului suficiente căi de
a se apăra în această fază a judecății, nu asigură un
proces echitabil, favorizează creditorul în detrimentul
debitorului, care nu poate formula nici cerere
reconvențională, iar normele de procedură sunt contrare
celor din dreptul comun. Consideră că în acest mod
dispozițiile legale criticate contravin prevederilor art. 16, 20,
21, 24, 53 și 126 din Constituție, precum și reglementărilor
cuprinse în art. 6 paragraful 1 din Convenția pentru
apărarea drepturilor omului și a libertăților fundamentale.
Judecătoria Sectorului 2 București apreciază că
excepția ridicată este neîntemeiată, deoarece dispozițiile
legale criticate sunt în acord cu Legea fundamentală și cu
reglementările internaționale invocate de autorul excepției.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, invocând jurisprudența în materie a Curții
Constituționale, apreciază că excepția de neconstituționalitate
este neîntemeiată.
Avocatul Poporului arată că excepția de neconstituționalitate
este neîntemeiată, textele de lege criticate fiind în deplină
concordanță cu dispozițiile constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 6 și 8 din Ordonanța
Guvernului nr. 5/2001 privind procedura somației de plată
(publicată în Monitorul Oficial al României, Partea I, nr. 422
din 30 iulie 2001), aprobată cu modificări și completări prin
Legea nr. 295/2002 (publicată în Monitorul Oficial al
României, Partea I, nr. 380 din 5 iunie 2002), modificată și
completată prin Ordonanța de urgență a Guvernului
nr. 142/2002 (publicată în Monitorul Oficial al României,
Partea I, nr. 804 din 5 noiembrie 2002), aprobată la rândul
ei prin Legea nr. 5/2003 (publicată în Monitorul Oficial al
României, Partea I, nr. 26 din 20 ianuarie 2003). De
asemenea, la art. 6 alin. (2) din Ordonanța Guvernului
nr. 5/2001, cu modificările și completările ulterioare, s-a
făcut următoarea rectificare, publicată în Monitorul Oficial al
României, Partea I, nr. 492 din 23 august 2001: îîn loc de
«... somația de plată către creditor...» se va citi: «î... somația
de plată către debitor...».“
Anterior sesizării Curții Constituționale, prin art. I pct. 12
din Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă (lege publicată în
Monitorul Oficial al României, Partea I, nr. 470 din 26 mai
2004), alin. (3) al art. 8 din Ordonanța Guvernului

18

MONITORUL OFICIAL AL ROMÂNIEI, PARTEA I, Nr. 980/7.XII.2006

nr. 5/2001, cu modificările și completările ulterioare, a fost
abrogat, iar alin. (5) al aceluiași articol a fost modificat.
Având în vedere aceste modificări, dispozițiile criticate
au în prezent următorul conținut:
— Art. 1 alin. (1): îProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori
determinate potrivit unui statut, regulament sau altui înscris,
însușit de părți prin semnătură ori în alt mod admis de lege și
care atestă drepturi și obligații privind executarea anumitor
servicii, lucrări sau orice alte prestații.“;
— Art. 6: î(1) Dacă nu a intervenit închiderea dosarului în
condițiile art. 5, judecătorul va examina cererea pe baza
actelor depuse, precum și a explicațiilor și lămuririlor părților,
ce i-au fost prezentate potrivit art. 4.
(2) Când în urma examinării prevăzute la alin. (1) constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
(3) Termenul de plată nu va fi mai mic de 10 zile și nici nu
va depăși 30 de zile. Judecătorul va putea stabili alt termen
potrivit înțelegerii părților.
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.“;
— Art. 8: î(1) Împotriva ordonanței prevăzute la art. 6
alin. (2) debitorul poate formula cererea în anulare, în termen
de 10 zile de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre
irevocabilă. Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.“

În motivarea excepției de neconstituționalitate autorii
acesteia arată că dispozițiile legale criticate contravin
prevederilor art. 16 alin. (1), ale art. 20, ale art. 21
alin. (1)—(3) și ale art. 24, 53 și 126 din Constituție. De
asemenea, apreciază că dispozițiile legale criticate
contravin și prevederilor art. 6 paragraful 1 din Convenția
pentru apărarea drepturilor omului și a libertăților
fundamentale, conform cărora îOrice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra
temeiniciei oricărei acuzații în materie penală îndreptate
împotriva sa“.
Examinând textele legale criticate, Curtea constată că
Ordonanța Guvernului nr. 5/2001 privind procedura somației
de plată a mai fost supusă controlului de constituționalitate,
atât în ansamblul ei, cât și prin examinarea separată a
dispozițiilor sale, prin raportare la aceleași norme
constituționale și convenționale invocate și în prezenta
cauză.
Astfel, prin Decizia nr. 251 din 15 iunie 2004, publicată
în Monitorul Oficial al României, Partea I, nr. 611 din
6 iulie 2004, precum și prin Decizia nr. 522 din 20 iunie
2006, publicată în Monitorul Oficial al României, Partea I,
nr. 605 din 13 iulie 2006, Curtea a statuat, pentru
argumentele acolo reținute, că dispozițiile art. 1 alin. (1),
art. 6 și 8 din Ordonanța Guvernului nr. 5/2001 nu încalcă
prevederile constituționale ale art. 16, 20, 21, 24, 53 și
126 și nici pe cele ale art. 6 paragraful 1 din Convenția
pentru apărarea drepturilor omului și a libertăților
fundamentale, răspunzând, cu acel prilej, unor critici
similare celor formulate în prezenta cauză.
Prin urmare, întrucât nu au intervenit elemente noi de
natură a modifica jurisprudența Curții în materie, soluția și
considerentele ce au stat la baza deciziei menționate își
păstrează valabilitatea și în această cauză.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1), art. 6 și 8 din Ordonanța Guvernului
nr. 5/2001 privind procedura somației de plată, aprobată cu modificări și completări prin Legea nr. 295/2002, cu
modificările și completările ulterioare, excepție ridicată de Angela Tudor, Ilinca Gheorghe și Sindicatul Sanitas — IOMC în
Dosarul nr. 2.127/300/2006 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 7 noiembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

MONITORUL OFICIAL AL ROMÂNIEI, PARTEA I, Nr. 980/7.XII.2006

19

CURTEA CONSTITUȚIONALĂ

D E C I Z I A Nr. 782
din 7 noiembrie 2006

referitoare la excepția de neconstituționalitate a dispozițiilor art. 98 lit. c)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 98 lit. c) din Ordonanța de urgență a
Guvernului nr. 195/2002, excepție invocată de Curtea de
Apel Cluj — Secția comercială, de contencios administrativ
și fiscal în Dosarul nr. 2.252/33/2006.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, deoarece criticile de neconstituționalitate
vizează modificarea și completarea textului de lege criticat,
ceea ce excedează competenței Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 5 iunie 2006, pronunțată în Dosarul
nr. 2.252/33/2006, Curtea de Apel Cluj — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 98 lit. c) din Ordonanța de urgență a
Guvernului nr. 195/2002 privind circulația pe drumurile
publice, excepție invocată din oficiu de instanța de
judecată.
În motivarea excepției de neconstituționalitate autoarea
excepției susține, în esență, că dispozițiile art. 98 lit. c) din
Ordonanța de urgență a Guvernului nr. 195/2002 sunt
neconstituționale în raport cu prevederile art. 21 alin. (1)
și (3) din Constituție, precum și cu cele ale art. 6 din
Convenția pentru apărarea drepturilor omului și a libertăților
fundamentale, vizând dreptul la un proces echitabil și la
soluționarea cauzei într-un termen rezonabil, întrucât
această dispoziție legală care permite reținerea permisului
de conducere ca urmare a săvârșirii unor infracțiuni
prevăzute de art. 178 și 184 din Codul penal, dacă acestea
au fost comise ca urmare a nerespectării dispozițiilor legale
privind circulația pe drumurile publice, nu prevede un timp
pentru care nu se restituie permisul, dispoziții necorelate cu
prevederile art. 100 și 105 din aceeași ordonanță.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.

Guvernul apreciază că excepția de neconstituționalitate
este neîntemeiată, deoarece prevederile Ordonanței de
urgență a Guvernului nr. 195/2002 nu limitează în niciun fel
dreptul conducătorului auto al cărui permis a fost reținut de
a se adresa instanțelor judecătorești, exercitarea acestui
drept urmând a se face în condițiile stabilite de lege. În
ceea ce privește încălcarea dispozițiilor art. 21 alin. (3) și
ale art. 6 din Convenția pentru apărarea drepturilor omului
și a libertăților fundamentale, consideră că acestea nu sunt
incidente în cauză.
Avocatul Poporului apreciază, de asemenea, că
excepția este neîntemeiată, întrucât textul legal criticat nu
pune în discuție sub niciun aspect restrângerea dreptului
părților interesate de a se adresa justiției pentru apărarea
drepturilor, libertăților și intereselor lor legitime, de a
beneficia de un proces echitabil, precum și de judecarea
cauzei lor de către o instanță independentă, imparțială și
într-un termen rezonabil.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 98 lit. c) din Ordonanța de urgență a
Guvernului nr. 195/2002 privind circulația pe drumurile
publice, publicată în Monitorul Oficial al României, Partea I,
nr. 958 din 28 decembrie 2002, care au următorul conținut:
îPermisul de conducere se reține în următoarele cazuri: [...]
c) când titularul acestuia a săvârșit una dintre infracțiunile
prevăzute la art. 178 și 184 din Codul penal, dacă acestea au
fost comise ca urmare a nerespectării dispozițiilor legale privind
circulația pe drumurile publice.“
Autoarea excepției susține că dispozițiile legale criticate
contravin art. 21 alin. (1) și (3) din Constituție referitor la
accesul liber la justiție și la dreptul la un proces echitabil,
precum și art. 6 din Convenția pentru apărarea drepturilor
omului și a libertăților fundamentale, deoarece înu prevăd
un timp limitat pentru care nu se restituie permisul“, fiind
înecorelate cu prevederile art. 100 și 105 din aceeași
ordonanță“.
Examinând excepția de neconstituționalitate, se constată
că în realitate critica de neconstituționalitate formulată de
autoarea excepției privește caracterul incomplet al art. 98
lit. c) din Ordonanța de urgență a Guvernului nr. 195/2002,
situație în care sunt aplicabile prevederile art. 2 alin. (3) din
Legea nr. 47/1992, potrivit cărora îCurtea Constituțională se

20

MONITORUL OFICIAL AL ROMÂNIEI, PARTEA I, Nr. 980/7.XII.2006

pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului“. Conform dispozițiilor art. 61
alin. (1) din Constituție, competența de a modifica norma
legală criticată aparține exclusiv Parlamentului, ca îunica
autoritate legiuitoare a țării“.
De altfel, prin Legea nr. 49/2006 pentru aprobarea
Ordonanței de urgență a Guvernului nr. 195/2002, publicată

în Monitorul Oficial al României, Partea I, nr. 246 din
20 martie 2006, dispozițiile legale criticate au fost
modificate și completate, urmând a se aplica de la data
intrării în vigoare a acestei legi, respectiv de la data de
20 septembrie 2006, termen care a fost prorogat prin
Ordonanța de urgență a Guvernului nr. 63/2006, publicată
în Monitorul Oficial al României, Partea I, nr. 792 din
20 septembrie 2006, până la data de 1 decembrie 2006.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 98 lit. c) din Ordonanța de urgență a Guvernului
nr. 195/2002 privind circulația pe drumurile publice, excepție invocată de Curtea de Apel Cluj — Secția comercială, de
contencios administrativ și fiscal în Dosarul nr. 2.252/33/2006.
Definitivă și general obligatorie.
Pronunțată în ședința publică din data de 7 noiembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

CURTEA CONSTITUȚIONALĂ

D E C I Z I A Nr. 783
din 7 noiembrie 2006

referitoare la excepția de neconstituționalitate a dispozițiilor art. 278 și art. 2781 alin. 8 lit. a)
din Codul de procedură penală
Ioan Vida
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Marinela Mincă
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 și art. 2781 alin. 8 lit. a) din Codul
de procedură penală, excepție ridicată de Elisabeta Miu în
Dosarul nr. 2.563/1/2006 al Înaltei Curți de Casație și
Justiție — Secția penală.
La apelul nominal lipsesc părțile, față de care procedura
de citare este legal îndeplinită.
Curtea dispune a se face apelul și în Dosarul
nr. 1.714 D/2006, având ca obiect aceeași excepție de
neconstituționalitate, ridicată de aceeași autoare în Dosarul
nr. 30.225/1/2005 (număr în format vechi: 7.805/2005) al
aceleiași instanțe.
La apelul nominal lipsesc părțile, față de care procedura
de citare este legal îndeplinită.

Magistratul-asistent referă Curții că autoarea excepției a
depus, în ambele dosare, concluzii scrise, prin care solicită
admiterea excepției de neconstituționalitate astfel cum a
fost formulată.
Curtea, având în vedere că obiectul excepțiilor de
neconstituționalitate invocate în dosarele nr. 1.713 D/2006
și nr. 1714 D/2006 este identic, pune în discuție, din oficiu,
conexarea dosarelor.
Reprezentantul Ministerului Public este de acord cu
conexarea cauzelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.714
D/2006 la Dosarul nr. 1.713 D/2006, care a fost primul
înregistrat.
Reprezentantul Ministerului Public pune concluzii de
respingere a excepției ca neîntemeiată, referindu-se și la
jurisprudența Curții Constituționale în materie.
C U R T E A,

având în vedere actele și lucrările dosarelor, reține
următoarele:

MONITORUL OFICIAL AL ROMÂNIEI, PARTEA I, Nr. 980/7.XII.2006
Prin încheierile din 22 mai 2006, pronunțate în dosarele
nr. 2.563/1/2006 și nr. 30.225/1/2005 (număr în format
vechi: 7.805/2005), Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 278 și art. 2781
alin. 8 lit. a) din Codul de procedură penală, excepție
ridicată de Elisabeta Miu în dosarele menționate.
În motivarea excepției de neconstituționalitate se
susține, în esență, că, de vreme ce în cauza dedusă
judecății în baza art. 2781 din Codul de procedură penală,
s-a menținut soluția de netrimitere în judecată pronunțată
de procuror, motivată de împrejurarea că fapta nu există și
că nu sunt întrunite elementele constitutive ale infracțiunii,
nu s-a lămurit cauza sub toate aspectele și deci nu s-a
înfăptuit justiția. Se arată, totodată, că textele de lege
criticate sunt neconstituționale, întrucât este supusă
controlului judecătoresc doar soluția de neîncepere a
urmăririi penale, precum și pentru că îneparcurgerea
procedurii prevăzute de art. 278 din Codul de procedură
penală constituie un fine de neprimire a plângerii de către
instanța competentă să judece în fond cauza“. Referitor la
dispozițiile art. 2781 alin. 8 lit. a) din Codul de procedură
penală se susține că încalcă normele constituționale și din
Convenția pentru apărarea drepturilor omului și a libertăților
fundamentale invocate, deoarece îdau dreptul instanței de
judecată [...] să nu administreze nemijlocit probe“, ceea ce
are drept consecință încălcarea principiului egalității și
imparțialității justiției. Se mai arată că îrestrângerea căii de
atac apelul este neconstituțională și permite instanțelor
judecătorești să nu judece fondul cauzei [...], de asemenea
permite să restrângă și calea de atac a revizuirii [...]“.
Înalta Curte de Casație și Justiție — Secția penală
consideră că excepția de neconstituționalitate este
neîntemeiată, arătând că îîntreaga procedură de soluționare
a plângerii împotriva rezoluției și ordonanței procurorului de
netrimitere în judecată, prevăzută de art. 2781 din Codul de
procedură penală, se desfășoară în limitele stabilite de
dispozițiile constituționale [...]“.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, referindu-se la bogata jurisprudență a Curții
Constituționale în materie, apreciază că excepția de
neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată, arătând că textele
de lege criticate nu încalcă dispozițiile constituționale
invocate de autoarea excepției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

21

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 278 și ale art. 2781 alin. 8 lit. a) din Codul
de procedură penală. Ulterior sesizării Curții Constituționale
cu excepția de neconstituționalitate invocată în cauză,
dispozițiile art. 2781 alin. 8 lit. a) din Codul de procedură
penală au fost modificate prin Legea nr. 356/2006,
publicată în Monitorul Oficial al României, Partea I, nr. 677
din 7 august 2006, păstrându-se însă soluția legislativă
criticată. Așa fiind, Curtea urmează să se pronunțe asupra
excepției de neconstituționalitate a dispozițiilor art. 2781
alin. 8 lit. a) din Codul de procedură penală, în actuala
redactare.
Textele de lege criticate au următorul cuprins:
— Art. 278 (Plângerea contra actelor procurorului)
îPlângerea împotriva măsurilor luate sau a actelor efectuate de
procuror ori efectuate pe baza dispozițiilor date de acesta se
rezolvă de prim-procurorul parchetului sau, după caz, de
procurorul general al parchetului de pe lângă curtea de apel ori
de procurorul șef de secție al Parchetului de pe lângă Înalta
Curte de Casație și Justiție.
În cazul când măsurile și actele sunt ale prim-procurorului
ori ale procurorului general al parchetului de pe lângă curtea de
apel sau ale procurorului șef de secție al Parchetului de pe
lângă Înalta Curte de Casație și Justiție ori au fost luate sau
efectuate pe baza dispozițiilor date de către aceștia, plângerea
se rezolvă de procurorul ierarhic superior.
În cazul rezoluției de neîncepere a urmăririi penale sau al
ordonanței ori, după caz, al rezoluției de clasare, de scoatere
de sub urmărire penală sau de încetare a urmăririi penale,
plângerea se face în termen de 20 de zile de la comunicarea
copiei de pe ordonanță sau rezoluție, persoanelor interesate,
potrivit art. 228 alin. 6, art. 246 alin. 1 și art. 249 alin. 2.
Rezoluțiile sau ordonanțele prin care se soluționează
plângerile împotriva rezoluțiilor sau ordonanțelor de neîncepere
a urmăririi penale, de clasare, de scoatere de sub urmărire
penală ori de încetare a urmăririi penale, se comunică
persoanei care a făcut plângerea și celorlalte persoane
interesate.
Dispozițiile art. 275—277 se aplică în mod corespunzător.“
— Art. 2781 (Plângerea în fața judecătorului împotriva
rezoluțiilor sau ordonanțelor procurorului de netrimitere în
judecată) alin. 8 lit. a):
îJudecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;“.
Dispozițiile constituționale pretins încălcate sunt cuprinse
în art. 16 privind egalitatea în drepturi, în art. 21 privind
accesul liber la justiție și dreptul la un proces echitabil, în
art. 24 privind dreptul la apărare, în art. 53 referitoare la
restrângerea exercițiului unor drepturi sau al unor libertăți,
în art. 124 privind înfăptuirea justiției, în art. 129 privind
folosirea căilor de atac, în art. 131 privind rolul Ministerului
Public, cu raportare la art. 6, 13 și 14 din Convenția
pentru apărarea drepturilor omului și a libertăților
fundamentale, care reglementează dreptul la un proces
echitabil, dreptul la un recurs efectiv în fața unei instanțe
naționale, respectiv interzicerea discriminării.

22

MONITORUL OFICIAL AL ROMÂNIEI, PARTEA I, Nr. 980/7.XII.2006

Examinând excepția de neconstituționalitate astfel cum a
fost formulată, Curtea constată că aceasta este
neîntemeiată.
Contrar susținerilor autoarei excepției, prevederile legale
ce fac obiectul excepției sunt expresia unor dispoziții
cuprinse în Legea fundamentală. Astfel, art. 278 din Codul
de procedură penală, care reglementează plângerea
împotriva actelor procurorului, constituie concretizarea
dispozițiilor constituționale privind rolul Ministerului Public și
dă expresie principiului controlului ierarhic ce guvernează
activitatea procurorilor, prevăzut de art. 132 alin. (1) din
Legea fundamentală. Art. 2781 din Codul de procedură
penală, care reglementează posibilitatea formulării plângerii
la instanța de judecată împotriva acelor acte prin care
procurorul soluționează cauza penală fără ca aceasta să
mai ajungă în fața instanței, reprezintă concretizarea
prevederilor constituționale ce stabilesc liberul acces la
justiție și dreptul la un proces echitabil.
Aceste texte de lege nu cuprind privilegii sau
discriminări în raport cu criteriile egalității în drepturi
prevăzute de art. 4 din Legea fundamentală, orice
persoană vătămată în drepturile sale prin măsuri sau acte
ale procurorului având posibilitatea să promoveze împotriva
acestora căile de atac prevăzute de lege, iar, în acest
cadru, să beneficieze de toate garanțiile specifice dreptului
la apărare. Așa fiind, criticile formulate în raport cu
dispozițiile art. 16 din Legea fundamentală privind egalitatea
în drepturi, ale art. 14 din Convenția pentru apărarea
drepturilor omului și a libertăților fundamentale privind
interzicerea discriminării și ale art. 24 din Constituție privind
dreptul la apărare sunt neîntemeiate.
Întrucât textele de lege criticate nu pun în discuție
restrângeri ale exercițiului unor drepturi sau libertăți
constituționale, art. 53 din Legea fundamentală nu are
incidență în cauză.
De altfel, în jurisprudența sa, Curtea Constituțională s-a
pronunțat prin numeroase decizii asupra constituționalității
art. 278 și art. 2781 alin. 8 lit. a) din Codul de procedură
penală, în raport cu dispoziții constituționale și din
Convenția pentru apărarea drepturilor omului și a libertăților
fundamentale invocate și în prezenta cauză.

Astfel, de exemplu, prin Decizia nr. 301 din 9 iunie
2005, publicată în Monitorul Oficial al României, Partea I,
nr. 689 din 1 august 2005, și prin Decizia nr. 540 din
7 decembrie 2004, publicată în Monitorul Oficial al
României, Partea I, nr. 15 din 5 ianuarie 2005, Curtea a
respins excepția de neconstituționalitate a dispozițiilor
art. 278 din Codul de procedură penală, statuând, pentru
considerentele acolo reținute, că acest text de lege nu
încalcă prevederile art. 21 din Legea fundamentală și nici
pe cele ale art. 6 și 13 din Convenția pentru apărarea
drepturilor omului și a libertăților fundamentale, privind
liberul acces la justiție și dreptul la un proces echitabil.
De asemenea, prin Decizia nr. 228 din 7 martie 2006,
publicată în Monitorul Oficial al României, Partea I, nr. 332
din 13 aprilie 2006, Curtea a respins excepția de
neconstituționalitate a prevederilor art. 2781 alin. 8 lit. a)
din Codul de procedură penală, reținând că acest text de
lege nu încalcă dispozițiile constituționale ale art. 21
alin. (3) privind dreptul la un proces echitabil, și nici pe
cele ale art. 124 alin. (2) privind unicitatea, imparțialitatea
și egalitatea justiției. În cuprinsul deciziei menționate,
Curtea a reținut următoarele: îFaptul că, potrivit art. 2781
alin. 8 lit. a) din Codul de procedură penală, după
judecarea plângerii împotriva soluției procurorului, instanța
pronunță la rândul ei o hotărâre prin care menține această
soluție, nu poate fi caracterizat ca o împiedicare a
accesului la justiție, respectiv o încălcare a dreptului la un
proces echitabil, dat fiind că hotărârea aparține în acest
caz înseși justiției, iar partea nemulțumită are deschise, tot
în justiție, căile de atac prevăzute de lege.“
Întrucât nu au intervenit elemente noi, de natură să
determine schimbarea jurisprudenței Curții, cele statuate în
deciziile mai sus menționate își păstrează valabilitatea.
În plus, așa cum se poate constata, criticile autoarei
excepției vizează, în esență, modul de soluționare a cauzei
de către instanța de fond, ceea ce excedează competenței
Curții Constituționale, care, potrivit art. 2 alin. (3) din Legea
nr. 47/1992, “se pronunță numai asupra constituționalității
actelor cu privire la care a fost sesizată“.

Pentru cele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 278 și art. 2781 alin. 8 lit. a) din Codul de procedură
penală, excepție ridicată de Elisabeta Miu în dosarele nr. 2.563/1/2006 și nr. 30.225/1/2005 (număr în format vechi:
7.805/2005) ale Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 7 noiembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 980/7.XII.2006

23

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
AUTORITATEA NAȚIONALĂ PENTRU PROTECȚIA CONSUMATORILOR

ORDIN
privind modificarea și completarea Ordinului președintelui Autorității Naționale pentru Protecția
Consumatorilor nr. 101/2004 pentru aprobarea condițiilor
în vederea autorizării operațiunii de marcare cu marca de garanție proprie
Având în vedere prevederile:
— Ordonanței de urgență a Guvernului nr. 2/2001 pentru stabilirea unor măsuri privind înființarea, organizarea/
reorganizarea sau funcționarea, după caz, a unor ministere, organe de specialitate ale administrației publice centrale și
instituții publice, cu modificările ulterioare, coroborate cu ale Ordonanței de urgență a Guvernului nr. 64/2003 pentru
stabilirea unor măsuri privind înființarea, organizarea, reorganizarea sau funcționarea unor structuri din cadrul aparatului de
lucru al Guvernului, a ministerelor, a altor organe de specialitate ale administrației publice centrale și a unor instituții
publice, cu modificările ulterioare;
— Hotărârii Guvernului nr. 755/2003 privind organizarea și funcționarea Autorității Naționale pentru Protecția
Consumatorilor, cu modificările ulterioare;
— Ordonanței de urgență a Guvernului nr. 190/2000 privind regimul metalelor prețioase și pietrelor prețioase în
România, republicată, cu modificările și completările ulterioare;
— Hotărârii Guvernului nr. 633/2003 privind înființarea pe lângă Autoritatea Națională pentru Protecția
Consumatorilor a unei activități finanțate din venituri proprii,
în temeiul art. 4 alin. (4) din Hotărârea Guvernului nr. 755/2003, cu modificările ulterioare, al art. 12 din
Ordonanța de urgență a Guvernului nr. 190/2000, republicată, cu modificările și completările ulterioare, și al art. 28 din
Normele metodologice pentru aplicarea prevederilor Ordonanței de urgență a Guvernului nr. 190/2000 privind regimul
metalelor prețioase și pietrelor prețioase în România, cu modificările și completările ulterioare, aprobate prin Hotărârea
Guvernului nr. 1.344/2003,
președintele Autorității Naționale pentru Protecția Consumatorilor emite următorul ordin:
Art. I. — Ordinul președintelui Autorității Naționale pentru
Protecția Consumatorilor nr. 101/2004 pentru aprobarea
condițiilor în vederea autorizării operațiunii de marcare cu
marca de garanție proprie, publicat în Monitorul Oficial al
României, Partea I, nr. 426 din 12 mai 2004, se modifică
și se completează după cum urmează:
1. Articolul 5 va avea următorul cuprins:
îArt. 5. — (1) Personalul desemnat potrivit art. 4 va
susține un test tip grilă și o probă practică, organizate de
Autoritatea Națională pentru Protecția Consumatorilor.
(2) Regulamentul pentru organizarea și desfășurarea
testării în vederea autorizării operațiunii de marcare a
obiectelor și bijuteriilor din metale prețioase și aliaje ale
acestora cu marca de garanție proprie, bibliografia, data și
locul susținerii testului-grilă vor fi disponibile la sediul
Autorității Naționale pentru Protecția Consumatorilor și pe
site-ul www.anpc.ro și vor fi transmise, prin fax sau e-mail,
organizațiilor patronale din domeniu.
(3) Autoritatea Națională pentru Protecția Consumatorilor
va asigura publicarea într-un cotidian de largă circulație, cu
cel puțin 15 zile înainte de data susținerii testării, a unui
anunț cu privire la data și locul desfășurării acesteia.
(4) Vor putea susține proba practică numai persoanele
desemnate potrivit art. 4, care au promovat testul-grilă, în

condițiile stabilite prin Regulamentul pentru organizarea și
desfășurarea testării în vederea autorizării operațiunii de
marcare a obiectelor și bijuteriilor din metale prețioase și
aliaje ale acestora cu marca de garanție proprie.
(5) Autoritatea Națională pentru Protecția Consumatorilor
va organiza anual testare în vederea autorizării operațiunii
de marcare cu marca de garanție proprie.“
2. La articolul 6, alineatul (1) va avea următorul cuprins:
îArt. 6. — (1) Vor fi autorizate să efectueze operațiuni
de marcare cu marca de garanție proprie persoanele fizice
sau juridice al căror personal desemnat potrivit art. 4 va
promova testarea constând în testul-grilă și proba practică.“
3. După articolul 9 se introduce un nou articol, articolul 10,
cu următorul cuprins:
îArt. 10. — Pentru participarea la testare se percep taxe
în limitele și în condițiile stabilite prin Regulamentul pentru
organizarea și desfășurarea testării în vederea autorizării
operațiunii de marcare a obiectelor și bijuteriilor din metale
prețioase și aliaje ale acestora cu marca de garanție
proprie.“
Art. II. — Prezentul ordin se va publica în Monitorul
Oficial al României, Partea I.

p. Președintele Autorității Naționale pentru Protecția Consumatorilor,
Gheorghe Ciubotaru

București, 21 noiembrie 2006.
Nr. 313.

24

MONITORUL OFICIAL AL ROMÂNIEI, PARTEA I, Nr. 980/7.XII.2006

GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Normelor privind evaluările probabilistice de securitate nucleară
pentru centralele nuclearoelectrice
În conformitate cu prevederile:
— Legii nr. 111/1996 privind desfășurarea în siguranță, reglementarea, autorizarea și controlul activităților
nucleare, republicată;
— Hotărârii Guvernului nr. 1.627/2003 privind aprobarea Regulamentului de organizare și funcționare a Comisiei
Naționale pentru Controlul Activităților Nucleare, cu modificările ulterioare,
președintele Comisiei Naționale pentru Controlul Activităților Nucleare emite următorul ordin:
Art. 1. — Se aprobă Normele privind evaluările
probabilistice de securitate nucleară pentru centralele
nuclearoelectrice, prevăzute în anexa care face parte
integrantă din prezentul ordin.

Art. 2. — Prezentul ordin se publică în Monitorul Oficial
al României, Partea I.
Art. 3. — Direcția reactori nucleari va duce la îndeplinire
prevederile prezentului ordin.

Președintele Comisiei Naționale pentru Controlul Activităților Nucleare,
Vilmos Zsombori
București, 7 noiembrie 2006.
Nr. 316.

ANEXĂ

NORME
privind evaluările probabilistice de securitate nucleară pentru centralele nuclearoelectrice
CAPITOLUL I
Domeniu și scop

CAPITOLUL III
Cerințe generale

Art. 1. — (1) Prezentele norme sunt emise în
conformitate cu prevederile Legii nr. 111/1996 privind
desfășurarea în siguranță, reglementarea, autorizarea și
controlul activităților nucleare, republicată.
(2) Prin prezentele norme se stabilesc cerințele generale
pentru elaborarea evaluărilor probabilistice de securitate
nucleară și utilizarea rezultatelor acestora în proiectarea și
exploatarea centralelor nuclearoelectrice.
(3) Cerințele prezentelor norme se aplică evaluărilor
probabilistice de securitate nucleară de nivel 1 și de
nivel 2. Evaluările probabilistice de securitate nucleară de
nivel 3 nu fac obiectul prezentelor norme.

Art. 3. — În completare cu analizele deterministe de
securitate nucleară, titularul de autorizație trebuie să
elaboreze și să utilizeze EPSN în fazele de proiectare și
funcționare ale unei centrale nuclearoelectrice. Ipotezele
folosite în cadrul EPSN pentru modelarea și cuantificarea
secvențelor de accident trebuie să fie cât mai realiste
posibil.
Art. 4. — Calitatea EPSN trebuie să fie adecvată
aplicațiilor care fac obiectul utilizării rezultatelor EPSN.
Art. 5. — Metodele și codurile de calcul folosite în
efectuarea EPSN trebuie să fie în acord cu bunele practici
internaționale în domeniu. Metodologia și rezultatele EPSN
trebuie supuse unei evaluări independente.
Art. 6. — Titularul de autorizație trebuie să elaboreze,
să documenteze, să mențină la zi și să utilizeze EPSN în
conformitate cu cerințele sistemului propriu de management
al calității. În acest scop, titularul de autorizație are
obligația de a supune spre aprobare Comisiei Naționale
pentru Controlul Activităților Nucleare, denumită în
continuare CNCAN, un document procedural care să
descrie măsurile întreprinse în vederea respectării cerințelor
prezentelor norme. Documentația va descrie metodologia de
elaborare și domeniul EPSN.

CAPITOLUL II
Definiții
Art. 2. — (1) Termenii utilizați sunt definiți în anexa
care face parte integrantă din prezentele norme.
(2) Pentru evaluările probabilistice de securitate
nucleară, în textul prezentelor norme, se folosește
prescurtarea EPSN. Atunci când nu se face referire
explicită la EPSN de nivel 1 sau de nivel 2, prin aceasta
se înțelege că respectivele cerințe se aplică ambelor
evaluări.

MONITORUL OFICIAL AL ROMÂNIEI, PARTEA I, Nr. 980/7.XII.2006
Art. 7. — Titularul de autorizație trebuie să elaboreze
EPSN de nivel 1 și 2 și să transmită spre evaluare
CNCAN documentațiile aferente, în conformitate cu un plan
stabilit de comun acord cu CNCAN.
CAPITOLUL IV
Cerințe privind elaborarea EPSN
Art. 8. — (1) EPSN trebuie să ia în considerare toate
evenimentele de inițiere relevante pentru centrală, inclusiv
incendiile interne, inundațiile interne, evenimentele seismice
și condițiile meteorologice severe. Trebuie elaborate EPSN
pentru toate modurile de operare ale centralei
nuclearoelectrice.
(2) Pentru simplificarea EPSN și a interpretării
rezultatelor acestora, evenimentele de inițiere pot fi grupate
în funcție de consecințele lor asupra îndeplinirii funcțiilor de
securitate. Gruparea evenimentelor de inițiere și ipotezele
folosite în acest scop trebuie documentate și justificate.
(3) La elaborarea EPSN, excluderea unor evenimente
de inițiere trebuie justificată luând în considerare atât
frecvența de producere, cât și consecințele acestora.
Art. 9. — EPSN trebuie să fie bazate pe un model
realist al răspunsului centralei la evenimente, folosind date
relevante pentru proiect și luând în calcul acțiunile
operatorilor în conformitate cu considerentele din
procedurile de operare atât pentru operarea normală, cât și
pentru situațiile de accident. Analiza fiabilității umane
trebuie efectuată luând în considerare factorii ce pot
influența acțiunile operatorilor în fiecare stare a centralei.
Art. 10. — (1) EPSN trebuie să includă toate
conexiunile și interacțiunile relevante dintre sistemele
centralei. Trebuie evidențiate toate dependențele funcționale
și temporale dintre evenimentele de inițiere, răspunsul
sistemelor și acțiunile operatorilor considerate în EPSN.
Simplificările folosite în analiză trebuie documentate și
justificate.
(2) Cerințele funcționale și criteriile de succes pentru
răspunsul sistemelor considerate în analize trebuie
documentate și justificate. De asemenea trebuie
documentate și justificate acțiunile operatorilor și criteriile
de succes asociate îndeplinirii acestora.
Art. 11. — Prin EPSN trebuie să se demonstreze că
proiectul centralei nuclearoelectrice este echilibrat, astfel
încât nicio caracteristică a proiectului sau un eveniment de
inițiere să nu aibă o contribuție disproporționat de mare ori
cu incertitudine semnificativă la riscul global asociat
funcționării centralei.
Art. 12. — EPSN trebuie să permită evaluarea
completitudinii analizei diferitelor situații de accident sau
regimuri tranzitorii ce pot apărea în centrală. EPSN trebuie
să conțină analize de incertitudini și studii de sensibilitate.
Art. 13. — (1) Titularul de autorizație trebuie să
stabilească și să mențină o bază de date necesară pentru
elaborarea EPSN. Proveniența acestor date și incertitudinile
asociate acestora trebuie specificate. Cel puțin următoarele
categorii de date trebuie luate în considerare la stabilirea
bazei de date:
a) frecvențele diferitelor evenimente de inițiere;
b) frecvența și durata de scoatere din serviciu a
echipamentelor și a componentelor importante pentru
securitatea nucleară;
c) ratele de defectare ale echipamentelor importante
pentru securitatea nucleară;
d) datele relevante pentru defectările de cauză comună;
e) datele necesare pentru estimarea probabilităților
erorilor umane.

25

(2) Această bază de date trebuie în mod continuu
urmărită, analizată și completată, iar EPSN trebuie
actualizate pentru a reflecta experiența de exploatare.
Art. 14. — EPSN trebuie să se bazeze pe proiectul
actualizat al centralei nuclearoelectrice. Procesul de
actualizare trebuie documentat în procedurile de centrală.
Acestea trebuie să descrie modul de urmărire și identificare
a modificărilor ipotezelor folosite în studiul inițial, evaluarea
importanței acestora pentru securitatea nucleară și modul
de actualizare a modelului EPSN și a documentației atunci
când este necesar.
CAPITOLUL V
Cerințe privind conținutul EPSN și criteriile numerice
probabilistice
Art. 15. — (1) EPSN de nivel 1 trebuie să determine
frecvențele de producere a diferitelor secvențe de accident
care duc la avarierea zonei active.
(2) Criteriile folosite pentru caracterizarea stărilor de
avarie ale zonei active trebuie documentate și justificate.
Art. 16. — EPSN de nivel 1 trebuie să conțină cel puțin
următoarele:
a) o descriere globală a centralei;
b) identificarea, descrierea și gruparea evenimentelor de
inițiere;
c) definirea criteriilor de succes pentru funcționarea
sistemelor și pentru acțiunile operatorilor considerate în
analize;
d) modelarea secvențelor de accident;
e) analiza fiabilității sistemelor cu funcții de securitate
nucleară;
f) analiza fiabilității umane;
g) analiza datelor folosite în estimarea frecvenței de
avariere a zonei active;
h) analiza defectelor de cauză comună;
i) analize de incertitudini și sensibilitate;
j) cuantificarea și interpretarea rezultatelor.
Art. 17. — (1) EPSN de nivel 2 trebuie să determine
tipul și cantitatea de substanțe radioactive care ar putea fi
eliberate în mediul ambiant în condițiile în care se pierde
funcția de securitate a anvelopei, precum și frecvența
acestor eliberări.
(2) Va fi analizată progresia secvențelor de accident
rezultate din EPSN de nivel 1 și comportarea anvelopei în
aceste situații.
Art. 18. — EPSN de nivel 2 trebuie să conțină cel puțin
următoarele:
a) stabilirea interfeței cu EPSN de nivel 1;
b) analiza deteriorării zonei active și evoluția în timp a
accidentului;
c) analiza comportării anvelopei și estimarea frecvențelor
asociate secvențelor de accident care duc la pierderea
funcției anvelopei;
d) analiza termenului sursă;
e) analiza de fiabilitate a sistemelor ce intervin în
situațiile de accident sever;
f) analize de incertitudini și sensibilitate;
g) prezentarea și interpretarea rezultatelor.
Art. 19. — În funcție de domeniul de utilizare a
rezultatelor EPSN, criteriile utilizate în luarea deciziilor vor
fi documentate de către titularul de autorizație și supuse
aprobării CNCAN.

26

MONITORUL OFICIAL AL ROMÂNIEI, PARTEA I, Nr. 980/7.XII.2006
CAPITOLUL VI
Cerințe privind utilizarea rezultatelor EPSN

Art. 20. — (1) Ca o completare la abordarea
deterministă, rezultatele EPSN trebuie folosite ca suport
pentru managementul securității nucleare. Rolul EPSN în
procesul de luare a deciziilor trebuie definit și documentat.
(2) Limitările EPSN trebuie înțelese, recunoscute și luate
în considerare în toate aplicațiile lor. În acest sens, în
funcție de scopul în care se intenționează utilizarea
rezultatelor EPSN, se va verifica dacă acestea sunt
suficiente și corespunzătoare pentru respectiva aplicație.
Art. 21. — Rezultatele relevante ale EPSN trebuie
utilizate la revizuirea și îmbunătățirea procedurilor de
operare pentru situații de accident, incluzând măsurile de
management al accidentelor severe. De asemenea,
rezultatele EPSN trebuie luate în considerare în
dezvoltarea și validarea programelor de pregătire pentru
personalul centralei, incluzând pregătirea pe simulator a
operatorilor.
Art. 22. — Utilizarea EPSN trebuie avută în vedere cel
puțin în ceea ce privește următoarele aspecte, în
conformitate cu prevederile art. 4 și 20:
a) identificarea factorilor cu impact asupra securității
nucleare, revizuirea sistematică a marjelor și a rezervelor
de securitate existente;
b) revizuirea limitelor și a condițiilor de operare;
c) revizuirea clasificării în clase și/sau categorii de
securitate nucleară a structurilor, sistemelor, componentelor
și echipamentelor centralei;
d) implementarea unui program de monitorizare a
riscului în exploatare;
e) stabilirea și planificarea inspecțiilor în timpul
funcționării centralei, acordând o atenție deosebită
componentelor care au fost identificate ca prezentând o
contribuție semnificativă la risc;

f) identificarea îmbunătățirilor practicabile în scopul
reducerii riscurilor asociate funcționării centralei;
g) evaluarea modificărilor importante pentru securitatea
nucleară;
h) analiza evenimentelor produse la centrală și
evaluarea semnificației acestora pentru securitatea
nucleară;
i) optimizarea programelor de întreținere preventivă și
testare.
Art. 23. — Atunci când se intenționează folosirea
rezultatelor EPSN pentru evaluarea sau modificarea
intervalelor de testare periodică și a perioadelor permise
pentru scoaterea din serviciu a unei componente sau a
unui sistem, trebuie considerate în analiză toate aspectele
relevante, inclusiv stările componentelor și sistemelor
implicate, precum și funcțiile de securitate la care acestea
contribuie.
Art. 24. — Structurile, sistemele, componentele și
echipamentele care au fost identificate de EPSN ca fiind
importante pentru securitatea nucleară și rolul acestora
trebuie descrise în documentația de securitate a centralei
și operabilitatea lor trebuie asigurată.
CAPITOLUL VII
Dispoziții tranzitorii și finale
Art. 25. — (1) Prezentele norme intră în vigoare de la
data publicării lor în Monitorul Oficial al României, Partea I.
(2) Într-un interval de 6 luni de la data intrării în vigoare
a prezentelor norme titularul de autorizație trebuie să
efectueze o evaluare a conformității programului de
evaluare probabilistică a securității nucleare cu cerințele din
prezentele norme și trebuie să stabilească și să transmită
spre aprobare CNCAN planul de implementare a acțiunilor
rezultate în urma evaluării efectuate.

ANEXĂ
la norme

Definiții
Accident sever — accident care implică avarierea zonei
active a reactorului nuclear.
Analiză de incertitudini — procesul de identificare și
caracterizare a surselor de incertitudine care afectează o
evaluare și cuantificarea impactului incertitudinilor asupra
rezultatelor evaluării.
Analiză de sensibilitate — examinare a modului în care
se schimbă datele de ieșire ale unui model la variația
valorilor datelor de intrare sau a anumitor parametri ce
caracterizează modelul.
Documentația de securitate nucleară a centralei —
totalitatea documentelor care conțin informațiile și
raționamentele necesare pentru a demonstra că centrala
nuclearoelectrică poate fi exploatată în condiții de securitate
nucleară, în conformitate cu cerințele de reglementare și
standardele aplicabile;
EPSN — Evaluarea Probabilistică de Securitate
Nucleară — metodă generală de evaluare a riscului global
asociat funcționării unei centrale nuclearoelectrice.

EPSN de nivel 1 are drept scop identificarea
secvențelor de accident care conduc la avarierea zonei
active și determinarea frecvenței lor de apariție.
EPSN de nivel 2 estimează natura, mărimea și
frecvența eliberărilor de substanțe radioactive din anvelopă
în mediul înconjurător.
EPSN de nivel 3 are ca scop estimarea riscului pentru
mediul înconjurător și pentru sănătatea populației.
Eveniment de inițiere — eveniment singular care
declanșează apariția de evenimente anticipate în exploatare
sau în condiții de accident și care necesită inițierea
funcțiilor de securitate nucleară ale sistemelor centralei
nuclearoelectrice. Pentru evenimentele de inițiere luate în
considerare în proiectare se folosește termenul îeveniment
de inițiere postulat“.
Termenul sursă — cantitatea și compoziția izotopică a
eliberării de materiale radioactive dintr-o instalație nucleară
ca urmare a unui accident.

MONITORUL OFICIAL AL ROMÂNIEI, PARTEA I, Nr. 980/7.XII.2006

27

COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
privind completarea Ordinului președintelui Comisiei Naționale pentru Controlul Activităților
Nucleare nr. 353/2001 pentru aprobarea Normelor de securitate radiologică
privind radioprotecția operațională a lucrătorilor externi
În baza art. 5 din Legea nr. 111/1996 privind desfășurarea în siguranță, reglementarea, autorizarea și controlul
activităților nucleare, republicată,
în temeiul art. 2 alin. (2) din Hotărârea Guvernului nr. 1.627/2003 privind aprobarea Regulamentului de organizare
și funcționare a Comisiei Naționale pentru Controlul Activităților Nucleare, cu modificările ulterioare,
în conformitate cu prevederile art. 43 alin. (1) din Legea nr. 24/2000 privind normele de tehnică legislativă pentru
elaborarea actelor normative, republicată,
președintele Comisiei Naționale pentru Controlul Activităților Nucleare emite prezentul ordin.
Art. I. — Ordinul președintelui Comisiei Naționale pentru
Controlul Activităților Nucleare nr. 353/2001 pentru
aprobarea Normelor de securitate radiologică privind
radioprotecția operațională a lucrătorilor externi, publicat în
Monitorul Oficial al României, Partea I, nr. 764 din
30 noiembrie 2001, se completează după cum urmează:
— După articolul 4 se introduce un nou articol, articolul 5,
cu următorul cuprins:

îArt. 5. — Prezentul ordin transpune Directiva Consiliului
nr. 90/641/Euratom din 4 decembrie 1990 privind măsurile
de protecție operațională a lucrătorilor externi expuși riscului
radiațiilor ionizante în timpul activităților desfășurate în zone
controlate, publicată în Jurnalul Oficial al Comunităților
Europene (JOCE) nr. L 349 din 13 decembrie 1990.“
Art. II. — Prezentul ordin se publică în Monitorul Oficial
al României, Partea I.

p. Președintele Comisiei Naționale pentru Controlul Activităților Nucleare,
Anton Coroianu
București, 9 noiembrie 2006.
Nr. 323.
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
privind completarea Ordinului președintelui Comisiei Naționale pentru Controlul Activităților
Nucleare nr. 14/2000 pentru aprobarea Normelor fundamentale de securitate radiologică
În baza art. 5 din Legea nr. 111/1996 privind desfășurarea în siguranță, reglementarea, autorizarea și controlul
activităților nucleare, republicată,
în temeiul art. 2 alin. (2) din Hotărârea Guvernului nr. 1.627/2003 privind aprobarea Regulamentului de organizare
și funcționare a Comisiei Naționale pentru Controlul Activităților Nucleare, cu modificările ulterioare,
în conformitate cu prevederile art. 43 alin. (2) din Legea nr. 24/2000 privind normele de tehnică legislativă pentru
elaborarea actelor normative, republicată,
președintele Comisiei Naționale pentru Controlul Activităților Nucleare emite prezentul ordin.
Art. I. — Ordinul președintelui Comisiei Naționale pentru
Controlul Activităților Nucleare nr. 14/2000 pentru aprobarea
Normelor fundamentale de securitate radiologică, publicat în
Monitorul Oficial al României, Partea I, nr. 404 din
29 august 2000, se completează după cum urmează:
— După articolul 4 se introduce un nou articol, articolul 5,
cu următorul cuprins:
îArt. 5. — Prezentul ordin transpune prevederile
art. 1—29 și ale art. 38—53 din Directiva Consiliului

nr. 96/29/Euratom din 13 mai 1996 privind stabilirea
normelor de securitate de bază privind protecția sănătății
lucrătorilor și a populației împotriva pericolelor prezentate
de radiațiile ionizante, publicată în Jurnalul Oficial al
Comunităților Europene (JOCE) nr. L 159 din 29 iunie
1996.“
Art. II. — Prezentul ordin se publică în Monitorul Oficial
al României, Partea I.

p. Președintele Comisiei Naționale pentru Controlul Activităților Nucleare,
Anton Coroianu
București, 9 noiembrie 2006.
Nr. 324.

28

MONITORUL OFICIAL AL ROMÂNIEI, PARTEA I, Nr. 980/7.XII.2006

COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
privind aprobarea Instrucțiunilor referitoare la crearea cadrului legal pentru aplicarea
Regulamentului Consiliului (Euratom) nr. 1.493/93 din 8 iunie 1993 privind expedițiile
de substanțe radioactive între statele membre
În baza art. 2 din Legea nr. 157/2005 privind ratificarea Tratatului de aderare a României la Uniunea Europeană,
coroborat cu art. 2 din Actul privind condițiile aderării, anexat la Tratatul de aderare a României la Uniunea Europeană,
și cu art. 4 alin. (2) din Tratatul de aderare a României la Uniunea Europeană,
potrivit dispozițiilor art. 249 din Tratatul instituind Comunitatea Europeană,
în temeiul Regulamentului Consiliului (Euratom) nr. 1.493/93 din 8 iunie 1993 privind expedițiile de substanțe
radioactive între statele membre,
în conformitate cu prevederile art. 5 din Legea nr. 111/1996 privind desfășurarea în siguranță, reglementarea,
autorizarea și controlul activităților nucleare, republicată,
având în vedere că este necesar să se adopte măsurile legislative indispensabile pentru crearea cadrului de
aplicare a regulamentelor comunitare,
președintele Comisiei Naționale pentru Controlul Activităților Nucleare emite prezentul ordin.
Art. 1. — Se aprobă Instrucțiunile referitoare la crearea
cadrului legal pentru aplicarea Regulamentului Consiliului
(Euratom) nr. 1.493/93 din 8 iunie 1993 privind expedițiile
de substanțe radioactive între statele membre, prevăzute în
anexa care face parte integrantă din prezentul ordin.
Art. 2. — Începând cu data intrării în vigoare a
prezentului ordin, Ordinul președintelui Comisiei Naționale
pentru Controlul Activităților Nucleare nr. 374/2001 privind
aprobarea Normelor pentru expediții internaționale de
materiale radioactive implicând teritoriul României, publicat

în Monitorul Oficial al României, Partea I, nr. 127 din
18 februarie 2002, se abrogă.
Art. 3. — Comisia Națională pentru Controlul Activităților
Nucleare va duce la îndeplinire prevederile prezentului
ordin.
Art. 4. — Prezentul ordin intră în vigoare la data de
1 ianuarie 2007.
Art. 5. — Prezentul ordin se publică în Monitorul Oficial
al României, Partea I.

p. Președintele Comisiei Naționale pentru Controlul Activităților Nucleare,
Anton Coroianu
București, 15 noiembrie 2006.
Nr. 329.

ANEXĂ

INSTRUCȚIUNI
referitoare la crearea cadrului legal pentru aplicarea Regulamentului Consiliului (Euratom) nr. 1.493/93
din 8 iunie 1993 privind expedițiile de substanțe radioactive între statele membre
Art. 1. — Autoritatea competentă să pună în aplicare
prevederile prezentelor instrucțiuni și ale Regulamentului
Consiliului (Euratom) nr. 1.493/93 din 8 iunie 1993 privind
expedițiile de substanțe radioactive între statele membre
este Comisia Națională pentru Controlul Activităților
Nucleare.
Art. 2. — Comisia Națională pentru Controlul Activităților
Nucleare va notifica Comisiei Europene calitatea sa de
autoritate națională competentă în domeniul nuclear și va
solicita sprijin pentru obținerea adreselor autorităților

competente din țările membre ale Comunității Europene și
a tuturor informațiilor necesare în vederea comunicării
rapide cu aceste autorități și aplicării prezentelor instrucțiuni
și a Reglementării Consiliului Europei nr. 1.493/93/Euratom.
Art. 3. — Comisia Națională pentru Controlul Activităților
Nucleare va institui un sistem de cooperare cu autoritățile
competente din țările Comunității Europene în vederea
asigurării aplicării prevederilor Regulamentului Consiliului
(Euratom) nr. 1.493/93 din 8 iunie 1993 privind expedițiile
de substanțe radioactive între statele membre.

29

MONITORUL OFICIAL AL ROMÂNIEI, PARTEA I, Nr. 980/7.XII.2006
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea Catalogului național al surselor pentru materiale forestiere de reproducere
din România — 2001, aprobat prin Ordinul ministrului agriculturii,
alimentației și pădurilor nr. 269/2001
În temeiul art. 6 din Ordonanța Guvernului nr. 11/2004 privind producerea, comercializarea și utilizarea
materialelor forestiere de reproducere, aprobată cu modificări și completări prin Legea nr. 161/2004, cu modificările și
completările ulterioare,
în baza art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
având în vedere Referatul de aprobare nr. 211.151 din 30 octombrie 2006,
ministrul agriculturii, pădurilor și dezvoltării rurale emite următorul ordin:
Art. I. — Catalogul național al surselor pentru materiale
forestiere de reproducere din România — 2001, aprobat
prin Ordinul ministrului agriculturii, alimentației și pădurilor
nr. 269/2001, publicat în Monitorul Oficial al României,
Partea I, nr. 439 din 6 august 2001, cu modificările
ulterioare, se modifică după cum urmează:

1. Poziția referitoare la codul de rezervație ST-C360-3
din capitolul 10 îStejar“ al titlului II îSurse selecționate“ se
abrogă.
2. După poziția referitoare la codul de rezervație
ST-C360-4 din capitolul 10 îStejar“ al titlului II îSurse
selecționate“ se introduce o nouă poziție, poziția
referitoare la codul de rezervație ST-C360-5, cu următorul
cuprins:

î
.....
ST-C360-5

Carpații
de curbură
Ciucaș
Stejerete
de Piemont

300

300

Prahova

Slănic

3-54

autohtonă

25,5

Cantitate
lemn și
calitate
lemn

.....

“

Art. II. — Prezentul ordin se publică în Monitorul Oficial al României, Partea I.
Ministrul agriculturii, pădurilor și dezvoltării rurale,
Gheorghe Flutur
București, 22 noiembrie 2006.
Nr. 767.
MINISTERUL AFACERILOR EXTERNE

ORDIN
privind publicarea Regulamentului Comisiei nr. 1.053/2006 de modificare,
pentru a zecea oară, a Regulamentului Consiliului (CE) nr. 1.763/2004 privind impunerea
unor măsuri restrictive în vederea susținerii implementării efective a mandatului
Tribunalului Penal Internațional pentru fosta Iugoslavie (TPII)
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Regulamentului Comisiei
nr. 1.053/2006*) de modificare, pentru a zecea oară, a
Regulamentului Consiliului (CE) nr. 1.763/2004 privind

impunerea unor măsuri restrictive în vederea susținerii
implementării efective a mandatului Tribunalului Penal
Internațional pentru fosta Iugoslavie (TPII), prevăzut în
anexa care face parte integrantă din prezentul ordin.

Ministrul afacerilor externe,
Mihai Răzvan Ungureanu
București, 15 septembrie 2006.
Nr. 1.409.
*) Regulamentul este reprodus în facsimil.

30

MONITORUL OFICIAL AL ROMÂNIEI, PARTEA I, Nr. 980/7.XII.2006
ANEXĂ

MONITORUL OFICIAL AL ROMÂNIEI, PARTEA I, Nr. 980/7.XII.2006

31

32

MONITORUL OFICIAL AL ROMÂNIEI, PARTEA I, Nr. 980/7.XII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 980/7.XII.2006 conține 32 de pagini.

Prețul: 2,25 lei

&JUYDGY|121560]
ISSN 1453—4495

