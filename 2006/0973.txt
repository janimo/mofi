Anul 174 (XVIII) — Nr. 973

PARTEA

I

LEGI, DECRETE, HOTĂRÂRI ȘI ALTE ACTE

Marți, 5 decembrie 2006

SUMAR
Nr.
LEGI ȘI DECRETE
434. — Lege privind aprobarea Ordonanței de urgență
a Guvernului nr. 7/2006 pentru modificarea Legii
nr. 282/2005 privind organizarea activității de
transfuzie sanguină, donarea de sânge și
componente sanguine de origine umană, precum
și asigurarea calității și securității sanitare, în
vederea utilizării lor terapeutice ..............................
1.319. — Decret pentru promulgarea Legii privind
aprobarea Ordonanței de urgență a Guvernului
nr. 7/2006 pentru modificarea Legii nr. 282/2005
privind organizarea activității de transfuzie
sanguină, donarea de sânge și componente
sanguine de origine umană, precum și asigurarea
calității și securității sanitare, în vederea utilizării
lor terapeutice ...........................................................
439. — Lege pentru completarea art. 15 din Legea
nr. 146/1997 privind taxele judiciare de timbru......
1.324. — Decret privind promulgarea Legii pentru
completarea art. 15 din Legea nr. 146/1997
privind taxele judiciare de timbru.............................
1.334. — Decret privind conferirea Ordinului național
Steaua României în grad de Mare Cruce ...............
1.335. — Decret privind conferirea Ordinului național
Serviciul Credincios în grad de Mare Cruce ...........
1.336. — Decret privind conferirea Ordinului național
Pentru Merit în grad de Mare Cruce .......................
1.337. — Decret privind conferirea Ordinului național
Steaua României în grad de Cavaler .....................
1.338. — Decret privind conferirea Ordinului național
Steaua României în grad de Cavaler .....................
1.339. — Decret privind conferirea Ordinului național
Serviciul Credincios în grad de Cavaler .................
1.340. — Decret privind conferirea Ordinului național
Serviciul Credincios în grad de Cavaler .................
DECIZII ALE CURȚII CONSTITUȚIONALE
Decizia nr. 711 din 24 octombrie 2006 referitoare la
excepția de neconstituționalitate a dispozițiilor
art. 1 și art. 6 din Ordonanța de urgență a
Guvernului nr. 40/1999 privind protecția chiriașilor
și stabilirea chiriei pentru spațiile cu destinația de
locuințe .......................................................................
Decizia nr. 718 din 24 octombrie 2006 referitoare la
excepția de neconstituționalitate a dispozițiilor

Pagina

Nr.

Pagina
art. 79 alin. (1), (3) și (7) și ale art. 287 din
Legea nr. 53/2003 — Codul muncii ......................

2

2

3
3

4
4
5
5
6
6

9–11

HOTĂRÂRI ALE GUVERNULUI ROMÂNIEI
1.663. — Hotărâre privind trecerea unor imobile din
domeniul public al statului, aflate în administrarea
Ministerului Finanțelor Publice — Agenția
Națională de Administrare Fiscală — Autoritatea
Națională a Vămilor, în administrarea Ministerului
Administrației și Internelor — Inspectoratul General
al Poliției de Frontieră ..............................................

12

DECIZII ALE PRIMULUI-MINISTRU
198. — Decizie privind eliberarea, la cerere, a
domnului Csibi Vencel-Iosif din funcția de consilier
de soluționare a contestațiilor în domeniul
achizițiilor publice în cadrul Consiliului Național de
Soluționare a Contestațiilor .....................................
199. — Decizie privind numirea doamnei Enache
Mihaela în funcția de consilier de soluționare a
contestațiilor în domeniul achizițiilor publice în
cadrul Consiliului Național de Soluționare a
Contestațiilor .............................................................
200. — Decizie privind constatarea încetării raporturilor
de serviciu, pentru funcția de secretar general
adjunct al Ministerului Economiei și Comerțului,
ale domnului Adrian Constantin .............................
201. — Decizie privind promovarea temporară a
doamnei Florea Doinița în funcția publică de
secretar general adjunct al Ministerului Afacerilor
Externe, pe durata suspendării din funcția publică
a titularului funcției publice .....................................
202. — Decizie privind promovarea temporară a
domnului Iordache Mihai în funcția publică de
secretar general al Oficiului Central de Stat pentru
Probleme Speciale ...................................................
203. — Decizie privind abrogarea unor decizii ale
primului-ministru, având ca obiect înființarea de
comisii sau comitete interministeriale .....................

15–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției pentru Strategii
Guvernamentale pentru modificarea art. 5 din
Metodologia privind finanțarea în cursul anului
2006 a proiectelor pentru comunicare, informare
publică și promovarea imaginii și intereselor
românești peste hotare, precum și a acțiunilor cu
caracter științific și social-cultural, aprobată prin
Ordinul președintelui Agenției pentru Strategii
Guvernamentale nr. 205/2006 ..................................

16

7
343.

7–9

13

13

14

14

15

2

MONITORUL OFICIAL AL ROMÂNIEI, PARTEA I, Nr. 973/5.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 7/2006 pentru modificarea
Legii nr. 282/2005 privind organizarea activității de transfuzie sanguină, donarea de sânge
și componente sanguine de origine umană, precum și asigurarea calității și securității sanitare,
în vederea utilizării lor terapeutice
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 7 din 16 februarie 2006 pentru modificarea
Legii nr. 282/2005 privind organizarea activității de
transfuzie sanguină, donarea de sânge și componente
sanguine de origine umană, precum și asigurarea calității și
securității sanitare, în vederea utilizării lor terapeutice,
publicată în Monitorul Oficial al României, Partea I, nr. 163
din 21 februarie 2006, cu următoarea modificare:
— Articolul I va avea următorul cuprins:
îArt. I. — Legea nr. 282/2005 privind organizarea
activității de transfuzie sanguină, donarea de sânge și
componente sanguine de origine umană, precum și
asigurarea calității și securității sanitare, în vederea utilizării
lor terapeutice, publicată în Monitorul Oficial al României,
Partea I, nr. 915 din 13 octombrie 2005, se modifică după
cum urmează:
«1. Articolul 16 va avea următorul cuprins:
Art. 16. — (1) Donatorii de sânge au dreptul să
primească, la fiecare donare, o alocație de hrană sub
forma tichetelor de masă, care au caracteristicile fizice și
valorice prevăzute de Legea nr. 142/1998 privind acordarea
tichetelor de masă, cu modificările ulterioare, sau o masă

postdonare la centrul de transfuzie sanguină în echivalentul
valorii totale a tichetelor de masă acordate.
(2) Numărul tichetelor de masă, precum și alte drepturi
și obligații ale donatorilor de sânge se stabilesc prin
hotărâre a Guvernului.
(3) Cheltuielile aferente drepturilor prevăzute la alin. (1)
se suportă:
a) în anul 2006, din bugetele locale ale localităților în
care instituțiile de profil cu activitate de recoltare de sânge
în scop transfuzional își au sediul;
b) începând cu data de 1 ianuarie 2007, de la bugetul
de stat prin bugetul Ministerului Sănătății Publice.
(4) În aplicarea prevederilor alin. (1) și (3), Ministerul
Sănătății Publice elaborează norme aprobate prin ordin al
ministrului sănătății publice cu avizul Ministerului Muncii,
Solidarității Sociale și Familiei și Ministerului Finanțelor
Publice.
2. La anexa nr. 1, litera g) va avea următorul cuprins:
g) centrul de transfuzie sanguină județean sau al
municipiului București — instituție de profil, instituție publică
cu activitate în domeniul transfuziei sanguine, conform
acreditării acordate de Ministerul Sănătății Publice.»“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 noiembrie 2006.
Nr. 434.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 7/2006
pentru modificarea Legii nr. 282/2005 privind organizarea activității de transfuzie sanguină,
donarea de sânge și componente sanguine de origine umană, precum și asigurarea calității
și securității sanitare, în vederea utilizării lor terapeutice
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 7/2006 pentru
modificarea Legii nr. 282/2005 privind organizarea activității
de transfuzie sanguină, donarea de sânge și componente

sanguine de origine umană, precum și asigurarea calității și
securității sanitare, în vederea utilizării lor terapeutice, și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 24 noiembrie 2006.
Nr. 1.319.

MONITORUL OFICIAL AL ROMÂNIEI, PARTEA I, Nr. 973/5.XII.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru completarea art. 15 din Legea nr. 146/1997
privind taxele judiciare de timbru
Parlamentul României adoptă prezenta lege.
Articol unic. — La articolul 15 din Legea nr. 146/1997 privind taxele
judiciare de timbru, publicată în Monitorul Oficial al României, Partea I,
nr. 173 din 29 iulie 1997, cu modificările și completările ulterioare, după
litera s) se introduce o nouă literă, litera t), cu următorul cuprins:
ît) drepturile și interesele legitime pretinse de foștii deținuți și
persecutați pentru motive politice în perioada regimului comunist din
România.“
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 noiembrie 2006.
Nr. 439.

PREȘEDINTELE ROMÂNIEI

DECRET
privind promulgarea Legii pentru completarea art. 15
din Legea nr. 146/1997 privind taxele judiciare de timbru
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru completarea art. 15 din
Legea nr. 146/1997 privind taxele judiciare de timbru și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 24 noiembrie 2006.
Nr. 1.324.

3

4

MONITORUL OFICIAL AL ROMÂNIEI, PARTEA I, Nr. 973/5.XII.2006
PREȘEDINTELE ROMÂNIEI

DECRET
privind conferirea Ordinului național Steaua României
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului culturii și cultelor,
în semn de înaltă apreciere pentru întreaga sa carieră pusă în slujba
cercetării și educației, pentru promovarea valorilor gândirii românești în
mediile științifice internaționale, precum și pentru contribuția avută la
strângerea legăturilor la nivel academic dintre România și alte state,
Președintele României d e c r e t e a z ă:
Articol unic. — Se conferă Ordinul național Steaua României în grad
de Mare Cruce domnului profesor universitar doctor Ionel Haiduc,
președintele Academiei Române.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2006.
Nr. 1.334.

PREȘEDINTELE ROMÂNIEI

DECRET
privind conferirea Ordinului național Serviciul Credincios
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului culturii și cultelor,
în semn de înaltă apreciere pentru întreaga sa activitate pedagogică și
de cercetare, pentru talentul și dăruirea de care a dat dovadă, îmbogățind
istoriografia mondială cu lucrări de certă valoare, pentru înaltul său spirit
moral și cetățenesc care l-a impus ca un reper pentru tinerele generații,
Președintele României d e c r e t e a z ă:
Articol unic. — Se conferă Ordinul național Serviciul Credincios în grad
de Mare Cruce domnului profesor universitar doctor Neagu Djuvara.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2006.
Nr. 1.335.

MONITORUL OFICIAL AL ROMÂNIEI, PARTEA I, Nr. 973/5.XII.2006
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului culturii și cultelor,
în semn de înaltă apreciere a talentului său interpretativ și dirijoral,
pentru excepționala sa carieră pusă în slujba melosului internațional, pentru
afecțiunea constantă arătată tinerei generații de muzicieni români,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Mare Cruce maestrului Horia Andreescu, dirijor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2006.
Nr. 1.336.

PREȘEDINTELE ROMÂNIEI

DECRET
privind conferirea Ordinului național Steaua României
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de înaltă apreciere pentru întreaga activitate științifică și
pedagogică prin care a contribuit, în mod remarcabil, la cunoașterea și
promovarea trecutului istoric al României, atât în țară, cât și în străinătate,
pentru contribuția deosebită avută ca traducător la promovarea literaturii
mondiale în țara noastră,
Președintele României

d e c r e t e a z ă:

Articol unic. — Se conferă Ordinul național Steaua României în grad
de Cavaler doamnei profesor universitar doctor Francisca Băltăceanu.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2006.
Nr. 1.337.

5

6

MONITORUL OFICIAL AL ROMÂNIEI, PARTEA I, Nr. 973/5.XII.2006
PREȘEDINTELE ROMÂNIEI

DECRET
privind conferirea Ordinului național Steaua României
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de înaltă apreciere pentru întreaga sa operă de cercetare
științifică, pentru excelența dovedită în activitatea sa editorială, precum și
pentru descoperirea, promovarea și susținerea constantă a valorilor culturii și
civilizației românești, atât în țară, cât și peste hotare,
Președintele României

d e c r e t e a z ă:

Articol unic. — Se conferă Ordinul național Steaua României în grad
de Cavaler domnului profesor universitar doctor Gabriel Liiceanu, directorul
Editurii Humanitas.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2006.
Nr. 1.338.

PREȘEDINTELE ROMÂNIEI

DECRET
privind conferirea Ordinului național Serviciul Credincios
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de apreciere deosebită pentru activitatea regizorală și
contribuția remarcabilă la promovarea cinematografiei românești, atât în țară,
cât și în străinătate, pentru talentul remarcabil, care a ridicat valoarea artei
regizorale române contemporane,
Președintele României

d e c r e t e a z ă:

Articol unic. — Se conferă Ordinul național Serviciul Credincios în grad
de Cavaler domnului Nicolae (Nae) Caranfil, regizor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2006.
Nr. 1.339.

MONITORUL OFICIAL AL ROMÂNIEI, PARTEA I, Nr. 973/5.XII.2006

7

PREȘEDINTELE ROMÂNIEI

DECRET
privind conferirea Ordinului național Serviciul Credincios
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de înaltă apreciere pentru întreaga activitate artistică, pentru
promovarea patrimoniului cultural național în lumea artistică internațională,
Președintele României

d e c r e t e a z ă:

Articol unic. — Se conferă Ordinul național Serviciul Credincios în grad
de Cavaler domnului Mihai Sîrbulescu, pictor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 noiembrie 2006.
Nr. 1.340.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 711
din 24 octombrie 2006

referitoare la excepția de neconstituționalitate a dispozițiilor art. 1 și art. 6
din Ordonanța de urgență a Guvernului nr. 40/1999 privind protecția chiriașilor
și stabilirea chiriei pentru spațiile cu destinația de locuințe
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 și 6 din Legea nr. 241/2001 pentru
aprobarea Ordonanței de urgență a Guvernului nr. 40/1999
privind protecția chiriașilor și stabilirea chiriei pentru spațiile

cu destinația de locuințe, excepție ridicată de David
Zalekov în Dosarul nr. 10.409/2005 al Judecătoriei
Sectorului 2 București.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 19 septembrie 2005, pronunțată în
Dosarul nr. 10.409/2005, Judecătoria Sectorului 2
București a sesizat Curtea Constituțională cu excepția de

8

MONITORUL OFICIAL AL ROMÂNIEI, PARTEA I, Nr. 973/5.XII.2006

neconstituționalitate a dispozițiilor art. 1 și 6 din Legea
nr. 241/2001 pentru aprobarea Ordonanței de urgență a
Guvernului nr. 40/1999 privind protecția chiriașilor și
stabilirea chiriei pentru spațiile cu destinația de locuințe,
excepție ridicată de David Zalekov cu ocazia soluționării
unei contestații la executare.
În motivarea excepției de neconstituționalitate autorul
acesteia susține că dispozițiile de lege criticate vin în
contradicție cu prevederile art. 16 alin. (1), art. 44 alin. (2),
art. 56 și ale art. 136 alin. (4) din Constituție. Arată că
textele de lege criticate instituie o limitare nejustificată a
dreptului de proprietate, deși prevederile din Legea
fundamentală stipulează în mod imperativ că îorice alte
prestații sunt interzise, în afara celor stabilite prin lege, în
situații excepționale“.
Judecătoria Sectorului 2 București apreciază că
excepția de neconstituționalitate este neîntemeiată. În acest
sens, arată că rațiunea legiuitorului a fost aceea de a crea
un regim juridic de protecție în beneficiul chiriașilor în cazul
imobilelor naționalizate și redobândite de foștii proprietari.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată. În acest sens, arată că finalitatea
Ordonanței de urgență a Guvernului nr. 40/1999 a fost
aceea de a reglementa situația contractelor de închiriere a
imobilelor cu destinația de locuințe, în scopul prevenirii
unor stări litigioase între chiriași și proprietari, iar
reglementarea adoptată de legiuitor are caracterul unor
măsuri de protecție a chiriașilor, cu caracter temporar.
Avocatul Poporului apreciază că excepția de
neconstituționalitate este neîntemeiată. În acest sens, face
referire la jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Deși autorul excepției se referă la excepția de
neconstituționalitate a dispozițiilor art. 1 și 6 din Legea
nr. 241/2001, se constată că această lege aprobă
Ordonanța de urgență a Guvernului nr. 40/1999, modificând
art. 1 și 6 din aceasta. Astfel, obiectul excepției de
neconstituționalitate îl constituie dispozițiile art. 1 și 6 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu

destinația de locuințe, publicată în Monitorul Oficial al
României, Partea I, nr. 148 din 8 aprilie 1999, aprobată cu
modificări prin Legea nr. 241/2001, publicată în Monitorul
Oficial al României, Partea I, nr. 265 din 23 mai 2001, cu
următorul cuprins:
— Art. 1: îContractele de închiriere privind suprafețele
locative cu destinația de locuințe, precum și cele folosite de
așezămintele social-culturale și de învățământ, de partide
politice, de sindicate și de alte organizații neguvernamentale,
legal înregistrate, prelungite sau reînnoite conform Legii
nr. 17/1994 și aflate în curs de executare la data intrării în
vigoare a prezentei ordonanțe de urgență, se prelungesc de
drept pentru o perioadă de 5 ani de la data intrării în vigoare a
acesteia, în aceleași condiții, cu excepția nivelului chiriei.“;
— Art. 6: îÎn cazul contractelor de vânzare-cumpărare
încheiate cu încălcarea prevederilor Legii nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, și desființate prin
hotărâre judecătorească, proprietarul recunoscut de justiție va
încheia cu persoanele care au cumpărat locuința în baza Legii
nr. 112/1995 și care o ocupă efectiv, la cererea acestora, un
contract de închiriere pentru o perioadă de 5 ani.“
În susținerea neconstituționalității acestor dispoziții legale,
autorul excepției invocă încălcarea prevederilor
constituționale ale art. 16 alin. (1) referitoare la egalitatea în
drepturi, art. 44 alin. (2) referitoare la garantarea și
ocrotirea proprietății, indiferent de titular, art. 56 referitoare
la contribuțiile financiare și art. 136 alin. (4) referitoare la
inalienabilitatea bunurilor proprietate publică.
Examinând excepția de neconstituționalitate, Curtea
constată că art. 56 din Constituție se referă la contribuțiile
financiare ale cetățenilor, prin impozite și prin taxe, la
cheltuielile publice, în acest context, orice alte prestații fiind
interzise, în afara celor stabilite prin lege, în situații
excepționale. De asemenea, Curtea constată că alin. (4) al
art. 136 din Legea fundamentală se referă la faptul că
bunurile proprietate publică sunt inalienabile, în condițiile
legii organice, ele putând fi date în administrare regiilor
autonome ori instituțiilor publice, concesionate ori închiriate,
sau date în folosință gratuită instituțiilor de utilitate publică.
Astfel, Curtea reține că cele două texte din Legea
fundamentală invocate de autorul excepției nu au incidență
în cauza dedusă controlului de constituționalitate.
În ceea ce privește invocarea prevederilor art. 16 din
Constituție, Curtea constată că prin Decizia nr. 157 din
22 aprilie 2003, publicată în Monitorul Oficial al României,
Partea I, nr. 411 din 12 iunie 2003 a statuat că instituirea
de regimuri juridice diferite în situații care impun rezolvări
diferite nu poate fi apreciată drept o încălcare a principiului
egalității în fața legii. Curtea a reținut că statul, chemat să
medieze conflictul locativ dintre proprietarul persoană fizică
și chiriaș, a procedat corect, asigurându-i primului
posibilitatea valorificării atributelor dreptului său de
proprietate, îngrijindu-se totodată de protecția celui de-al
doilea împotriva unor eventuale abuzuri, prin instituirea unor
exigențe rezonabile fără a căror satisfacere chiriașul nu
poate fi obligat să elibereze locuința.
De asemenea, prin Decizia nr. 224 din 7 decembrie
1999, publicată în Monitorul Oficial al României, Partea I,
nr. 76 din 21 februarie 2000, Curtea a statuat că legiuitorul

MONITORUL OFICIAL AL ROMÂNIEI, PARTEA I, Nr. 973/5.XII.2006
este îndreptățit, stabilind conținutul și limitele dreptului de
proprietate, să țină seama nu numai de interesele
proprietarilor, ci și de cele ale chiriașilor, cărora trebuie să
le asigure dreptul la o locuință, realizând un echilibru între
cele două comandamente constituționale.

9

Motivele care au stat la baza adoptării soluției anterioare
își păstrează valabilitatea și în prezent, astfel încât aceasta
se impune a fi menținută.
Pentru aceleași rațiuni expuse mai sus nu se poate
reține nici critica de neconstituționalitate a dispozițiilor art. 6
din Ordonanța de urgență a Guvernului nr. 40/1999.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 și 6 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe, excepție ridicată de
David Zalekov în Dosarul nr. 10.409/2005 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 718
din 24 octombrie 2006

referitoare la excepția de neconstituționalitate a dispozițiilor art. 79 alin. (1), (3) și (7) și ale art. 287
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Claudia-Margareta Krupenschi

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 79 alin. (1), (3) și (7) și ale
art. 287 din Legea nr. 53/2003 — Codul muncii, excepție
ridicată de Societatea Comercială îArte Mercato“ — S.R.L.
din București în Dosarul nr. 45.524/3/2005 al Tribunalului
București — Secția a VIII-a conflicte de muncă, asigurări
sociale, contencios administrativ și fiscal.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate.

C U R T E A,

având în vedere actele și lucrările dosarului, reține
următoarele:
Prin Încheierea din 16 martie 2006, pronunțată în
Dosarul nr. 45.524/3/2005, Tribunalul București — Secția
a VIII-a conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 79
alin. (1), (3) și (7) și ale art. 287 din Legea nr. 53/2003 —
Codul muncii. Excepția a fost ridicată de Societatea
Comercială îArte Mercato“ — S.R.L. din București într-o
cauză civilă având drept obiect o contestație la o decizie
de concediere.
În motivarea excepției de neconstituționalitate autorul
acesteia susține că dispozițiile art. 79 alin. (1), (3) și (7) și
ale art. 287 din Codul muncii încalcă prevederile art. 21
alin. (1) și (2) din Constituție referitoare la liberul acces la
justiție. În acest sens, se arată că, îîn cazul litigiilor de
muncă, sarcina probei aparține angajatorului, care, în
temeiul liberului acces la justiție, poate ataca actul
unilateral al angajatului de a pune capăt raporturilor sale
de muncă prin demisie (în cazul de față, printr-o cerere
reconvențională), dar, fără a ști ce a stat la baza actului

10

MONITORUL OFICIAL AL ROMÂNIEI, PARTEA I, Nr. 973/5.XII.2006

unilateral, trebuie să probeze netemeinicia acestuia. Mai
mult, angajatorul nu poate stabili data de la care curge
termenul de preaviz, la expirarea căruia va înceta
contractul de muncă, această cerință nefiind obligatorie în
notificare“.
În plus, în legătură cu art. 287 din Codul muncii, prin
raportare la art. 21 alin. (1) și (2) din Constituție, apreciază
că îeste neconstituțională obligarea angajatorului de a
proba și alte acte unilaterale ale salariatului, orice argument
nefiind potrivit față de egalitatea în fața legii a unor
subiecți“.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că dispozițiile art. 79 alin. (1), (3) și (7) din
Codul muncii nu sunt contrare art. 21 alin. (1) și (2) din
Constituție referitor la liberul acces la justiție. Dimpotrivă,
consideră că acestea sunt în concordanță cu prevederile
art. 41 alin. (1) din Constituție, care garantează salariaților
libera alegere a locului de muncă. De asemenea, nici
art. 287 din același Cod nu contravine prevederilor art. 21
alin. (1) și (2) din Constituție, întrucât, pe de o parte, prin
reglementarea sarcinii probei nu se încalcă accesul liber la
justiție al angajatorului, iar, pe de altă parte, îîn situația în
care acesta este reclamant, chiar și în situația formulării
unei cereri reconvenționale, atunci îi revine oricum sarcina
probei, potrivit prevederilor art. 1169 din Codul civil“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este inadmisibilă, întrucât argumentele autorului excepției
țin, în realitate, de modul de interpretare și aplicare a
dispozițiilor art. 79 din Legea nr. 53/2003, al căror conținut,
în opinia acestuia, nu permite angajatorului să stabilească
momentul de la care curge termenul de preaviz al demisiei
angajatului. Reglementările privind demisia, ca modalitate
de încetare a contractului individual de muncă prin voința
unilaterală a salariatului, prevăzute la art. 79 din Codul
muncii, reprezintă o concretizare a principiului libertății
muncii, consacrat de art. 41 alin. (1) din Constituție, și nu
îngrădesc, în cazul angajatorului, exercitarea dreptului de
acces la justiție, statuat de art. 21 alin. (1) și (2) din Legea
fundamentală. Consideră că îacesta are posibilitatea ca, în
temeiul normelor și principiilor răspunderii civile
contractuale, să se adreseze instanțelor judecătorești
competente în cazul producerii unei pagube materiale,
determinate de nerespectarea de către salariat a obligației
de notificare a demisiei sau a obligației de continuare a
activității pe durata termenului de preaviz, situație în care
angajatorului, în calitate de reclamant, fie și în cadrul unei
cereri reconvenționale, îi revine desigur și sarcina probei,
conform regulii generale, prevăzute de art. 1169 din Codul
civil, ce dispune că «Cel ce face o propunere înaintea
judecății trebuie să o dovedească»“. Totodată, nici art. 287
din Legea nr. 53/2003 nu conține norme contrare dreptului
de acces liber la justiție, deoarece nu instituie, așa cum
susține autorul excepției, o discriminare pozitivă a

salariatului. De altfel, în acest sens a statuat și Curtea
Constituțională prin Decizia nr. 494/2004.
Avocatul Poporului consideră că dispozițiile de lege
criticate sunt constituționale. Astfel, reglementările cuprinse
în art. 79 alin. (1), (3) și (7) din Codul muncii referitoare la
demisie nu încalcă în niciun fel dispozițiile constituționale
privind accesul liber la justiție, ci, dimpotrivă, dau expresie
principiului constituțional al libertății muncii, consacrat de
art. 41 alin. (1) din Constituție.
În ceea ce privește critica de neconstituționalitate a
dispozițiilor art. 287 față de art. 21 alin. (1) și (2) din
Constituție, se apreciază că nu îngrădesc liberul acces la
justiție, nu aduc atingere dreptului la un proces echitabil și
nu opresc părțile de a se prevala de toate garanțiile
procesuale care condiționează, într-o societate democratică,
procesul echitabil. De altfel, art. 287 din Codul muncii
conține norme de procedură care, potrivit art. 126 alin. (2)
din Constituție, sunt prevăzute numai prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 79 alin. (1), (3) și (7) și ale art. 287 din
Legea nr. 53/2003 — Codul muncii, publicată în Monitorul
Oficial al României, Partea I, nr. 72 din 5 februarie 2003.
Acestea au următorul cuprins:
— Art. 79 alin. (1), (3) și (7): î(1) Prin demisie se înțelege
actul unilateral de voință a salariatului care, printr-o notificare
scrisă, comunică angajatorului încetarea contractului individual
de muncă, după împlinirea unui termen de preaviz.[...]
(3) Salariatul are dreptul de a nu motiva demisia. [...]
(7) Contractul individual de muncă încetează la data
expirării termenului de preaviz sau la data renunțării totale ori
parțiale de către angajator la termenul respectiv.“;
— Art. 287: îSarcina probei în conflictele de muncă revine
angajatorului, acesta fiind obligat să depună dovezile în
apărarea sa până la prima zi de înfățișare.“
Autorul excepției consideră că aceste dispoziții legale
încalcă prevederile constituționale ale art. 21 alin. (1) și (2)
privind accesul liber la justiție.
Examinând excepția de neconstituționalitate, Curtea
reține că aceasta a fost ridicată într-o cauză în care
angajatorul a refuzat înregistrarea demisiei salariatului și
ulterior a desfăcut disciplinar contractul individual de muncă
al acestuia.
În opinia autorului excepției, care în prezenta cauză
este angajatorul, atât art. 79 alin. (1), (3) și (7), cât și
art. 287 din Codul muncii încalcă art. 21 alin. (1) și (2) din
Constituție, întrucât îîn cazul litigiilor de muncă, sarcina

MONITORUL OFICIAL AL ROMÂNIEI, PARTEA I, Nr. 973/5.XII.2006
probei aparține angajatorului, care, în temeiul liberului
acces la justiție, poate ataca actul unilateral al angajatului
de a pune capăt raporturilor sale de muncă prin demisie“,
dar, fără a ști ce a stat la baza actului unilateral, trebuie
să probeze netemeinicia acestuia.
Examinând aceste susțineri, Curtea constată că ele sunt
neîntemeiate și urmează a fi respinse, pentru următoarele
considerente:
1. O primă critică de neconstituționalitate vizează art. 79
alin. (1), (3) și (7) din Codul muncii, cuprins în secțiunea
a 8-a îDemisia“ din cap. V îÎncetarea contractului individual
de muncă“. Potrivit art. 55 din Codul muncii, contractul
individual de muncă poate înceta îde drept“ — lit. a), îca
urmare a acordului părților, la data convenită de acestea“ —
lit. b), precum și îca urmare a voinței unilaterale a uneia
dintre părți, în cazurile și în condițiile limitativ prevăzute de
lege“ — lit. c). Una dintre posibilitățile de încetare a
contractului individual de muncă, ce cade sub incidența
lit. c) a art. 55, este îDemisia“. Aceasta este reglementată
de art. 79 din Cod, care, la alin. (1), definește demisia ca
fiind îactul unilateral de voință a salariatului care, printr-o
notificare scrisă, comunică angajatorului încetarea contractului
individual de muncă, după împlinirea unui termen de preaviz“.
Condițiile în care angajatul poate avea inițiativa încetării
contractului de muncă prin demisie sunt prevăzute la
alin. (2)—(7) ale aceluiași articol și privesc termenul de
preaviz, situația contractului de muncă în perioada
preavizului, data încetării contractului de muncă, precum și
dreptul salariatului de a nu motiva demisia. Ca atare,
Curtea constată că niciuna dintre dispozițiile art. 79 din
Cod nu justifică susținerile autorului excepției, potrivit
cărora, în esență, în cazul litigiilor de muncă, angajatorului
îi revine sarcina probei, chiar și în cazul demisiei.
Dimpotrivă, contrar susținerilor acestuia, alin. (2) al
art. 79 prevede expres că îRefuzul angajatorului de a
înregistra demisia dă dreptul salariatului de a face dovada
acesteia prin orice mijloace de probă“. Așadar, pentru situațiile
în care, ca în speță, angajatorul refuză înregistrarea
demisiei, sarcina de a dovedi, prin orice mijloc de probă,

11

inițiativa de a înceta contractul de muncă prin demisie
revine salariatului.
Așa fiind, Curtea constată că dispozițiile criticate
referitoare la încetarea contractului individual de muncă pe
calea demisiei salariatului nu îngrădesc, sub niciun aspect,
posibilitatea angajatului de a se adresa justiției, în condițiile
art. 21 alin. (1) și (2) din Constituție. De altfel, susținerea
este contrazisă chiar prin ridicarea prezentei excepții de
neconstituționalitate în fața Tribunalului București — Secția
a VIII-a conflicte de muncă, asigurări sociale, contencios
administrativ și fiscal și sesizarea Curții cu soluționarea ei.
2. Aceleași critici de neconstituționalitate sunt formulate
de către autorul excepției și în ceea ce privește dispozițiile
art. 287 din Codul muncii, care prevăd că îSarcina probei
în conflictele de muncă revine angajatorului, acesta fiind
obligat să depună dovezile în apărarea sa până la prima zi de
înfățișare“.
Curtea constată că prevederile art. 287 din Codul
muncii au mai fost supuse controlului de constituționalitate,
în esență, cu aceeași motivare — discriminarea și
defavorizarea angajatorului în raport cu salariații — și cu
invocarea încălcării accesului liber la justiție. Astfel, prin
Decizia nr. 494 din 11 noiembrie 2004, publicată în
Monitorul Oficial al României, Partea I, nr. 59 din
18 ianuarie 2005, Curtea, respingând excepția, a reținut că
dispozițiile art. 287 din Cod îreprezintă norme de
procedură care, potrivit art. 126 alin. (2) din Constituție, se
stabilesc prin lege“, precum și că îsalariatul și angajatorul
sunt două părți ale conflictului de muncă, situate pe poziții
opuse și cu interese contrare, situația lor diferită justificând,
în anumite privințe, și tratamentul juridic diferențiat.
Angajatorul este cel care deține documentele și toate
celelalte probe pertinente pentru elucidarea conflictului și
pentru stabilirea drepturilor și obligațiilor părților raportului
juridic de muncă, fiind necesară și firească obligația
acestuia de a prezenta aceste probe“.
În lipsa unor elemente noi, de natură a modifica
jurisprudența Curții în materie, cele statuate în decizia
indicată își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 79 alin. (1), (3) și (7) și ale art. 287
din Legea nr. 53/2003 — Codul muncii, excepție ridicată de Societatea Comercială îArte Mercato“ — S.R.L. din București
în Dosarul nr. 45.524/3/2005 al Tribunalului București — Secția a VIII-a conflicte de muncă, asigurări sociale, contencios
administrativ și fiscal.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

12

MONITORUL OFICIAL AL ROMÂNIEI, PARTEA I, Nr. 973/5.XII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea unor imobile din domeniul public al statului, aflate în administrarea Ministerului
Finanțelor Publice — Agenția Națională de Administrare Fiscală — Autoritatea Națională a Vămilor,
în administrarea Ministerului Administrației și Internelor — Inspectoratul General al Poliției de Frontieră
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unor imobile, având
datele de identificare prevăzute în anexa care face parte
integrantă din prezenta hotărâre, din administrarea
Ministerului Finanțelor Publice — Agenția Națională de
Administrare Fiscală — Autoritatea Națională a Vămilor, în
administrarea Ministerului Administrației și Internelor —
Inspectoratul General al Poliției de Frontieră.

Art. 2. — Prezenta hotărâre intră în vigoare la data
aderării României la Uniunea Europeană.
Art. 3. — Predarea-preluarea imobilelor prevăzute la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul administrației și internelor,
Vasile Blaga
București, 22 noiembrie 2006.
Nr. 1.663.
ANEXĂ
DATELE DE IDENTIFICARE

a unor imobile, aflate în administrarea Ministerului Finanțelor Publice — Agenția Națională de Administrare Fiscală —
Autoritatea Națională a Vămilor, care trec din domeniul public al statului în administrarea Ministerului Administrației
și Internelor — Inspectoratul General al Poliției de Frontieră
Nr.
crt.

Adresa
imobilului

Persoana juridică
de la care se
transmit imobilele

Persoana juridică
la care se
transmit imobilele

Caracteristicile tehnice

Valoarea de
inventar
— lei —

0

1

2

3

4

5

Ministerul
Administrației și
Internelor —
Inspectoratul
General al Poliției
de Frontieră

Suprafața terenului = 10 ha
Suprafața clădirii = 3.600 m2
Suprafața clădirilor
anexe = 1.650 m2
Suprafața platformelor
și copertinelor = 49.800 m2

15.935.125

M.F. 28.429

8.29.06

idem

Suprafața terenului = 9,50 ha
Suprafața clădirilor = 3.547 m2
Suprafața platformelor
și copertinelor = 34.200 m2
Suprafața clădirii = 67 m2

20.426.013

M.F. 28.426

8.29.06

M.F. 147.195

8.29.06

1. Municipiul
Salonta, la
frontiera cu
Ungaria,
județul Bihor

Ministerul
Finanțelor
Publice —
Agenția Națională
de Administrare
Fiscală — Autoritatea
Națională a Vămilor
idem

2. Comuna Borș,
la frontiera cu
Ungaria,
județul Bihor
3. Comuna Șimian, idem
la frontiera cu
Ungaria,
județul Bihor

idem

152.084

Numărul
Codul de
de identificare clasificare
6

7

MONITORUL OFICIAL AL ROMÂNIEI, PARTEA I, Nr. 973/5.XII.2006

DECIZII

ALE

13

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea, la cerere, a domnului Csibi Vencel-Iosif din funcția de consilier
de soluționare a contestațiilor în domeniul achizițiilor publice
în cadrul Consiliului Național de Soluționare a Contestațiilor
În temeiul prevederilor:
— art. 15 lit. e) și art. 19 din Legea nr. 90/2001 privind organizarea și funcționarea Guvernului României și a
ministerelor, cu modificările și completările ulterioare;
— art. 261 alin. (1) din Ordonanța de urgență a Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a contractelor de concesiune de servicii, aprobată cu modificări
și completări prin Legea nr. 337/2006;
— art. 18 alin. (1) și art. 31 alin. (2) din anexa la Hotărârea Guvernului nr. 782/2006 pentru aprobarea
Regulamentului de organizare și funcționare al Consiliului Național de Soluționare a Contestațiilor,
primul-ministru emite următoarea decizie:
Articol unic. — Începând cu data intrării în vigoare
a prezentei decizii, domnul Csibi Vencel-Iosif se
eliberează, la cerere, din funcția de consilier de

soluționare a contestațiilor în domeniul achizițiilor
publice în cadrul Consiliului Național de Soluționare a
Contestațiilor.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 4 decembrie 2006.
Nr. 198.
GUVERNUL ROMÂNIEI
PRIMUL-MINISTRU

DECIZIE
privind numirea doamnei Enache Mihaela în funcția de consilier de soluționare a contestațiilor
în domeniul achizițiilor publice în cadrul Consiliului Național de Soluționare a Contestațiilor
În temeiul prevederilor:
— art. 15 lit. e) și art. 19 din Legea nr. 90/2001 privind organizarea și funcționarea Guvernului României și a
ministerelor, cu modificările și completările ulterioare;
— art. 261 alin. (1) din Ordonanța de urgență a Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a contractelor de concesiune de servicii, aprobată cu modificări
și completări prin Legea nr. 337/2006;
— art. 18 alin. (1) din anexa la Hotărârea Guvernului nr. 782/2006 pentru aprobarea Regulamentului de
organizare și funcționare al Consiliului Național de Soluționare a Contestațiilor,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, doamna Enache Mihaela se numește în
funcția de consilier de soluționare a contestațiilor în

domeniul achizițiilor publice în cadrul Consiliului Național de
Soluționare a Contestațiilor.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 4 decembrie 2006.
Nr. 199.

14

MONITORUL OFICIAL AL ROMÂNIEI, PARTEA I, Nr. 973/5.XII.2006
GUVERNUL ROMÂNIEI
PRIMUL-MINISTRU

DECIZIE
privind constatarea încetării raporturilor de serviciu, pentru funcția de secretar general adjunct
al Ministerului Economiei și Comerțului, ale domnului Adrian Constantin
Având în vedere:
— faptul că prin Hotărârea Guvernului nr. 1.511/2006 pentru modificarea Hotărârii Guvernului nr. 738/2003 privind
organizarea și funcționarea Ministerului Economiei și Comerțului, publicată în Monitorul Oficial al României, Partea I,
nr. 908 din 8 noiembrie 2006, numărul secretarilor generali adjuncți din cadrul Ministerului Economiei și Comerțului a fost
redus cu un post;
— propunerea formulată de ministrul economiei și comerțului prin Adresa nr. 233.851 din 24 noiembrie 2006
privind eliberarea domnului Adrian Constantin din funcția publică de secretar general adjunct al Ministerului Economiei și
Comerțului, cu reîncadrarea acestuia pe un post vacant de consilier superior în cadrul acestui minister,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 18 alin. (1) lit. b) și al art. 84 lit. c) din Legea nr. 188/1999 privind
Statutul funcționarilor publici, republicată, cu modificările ulterioare,
primul-ministru emite prezenta decizie.
Articol unic. — Se constată încetarea, începând cu data
de 8 noiembrie 2006, a raporturilor de serviciu, pentru

funcția de secretar general adjunct al Ministerului
Economiei și Comerțului, ale domnului Adrian Constantin.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 4 decembrie 2006.
Nr. 200.

GUVERNUL ROMÂNIEI
PRIMUL-MINISTRU

DECIZIE
privind promovarea temporară a doamnei Florea Doinița în funcția publică
de secretar general adjunct al Ministerului Afacerilor Externe,
pe durata suspendării din funcția publică a titularului funcției publice
Având în vedere propunerea formulată de ministrul afacerilor externe prin Memorandumul nr. H1/14.288 din
6 noiembrie 2006,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 80 alin. (4) din Legea nr. 188/1999 privind Statutul funcționarilor publici,
republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare
a prezentei decizii, doamna Florea Doinița se
promovează temporar în funcția publică de secretar

general adjunct al Ministerului Afacerilor Externe, pe
durata suspendării din funcția publică a titularului
funcției publice.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 4 decembrie 2006.
Nr. 201.

MONITORUL OFICIAL AL ROMÂNIEI, PARTEA I, Nr. 973/5.XII.2006

15

GUVERNUL ROMÂNIEI
PRIMUL-MINISTRU

DECIZIE
privind promovarea temporară a domnului Iordache Mihai în funcția publică de secretar general
al Oficiului Central de Stat pentru Probleme Speciale
Având în vedere:
— propunerea formulată de șeful Oficiului Central de Stat pentru Probleme Speciale prin Adresa nr. 4.052 din
1 noiembrie 2006;
— Adresa nr. 1.070.946 din 30 octombrie 2006 a Agenției Naționale a Funcționarilor Publici, prin care a fost
comunicat avizul favorabil pentru exercitarea de către domnul Iordache Mihai, cu caracter temporar (6 luni), a funcției
publice vacante corespunzătoare categoriei înalților funcționari publici de secretar general în cadrul Oficiului Central de
Stat pentru Probleme Speciale,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 80 alin. (1) și (2) din Legea nr. 188/1999 privind Statutul funcționarilor
publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Iordache Mihai se promovează

temporar în funcția publică de secretar general al Oficiului
Central de Stat pentru Probleme Speciale.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 4 decembrie 2006.
Nr. 202.

GUVERNUL ROMÂNIEI
PRIMUL-MINISTRU

DECIZIE
privind abrogarea unor decizii ale primului-ministru, având ca obiect înființarea
de comisii sau comitete interministeriale
Având în vedere propunerile formulate de comitetele interministeriale permanente, în conformitate cu prevederile
art. 7 alin. (2) din Hotărârea Guvernului nr. 750/2005 privind constituirea consiliilor interministeriale permanente,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii se abrogă:
1. Decizia primului-ministru nr. 225 din 28 februarie
2001 privind constituirea Comitetului interministerial pentru
armonizarea strategiilor, programelor și planurilor de acțiuni
sectoriale și regionale, nepublicată, astfel cum a fost
completată prin Decizia primului-ministru nr. 420 din
13 decembrie 2001, nepublicată;
2. Decizia primului-ministru nr. 394 din 26 octombrie
2001 pentru constituirea Comandamentului pentru siguranța
transportului produselor petroliere prin conducte,
nepublicată;

3. Decizia primului-ministru nr. 198 din 13 noiembrie
2002 privind constituirea Comisiei interministeriale pentru
elaborarea Programului de restructurare al Societății
Comerciale îSiderurgica“ — S.A. Hunedoara, nepublicată;
4. Decizia primului-ministru nr. 267 din 25 noiembrie
2003 privind constituirea Grupului de lucru pentru
dezvoltarea pieței de capital, nepublicată;
5. Decizia primului-ministru nr. 168 din 2 august 2004
privind înființarea Comitetului interministerial de conducere
a reformei gestiunii finanțelor publice, nepublicată;

16

MONITORUL OFICIAL AL ROMÂNIEI, PARTEA I, Nr. 973/5.XII.2006

6. Decizia primului-ministru nr. 203 din 26 octombrie
2004 privind înființarea unui comitet interministerial pentru
coordonarea procesului de deconcentrare, nepublicată;

7. Decizia primului-ministru nr. 217 din 11 februarie
2005 privind constituirea Comitetului interministerial pentru
stabilirea serviciilor publice deconcentrate, nepublicată.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 4 decembrie 2006.
Nr. 203.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
AGENȚIA PENTRU STRATEGII GUVERNAMENTALE

ORDIN
pentru modificarea art. 5 din Metodologia privind finanțarea în cursul anului 2006
a proiectelor pentru comunicare, informare publică și promovarea imaginii
și intereselor românești peste hotare, precum și a acțiunilor cu caracter științific și social-cultural,
aprobată prin Ordinul președintelui Agenției pentru Strategii Guvernamentale nr. 205/2006
În temeiul art. 5 alin. (3) din Hotărârea Guvernului nr. 406/2004 privind organizarea și funcționarea Agenției pentru
Strategii Guvernamentale,
președintele Agenției pentru Strategii Guvernamentale emite următorul ordin:
Art. I. — La articolul 5 alineatul (1), punctul 1 din
Metodologia privind finanțarea în cursul anului 2006 a
proiectelor pentru comunicare, informare publică și
promovarea imaginii și intereselor românești peste hotare,
precum și a acțiunilor cu caracter științific și social-cultural,
aprobată prin Ordinul președintelui Agenției pentru Strategii
Guvernamentale nr. 205/2006, publicat în Monitorul Oficial

al României, Partea I, nr. 448 din 24 mai 2006, se
modifică după cum urmează:
î1. durata proiectului. Durata de desfășurare a
proiectelor trebuie să se încadreze în anul bugetar 2006 și
termenul de finalizare nu trebuie să depășească data de
26 decembrie;“.
Art. II. — Prezentul ordin va fi publicat în Monitorul
Oficial al României, Partea I.

Președintele Agenției pentru Strategii Guvernamentale,
Alfred Bulai
București, 23 noiembrie 2006.
Nr. 343.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 973/5.XII.2006 conține 16 pagini.

Prețul: 1,15 lei

&JUYDGY|121492]
ISSN 1453—4495

