PARTEA

Anul 174 (XVIII) — Nr. 422

I

LEGI, DECRETE, HOTĂRÂRI ȘI ALTE ACTE

Marți, 16 mai 2006

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 319 din 18 aprilie 2006 referitoare la excepția
de neconstituționalitate a dispozițiilor art. 28 alin. 2
din Codul de procedură civilă..................................
Decizia nr. 332 din 18 aprilie 2006 referitoare la excepția
de neconstituționalitate a dispozițiilor art. 82 alin. (1),
(3) și (4) și ale art. 86 din Legea nr. 303/2004
privind statutul judecătorilor și procurorilor............

97.

398.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare care
stabilește lista țărilor terțe din care România
autorizează importuri de carne de iepure, carne
de vânat sălbatic și de crescătorie și condițiile de
sănătate a animalelor și de sănătate publică și de
certificare veterinară pentru astfel de importuri ......
— Ordin al ministrului sănătății pentru aprobarea
Reglementărilor privind procedura de autorizare de
punere pe piață utilizată de Agenția Națională a

DECIZII

ALE

Nr.

Pagina
Medicamentului în vederea autorizării de punere
pe piață a medicamentelor de uz uman deja
autorizate în Uniunea Europeană prin procedură
centralizată, de aprobare a variațiilor și de
reînnoire a autorizației de punere pe piață pentru
aceste medicamente .................................................

1–3

ACTE ALE CAMEREI AUDITORILOR
FINANCIARI DIN ROMÂNIA

3–4
60.

61.

— Hotărâre privind completarea Hotărârii
Consiliului Camerei Auditorilor Financiari din
România nr. 28/2004, cu modificările și completările
ulterioare ....................................................................

12–13

— Hotărâre privind alegerea președintelui Camerei
Auditorilor Financiari din România și a membrilor
Biroului permanent al Consiliului Camerei ..............

13

ACTE ALE CURȚII EUROPENE
A DREPTURILOR OMULUI

5

CURȚII

6–12

Hotărârea din 9 noiembrie 2004, definitivă la 30 martie
2005, în Cauza Croitoriu împotriva României ........

13–16

CONSTITUȚIONALE

CURTEA CONSTITUȚIONALĂ

D E C I Z I A Nr. 319
din 18 aprilie 2006

referitoare la excepția de neconstituționalitate a dispozițiilor art. 28 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Mihaela Cîrstea
Mădălina Ștefania Diaconu

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 28 alin. 2 din Codul de procedură civilă,
excepție ridicată de Maria Igiescu în Dosarul nr. 243/2005
al Tribunalului București — Secția a IV-a civilă.

2

MONITORUL OFICIAL AL ROMÂNIEI, PARTEA I, Nr. 422/16.V.2006

La apelul nominal lipsesc părțile, față de care procedura
de citare este legal îndeplinită.
Magistratul-asistent referă asupra cererii de amânare a
judecării cauzei, depusă de autorul excepției, pentru
aceleași motive ca și la termenul anterior, anume
obligativitatea prezentării în fața altor instanțe la care a fost
citată.
Reprezentantul Ministerului Public se opune cererii de
amânare, arătând că, de la termenul de judecată anterior,
autorul excepției a avut la dispoziție o perioadă de timp
suficient de lungă pentru a-și pregăti apărarea.
Curtea, deliberând, respinge cererea de amânare a
judecării cauzei.
Președintele Curții dispune să se facă apelul și în
Dosarul nr. 15D/2006. La apelul nominal în acest dosar se
prezintă Administrația Finanțelor Publice Piatra Neamț, prin
consilier juridic Dănuța Mancaș, și Societatea Comercială
îFiscal Expert Business“ — S.R.L. din Piatra-Neamț, prin
avocat Loredana Crușitu. Lipsesc autorul excepției,
Societatea Comercială îValdor“ — S.R.L. din Slănic, și
celelalte părți, față de care procedura de citare este legal
îndeplinită.
Curtea, din oficiu, pune în discuție conexarea celor
două dosare, având în vedere obiectul identic al excepțiilor
de neconstituționalitate.
Părțile prezente și reprezentantul Ministerului Public sunt
de acord cu conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea Dosarului nr. 15D/2006 la Dosarul
nr. 12D/2006, care este primul înregistrat.
Partea Societatea Comercială îFiscal Expert Business“ —
S.R.L. din Piatra Neamț solicită, prin avocat, respingerea
excepției de neconstituționalitate, arătând că instanța de
contencios constituțional s-a mai pronunțat, în acest sens,
asupra conformității art. 28 alin. 2 din Codul de procedură
civilă cu Legea fundamentală.
De asemenea, partea Administrația Finanțelor Publice
Piatra Neamț, prin consilier juridic, solicită respingerea
excepției de neconstituționalitate pentru aceleași
considerente reținute în Decizia nr. 97 din 9 februarie
2006.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 9 noiembrie 2005, pronunțată în
Dosarul nr. 243/2005, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 28 alin. 2 din Codul
de procedură civilă. Excepția a fost ridicată de către Maria
Igiescu cu prilejul soluționării unei contestații în anulare.
Prin Încheierea din 16 decembrie 2005, pronunțată în
Dosarul nr. 1.607/E/2005, Tribunalul Neamț — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 28 alin. 2 din Codul de procedură civilă.
Excepția a fost ridicată de Societatea Comercială îValdor“ –
S.R.L. Slănic cu prilejul soluționării unei cereri de recuzare.
În motivarea excepției de neconstituționalitate autorii
acesteia susțin că dispozițiile art. 28 alin. 2 din Codul de
procedură civilă contravin art. 21 și 124 din Constituție,
deoarece îinterzicerea de a recuza toți judecătorii unei

instanțe sau secții și, implicit, obligarea de a recuza
judecător cu judecător sunt menite să faciliteze judecătorilor
confecționarea unor procese inechitabile pe care să le
tergiverseze cum le convine, termenul rezonabil devenind
de neatins“. De asemenea, consideră că îdreptul
justițiabilului la recuzare este un drept de care acesta
trebuie să poată uza atunci când se constată că se
urmărește, în mod vădit, să se pronunțe o hotărâre
părtinitoare“, iar imposibilitatea recuzării tuturor judecătorilor
unei instanțe sau secții îîngrădește accesul justițiabilului la
o judecată corectă și legală“.
Tribunalul București — Secția a IV-a civilă și Tribunalul
Neamț — Secția comercială și de contencios administrativ
apreciază că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 28 alin. 2 din Codul de procedură civilă,
introdus prin art. I pct. 6 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, dispoziții potrivit cărora
îNu se pot recuza toți judecătorii unei instanțe sau ai unei secții
a acesteia“.
În susținerea neconstituționalității acestui text de lege
autorii excepției invocă încălcarea prevederilor art. 21 și
124 din Constituție, referitoare la accesul liber la justiție,
respectiv la înfăptuirea justiției.
Examinând excepția de neconstituționalitate, Curtea
constată următoarele:
Anterior modificării Codului de procedură civilă prin
Legea nr. 219/2005, recuzarea putea să privească toți
judecătorii unei instanțe, iar în acest caz cererea de
recuzare urma a fi judecată de instanța superioară celei
din care făceau parte magistrații recuzați.
Legea nr. 219/2005 a modificat aceste prevederi legale,
în sensul că nu se pot recuza toți judecătorii unei instanțe
sau ai unei secții. Această nouă prevedere nu este însă
contrară dispozițiilor constituționale, instituirea sa fiind,
potrivit art. 126 alin. (2) și ale art. 129 din Constituție, de
competența exclusivă a legiuitorului, care poate stabili, în

MONITORUL OFICIAL AL ROMÂNIEI, PARTEA I, Nr. 422/16.V.2006
considerarea unor situații deosebite, reguli speciale de
procedură.
De altfel, imposibilitatea recuzării tuturor judecătorilor
unei instanțe sau ai unei secții nu împiedică părțile ca
pricina lor să fie înfățișată spre judecare altei instanțe,
deoarece, în situația în care există legături de rudenie sau
afinitate între una dintre părțile implicate în litigiu și
magistrații instanței sau există motive de suspiciune
legitimă privind imparțialitatea acestora, partea interesată
poate formula cerere de strămutare a cauzei către o altă
instanță de același grad.

3

În același sens s-a pronunțat Curtea Constituțională prin
Decizia nr. 97 din 9 februarie 2006, publicată în Monitorul
Oficial al României, Partea I, nr. 197 din 2 martie 2006,
prin care a fost respinsă excepția de neconstituționalitate a
dispozițiilor art. 28 alin. 2 din Codul de procedură civilă.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ
În numele legii
D E C I D E:

Respinge excepția de neconstituționalitate a dispozițiilor art. 28 alin. 2 din Codul de procedură civilă, excepție
ridicată de Maria Igiescu în Dosarul nr. 243/2005 al Tribunalului București — Secția a IV-a civilă, respectiv de Societatea
Comercială îValdor“ — S.R.L. din Slănic în Dosarul nr. 1.607/E/2005 al Tribunalului Neamț — Secția comercială și de
contencios administrativ.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu
CURTEA CONSTITUȚIONALĂ

D E C I Z I A Nr. 332
din 18 aprilie 2006

referitoare la excepția de neconstituționalitate a dispozițiilor art. 82 alin. (1), (3) și (4)
și ale art. 86 din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Mihaela Cîrstea
Ioana Marilena Chiorean

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 82 alin. (1), (3) și (4) și ale art. 86 din
Legea nr. 303/2004 privind statutul judecătorilor și
procurorilor, excepție ridicată de Toader Petrescu în
Dosarul nr. 2.979/2005 al Curții de Apel Bacău — Secția
comercială și de contencios administrativ.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
legiuitorul poate institui reguli speciale în considerarea unor
situații deosebite.
C U R T E A,

având în vedere actele și lucrările dosarului, constată
următoarele:

Prin Încheierea din 24 octombrie 2005, pronunțată în
Dosarul nr. 2.979/2005, Curtea de Apel Bacău — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 81 alin. (1), (3) și (4) și ale art. 85 din Legea
nr. 303/2004. Excepția a fost ridicată de Toader Petrescu în
cadrul unei acțiuni având ca obiect recunoașterea dreptului
la pensia de serviciu.
În motivarea excepției de neconstituționalitate autorul
acesteia consideră că dispozițiile legale criticate contravin
prevederilor constituționale ale art. 16 privind egalitatea în
drepturi, întrucât sfera de aplicare a pensiei de serviciu a
fost restrânsă numai la magistrații cu o vechime între 20 și
25 de ani și numai în funcția de judecător sau procuror.
Astfel, consideră că excluderea persoanelor nemenționate
de textele legale criticate de la beneficiul pensiei de
serviciu are semnificația unui tratament juridic diferențiat,
fără o justificare rațională.
Curtea de Apel Bacău — Secția comercială și de
contencios administrativ și-a exprimat opinia în sensul că
dispozițiile legale criticate nu contravin principiului egalității
în drepturi, întrucât tratamentul juridic diferit aplicabil
magistraților se justifică prin scopul formării unei cariere în
magistratură și al atenuării impactului creat de obligațiile și
interdicțiile acestei categorii profesionale.

4

MONITORUL OFICIAL AL ROMÂNIEI, PARTEA I, Nr. 422/16.V.2006

Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Avocatul Poporului apreciază că, pe de-o parte,
dispozițiile art. 82 alin. (1), (3) și (4) și ale art. 86 din
Legea nr. 303/2004 nu instituie discriminări, ci
reglementează un tratament juridic egal pentru toate
persoanele aflate în aceeași situație, fără nici o deosebire
pe criterii arbitrare, iar, pe de altă parte, Curtea
Constituțională nu poate completa textul legal criticat, ci
numai organul legislativ.
Președinții celor două Camere ale Parlamentului și
Guvernul nu au comunicat Curții Constituționale punctele
lor de vedere asupra excepției de neconstituționalitate
ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum
reiese din încheierea de sesizare, îl constituie dispozițiile
art. 81 alin. (1), (3) și (4) și ale art. 85 din Legea
nr. 303/2004.
După republicarea Legii nr. 303/2004 privind statutul
judecătorilor și procurorilor în Monitorul Oficial al României,
Partea I, nr. 826 din 13 septembrie 2005, anterior sesizării
Curții Constituționale, art. 81 alin. (1), (3) și (4) a devenit
art. 82 alin. (1), (3) și (4), iar art. 85 a devenit art. 86.
Astfel, dispozițiile legale criticate au următorul cuprins:
— Art. 82 alin. (1), (3) și (4): î(1) Judecătorii și procurorii
cu o vechime de cel puțin 25 de ani în magistratură
beneficiază, la împlinirea vârstei prevăzute de lege, de pensie
de serviciu, în cuantum de 80% din media veniturilor brute
realizate în ultimele 12 luni de activitate înainte de data
pensionării. [...]

(3) Pentru fiecare an care depășește vechimea de 25 de
ani în funcția de judecător sau procuror, la cuantumul pensiei
se adaugă câte 1%, fără a se putea depăși venitul brut avut la
data pensionării.
(4) De pensia de serviciu beneficiază și judecătorii și
procurorii cu o vechime în magistratură între 20 și 25 de ani, în
acest caz cuantumul pensiei prevăzut la alin. (1) fiind micșorat
cu 1% pentru fiecare an care lipsește din vechimea integrală.“;
— Art. 86: îConstituie vechime în magistratură perioada în
care judecătorul, procurorul, personalul de specialitate juridică
prevăzut la art. 87 alin. (1) sau magistratul-asistent a îndeplinit
funcțiile de judecător, procuror, personal de specialitate juridică
în fostele arbitraje de stat, magistrat-asistent, auditor de justiție,
judecător financiar, judecător financiar inspector, procuror
financiar și consilier în secția jurisdicțională a Curții de Conturi,
grefier cu studii superioare juridice sau personal de specialitate
juridică prevăzut la art. 87 alin. (1), precum și perioada în care
a fost avocat, notar, asistent judiciar, jurisconsult, consilier
juridic sau a îndeplinit funcții de specialitate juridică în aparatul
Parlamentului, Administrației Prezidențiale, Guvernului, Curții
Constituționale, Avocatului Poporului, Curții de Conturi sau al
Consiliului Legislativ.“
Autorul excepției susține că dispozițiile legale criticate
contravin prevederilor constituționale ale art. 16 privind
egalitatea în drepturi.
Examinând excepția de neconstituționalitate, Curtea
reține că Legea nr. 303/2004 prevede dreptul la pensia de
serviciu numai pentru judecători și procurori, iar nu și
pentru categoriile de persoane cărora art. 86 le recunoaște
vechimea în magistratură pentru perioada în care au
îndeplinit funcțiile enumerate în acest text. Categoriile de
persoane prevăzute la art. 86 din Legea nr. 303/2004 nu
se află în aceeași situație juridică cu judecătorii și
procurorii prin simplul fapt că nu îndeplinesc aceleași
funcții.
Astfel, așa cum Curtea Constituțională a stabilit în mod
constant, în deplin acord cu jurisprudența Curții Europene
a Drepturilor Omului, egalitatea în drepturi se raportează la
identitatea situațiilor juridice în care se află subiectele de
drept, de unde rezultă că la situații juridice diferite
tratamentul juridic aplicabil poate să fie diferit, cu o
justificare obiectivă și rațională.
Pe de altă parte, susținerea autorului excepției în sensul
modificării textului de lege criticat nu poate fi primită,
întrucât, potrivit art. 2 alin. (3) din Legea nr. 47/1992,
Curtea Constituțională nu poate modifica sau completa
prevederea legală supusă controlului de constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ
În numele legii
D E C I D E:

Respinge excepția de neconstituționalitate a dispozițiilor art. 82 alin. (1), (3) și (4) și ale art. 86 din Legea
nr. 303/2004 privind statutul judecătorilor și procurorilor, excepție ridicată de Toader Petrescu în Dosarul nr. 2.979/2005 al
Curții de Apel Bacău — Secția comercială și de contencios administrativ.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 422/16.V.2006

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare care stabilește lista țărilor terțe
din care România autorizează importuri de carne de iepure, carne de vânat sălbatic
și de crescătorie și condițiile de sănătate a animalelor și de sănătate publică
și de certificare veterinară pentru astfel de importuri
Văzând Referatul de aprobare nr. 351 din 5 aprilie 2006, întocmit de Direcția igienă și sănătate publică veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care
stabilește lista țărilor terțe din care România autorizează
importuri de carne de iepure, carne de vânat sălbatic și de
crescătorie și condițiile de sănătate a animalelor și de
sănătate publică și de certificare veterinară pentru astfel de
importuri, prevăzută în anexa*) care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin transpune Decizia Comisiei
2000/585/CE care întocmește o listă de țări terțe din care
statele membre autorizează importuri de carne de iepure și
carne de anumit vânat sălbatic și de crescătorie și care
stabilește condițiile de sănătate a animalelor și sănătate
publică și de certificare veterinară pentru astfel de
importuri, publicată în Jurnalul Oficial al Comunităților
Europene (JOCE) nr. L 251 din 6 octombrie 2000, p. 1,
așa cum a fost modificată ultima dată prin Decizia Comisiei

2004/413/CE, publicată în Jurnalul Oficial al Comunităților
Europene (JOCE) nr. L 151 din 30 aprilie 2004, p. 51.
Art. 5. — (1) Prezentul ordin va fi publicat în Monitorul
Oficial al României, Partea I, și va intra în vigoare la
90 de zile de la publicare.
(2) Modelele de certificate de sănătate publică și a
animalelor pentru import C1, D1, E1, H1 și I1, precum și
modelul de certificat de sănătate publică și a animalelor
pentru tranzit K1 sunt destinate importului, tranzitului și
depozitării de produse din carne destinate consumului
uman care provin din țări terțe, în România și pe teritoriul
României, și sunt aplicabile până la data aderării României
la Uniunea Europeană.
(3) Până la data aderării României la Uniunea
Europeană, modelele de certificate C, D, E, H, I și K sunt
utilizate pentru importul sau tranzitul de produse din carne
pentru consum uman care provin din România pe teritoriul
Comunității Europene.
(4) După data aderării României la Uniunea Europeană,
modelele de certificate C, D, E, H, I și K trebuie să fie
utilizate pentru importul și tranzitul sau depozitarea de
produse din carne destinate consumului uman care provin
din țări terțe pe teritoriul Comunității Europene.

Președintele Autorității Naționale Sanitare Veterinare și pentru Siguranța Alimentelor,
Ion Agafiței

București, 20 aprilie 2006.
Nr. 97.

*) Anexa se publică ulterior în Monitorul Oficial al României, Partea I, nr. 422 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

6

MONITORUL OFICIAL AL ROMÂNIEI, PARTEA I, Nr. 422/16.V.2006

MINISTERUL SĂNĂTĂȚII

ORDIN
pentru aprobarea Reglementărilor privind procedura de autorizare de punere pe piață utilizată
de Agenția Națională a Medicamentului în vederea autorizării de punere pe piață
a medicamentelor de uz uman deja autorizate în Uniunea Europeană prin procedură centralizată,
de aprobare a variațiilor și de reînnoire a autorizației de punere pe piață
pentru aceste medicamente
Având în vedere Ordonanța de urgență a Guvernului nr. 152/1999 privind produsele medicamentoase de uz
uman, aprobată cu modificări și completări prin Legea nr. 336/2002, cu modificările și completările ulterioare, și
Ordonanța Guvernului nr. 125/1998 privind înființarea, organizarea și funcționarea Agenției Naționale a Medicamentului,
aprobată cu modificări și completări prin Legea nr. 594/2002, cu modificările și completările ulterioare,
văzând Referatul de aprobare al Direcției generale farmaceutică și aparatură medicală nr. E.N. 9.278/2006,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Reglementările privind procedura
de autorizare de punere pe piață utilizată de Agenția
Națională a Medicamentului în vederea autorizării de
punere pe piață a medicamentelor de uz uman deja
autorizate în Uniunea Europeană prin procedură
centralizată, de aprobare a variațiilor și de reînnoire a
autorizației de punere pe piață pentru aceste medicamente,
conform anexelor nr. I—V care fac parte integrantă din
prezentul ordin.
Art. 2. — Cererile de autorizare de punere pe piață
depuse conform prevederilor prezentului ordin se primesc la
Agenția Națională a Medicamentului numai până la data de
31 august 2006.

Art. 3. — Cererile de variații la autorizația de punere pe
piață și cererile de reînnoire a autorizației de punere pe
piață pentru medicamentele de uz uman deja autorizate
prin prezenta procedură se primesc numai până la data de
30 iunie 2006.
Art. 4. — Prevederile prezentului ordin se aplică numai
până la data aderării României la Uniunea Europeană.
Art. 5. — Agenția Națională a Medicamentului va duce
la îndeplinire dispozițiile prezentului ordin.
Art. 6. — La data intrării în vigoare a prezentului ordin
se abrogă orice dispoziție contrară.
Art. 7. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu
București, 12 aprilie 2006.
Nr. 398.
ANEXA Nr. I

REGLEMENTĂRI
privind procedura de autorizare de punere pe piață utilizată de Agenția Națională a Medicamentului
în vederea autorizării de punere pe piață a medicamentelor de uz uman deja autorizate în Uniunea Europeană
prin procedură centralizată, de aprobare a variațiilor și de reînnoire a autorizației de punere pe piață
pentru aceste medicamente
CAPITOLUL I
Introducere
Art. 1. — Prezentele reglementări descriu procedura de
autorizare utilizată de Agenția Națională a Medicamentului
(ANM) în calitate de semnatară a noului Acord de
colaborare dintre autoritățile competente din țările centralși est-europene (nCADREAC) ca membru activ, în vederea
autorizării de punere pe piață a unui medicament autorizat
în Uniunea Europeană (UE) prin procedură centralizată,
inclusiv variațiile ulterioare și reînnoirea autorizației de
punere pe piață.
Art. 2. — Procedura descrisă în prezentele reglementări
se referă la autorizațiile de punere pe piață acordate de
Comisia Europeană (CE), pe baza expertizei științifice a
Comitetului pentru Medicamente de Uz Uman (Committee
for Human Medicinal Products — CHMP), forul științific al
Agenției Europene a Medicamentului (European Medicines
Agency — EMEA) responsabil pentru acordarea opiniei
științifice asupra medicamentelor autorizate prin procedură
centralizată și la recunoașterea acestei expertize de către
ANM.
Art. 3. — Procedura descrisă în prezentele reglementări
oferă posibilitatea armonizării rezumatului caracteristicilor

produsului (RCP), prospectului, informațiilor privind
etichetarea și a documentației unui produs între statele
membre (SM) ale UE și România.
Art. 4. — Procedura descrisă în prezentele reglementări
poate fi inițiată numai la cererea deținătorilor autorizației de
punere pe piață (DAPP) din UE.
CAPITOLUL II
Principii
Art. 5. — Prin utilizarea prezentei proceduri,
medicamentele inovatoare autorizate prin procedură
centralizată pot fi accesibile pacienților din România fără
întârzieri inutile.
Art. 6. — Expertiza EMEA reprezintă cea mai bună și
mai solidă expertiză de autorizare în regiune.
Art. 7. — Procedura descrisă în prezentele reglementări
pornește de la premisa că diferențele în practica medicală
între SM ale UE și România nu sunt, în general, de
importanță majoră pentru sănătatea publică, motiv pentru
care expertiza EMEA poate fi considerată relevantă pentru
România.
Art. 8. — Medicamentele autorizate prin procedură
centralizată se află sub supravegherea continuă a EMEA și
a forurilor sale științifice, care garantează evaluarea

MONITORUL OFICIAL AL ROMÂNIEI, PARTEA I, Nr. 422/16.V.2006
rapoartelor reacțiilor adverse severe, revizuirea cu o
periodicitate bine stabilită a rapoartelor periodice actualizate
privind siguranța produsului (RPAS), inspectarea locurilor
de fabricație și aplicarea măsurilor adecvate, dacă este
necesar; autorizațiile de punere pe piață pentru aceste
medicamente sunt reevaluate regulat și reînnoite în UE.
Art. 9. — Recunoașterea expertizei EMEA de către
ANM prin adoptarea prezentei proceduri simplificate
determină degrevarea resurselor de evaluare și oferă un
proces de autorizare mai elaborat.
Art. 10. — Ținând cont de faptul că România și-a
exprimat interesul de a deveni membră a UE, ceea ce va
implica participarea completă în derularea procedurii
centralizate, implicarea în avans în procedura descrisă în
prezentele reglementări va avea beneficii pe termen lung;
utilizarea practicilor și mecanismelor descrise în prezentele
reglementări pentru recunoașterea expertizei EMEA și a
deciziilor CE este avantajoasă atât pentru ANM, pentru
autoritățile competente din UE, cât și pentru propunători,
deoarece stabilirea standardelor comune și a interfețelor de
comunicare va facilita mecanismele pentru integrarea
României în UE.
Art. 11. — ANM își păstrează propriile responsabilități
pentru acordarea autorizațiilor de punere pe piață pe
teritoriul României.
Art. 12. — Acceptarea opiniei EMEA nu este obligatorie
pentru ANM; în cazul dubiilor sau al întrebărilor ridicate,
referitoare la opinia EMEA, pot fi solicitate documente
suplimentare față de dosarul depus la EMEA sau poate fi
efectuată o evaluare conform procedurii naționale.
Art. 13. — Dacă recunoașterea nu este posibilă datorită
unor dubii serioase legate de sănătatea publică, EMEA și
solicitantul trebuie anunțați.
Art. 14. — Recunoașterea expertizei EMEA implică
acceptarea RCP-ului, a prospectului și a informațiilor privind
etichetarea aprobate în UE; verificarea corectitudinii
traducerilor RCP-ului, prospectului și a informațiilor privind
etichetarea este responsabilitatea ANM. ANM va anunța
EMEA despre orice modificare adusă RCP-ului,
prospectului și informațiilor privind etichetarea.
Art. 15. — Recunoașterea expertizei EMEA implică, de
asemenea, faptul că îBunele practici“ (Reguli de bună
practică de fabricație — RBPF, Reguli de bună practică în
studiul clinic — RBPSC, Reguli de bună practică de
laborator — RBPL) au fost verificate (cu excepția situațiilor
în care s-a specificat clar alt mod de abordare).
Art. 16. — Prin utilizarea prezentei proceduri, ANM
dispune de mecanisme adecvate pentru schimbul de
informații cu autoritățile competente din SM ale UE
referitoare la produsele autorizate prin procedură
centralizată.
Art. 17. — ANM informează autoritățile competente din
UE asupra întregii experiențe relevante din perioada
postautorizare și asupra tuturor măsurilor de reglementare
luate pentru fiecare produs autorizat conform procedurii
descrise și viceversa.
Art. 18. — Autorizația de punere pe piață în România
și în UE se bazează pe dosare identice, chiar dacă doar
anumite părți selectate ale acestora pot fi solicitate
individual de ANM.
Art. 19. — Recunoașterea expertizei EMEA de către
ANM se face la cererea unui solicitant și de aceea
presupune că propunătorul solicită această recunoaștere și
acceptă să pună la dispoziție același dosar și să fie de
acord cu schimbul complet de informații îconfidențiale“
dintre ANM și autoritățile competente din UE.
Art. 20. — Medicamentele considerate a fi îarmonizate“
cu medicamentele autorizate centralizat în UE se vor
deosebi, ca regulă, doar la parametrii definiți (DAPP, nu
toate mărimile de ambalaj trebuie să fie autorizate în

7

România și, în cazuri bine definite, denumirea
medicamentului).
Art. 21. — Procedura comună simplificată pentru
extensii de linie, variații și reînnoirea autorizației de punere
pe piață este acceptată de ANM în cazurile în care a fost
utilizată procedura simplificată pentru autorizarea de punere
pe piață.
Art. 22. — Protecția drepturilor de proprietate
intelectuală și confidențialitatea privind documentele depuse
se asigură în conformitate cu legislația națională în
domeniu.
Art. 23. — Tarifele pentru autorizarea de punere pe
piață și alte tarife pentru activitățile efectuate de ANM sunt
aplicate conform legislației naționale în vigoare.
Art. 24. — Între procedura descrisă în prezentele
reglementări și includerea medicamentelor autorizate prin
prezenta procedură în listele de medicamente de care
beneficiază asigurații, pe bază de prescripție medicală, în
tratamentul ambulatoriu, cu sau fără contribuție personală,
nu există nici o legătură.
Art. 25. — Reimportul medicamentelor autorizate
conform prezentei proceduri nu face obiectul prezentelor
reglementări.
CAPITOLUL III
Responsabilitățile părților interesate
Art. 26. — Solicitantul/DAPP din România trebuie să
garanteze că dosarul depus este identic cu dosarul
medicamentului autorizat în UE prin procedură centralizată,
că toate variațiile ulterioare la acest dosar, odată aprobate
în UE, vor fi, de asemenea, depuse și implementate fără
întârzieri nemotivate în România și că toate măsurile
urgente de siguranță sunt implementate simultan în UE și
în România.
Art. 27. — DAPP în UE trebuie să informeze EMEA
despre depunerea unei cereri de autorizare în România,
indicând denumirea medicamentului, numărul APP din
Comunitatea Europeană, DAPP în UE, cât și DAPP propus
în România; o copie a acestei informări trebuie depusă la
ANM.
Art. 28. — DAPP în UE trebuie să declare că acceptă
ca EMEA să pună la dispoziție ANM orice informație
referitoare la calitatea, siguranța și eficacitatea
medicamentului respectiv; conținutul acestei informații nu
trebuie să depășească conținutul informațiilor puse la
dispoziție statelor membre ale UE (SM—UE) de către
EMEA; o copie a acestei declarații trebuie depusă la ANM.
Art. 29. — EMEA include această informație în baze de
date relevante și notifică ANM referitor la informații urgente
de farmacovigilență sau alte informații de siguranță imediat
ce acest tip de informații au fost discutate la nivelul CHMP
și CHMP a adoptat o opinie asupra măsurilor care să
asigure utilizarea sigură și eficientă a medicamentului
respectiv, fără a prejudicia rezultatul procedurii de acordare
a deciziei CE; de îndată ce decizia CE este disponibilă,
DAPP din România informează ANM fără întârziere despre
acest fapt.
Art. 30. — În cazul unei proceduri de restricție urgentă
pentru siguranță (RUS), EMEA informează fără întârziere
ANM asupra rezultatului procedurii RUS, introducând
modificări provizorii în informațiile despre medicament.
Art. 31. — ANM se obligă să informeze EMEA la
sfârșitul procesului de autorizare de punere pe piață sau
de reînnoire a autorizației de punere pe piață asupra
rezultatului acestuia și să furnizeze următoarele informații:
numărul APP naționale, denumirea, forma/formele
farmaceutică/farmaceutice, concentrația/concentrațiile
autorizată/autorizate a/ale medicamentului, denumirea
comună internațională (DCI) sau denumirea comună a
substanței/substanțelor active, numele DAPP și mărimea

8

MONITORUL OFICIAL AL ROMÂNIEI, PARTEA I, Nr. 422/16.V.2006

ambalajelor autorizate în România, informații privind
modificări ale RCP, prospectului și/sau informații privind
etichetarea produsului (specificând diferențele) sau, în cazul
dezacordului cu decizia CE, să comunice concluziile
științifice care au determinat acest dezacord.
Art. 32. — La sfârșitul procedurii de aprobare a
variațiilor la autorizația de punere pe piață, ANM va
informa EMEA asupra rezultatului acesteia numai în
cazurile de refuz al variației sau de modificare a
deciziei CE ori de modificări ale datelor raportate anterior
către EMEA.
Art. 33. — ANM va transmite anual către EMEA situația
tuturor variațiilor aprobate; o copie a acestei informații
trebuie pusă la dispoziție solicitantului; în scopul facilitării
procesării acestei informații, trebuie făcută referire la
numărul APP comunitare.
Art. 34. — ANM se obligă, de asemenea, să informeze
EMEA despre orice informație urgentă de farmacovigilență
sau despre alte informații de siguranță apărute în România;
în cazul oricărui dezacord cu decizia CE sau al modificării
deciziei CE, ANM se obligă, de asemenea, să informeze
toate celelalte autorități competente nCADREAC interesate.
Art. 35. — ANM va menține medicamentele autorizate
prin prezenta procedură cât mai mult posibil armonizate cu
medicamentele autorizate în UE; diferența dintre aceste
medicamente și medicamentele autorizate centralizat în UE,
dacă există, trebuie să fie în parametrii predefiniți (DAPP,
nu toate mărimile de ambalaj trebuie să fie autorizate în
România și, în cazuri bine definite, denumirea
medicamentului).
Art. 36. — În cazurile diferențelor din RCP, acestea
sunt identificate și comunicate către EMEA de către ANM.
Art. 37. — În momentul în care România aderă la UE,
APP acordată de EMEA prin procedura de autorizare
centralizată (PAC) se îextinde automat“ pe teritoriul
României, în conformitate cu prevederile Regulamentului
nr. 726/2004/CE.
Art. 38. — Una dintre consecințele extinderii automate a
APP PAC este faptul ca APP naționale eliberate de ANM
pentru aceste produse devin, pe cale de consecință,
inaplicabile în mod automat; APP naționale eliberate de
ANM pentru aceste medicamente sunt considerate a fi în
conflict cu APP PAC și trebuie retrase de ANM.
CAPITOLUL IV
Procedura de autorizare de punere pe piață
Art. 39. — DAPP din UE inițiază procedura și notifică
EMEA, conform anexei nr. II, privind depunerea unei cereri
de autorizare de punere pe piață la ANM și indică:
— denumirea medicamentului în UE, forma/formele
farmaceutică/farmaceutice, concentrația/concentrațiile
autorizată/autorizate în UE;
— DCI sau denumirea comună a substanței/substanțelor
active;
— numărul/numerele autorizației/autorizațiilor de punere
pe piață comunitare;
— DAPP din UE;
— DAPP propus în România;
— denumirea propusă a medicamentului în România.
Art. 40. — În plus față de prevederile art. 39, DAPP
din UE declară faptul că EMEA și CE pot pune la
dispoziție ANM orice informație referitoare la calitatea,
siguranța și eficacitatea medicamentului menționat, folosind
formularul prevăzut în anexa nr. II; EMEA include această
informație în baza de date corespunzătoare.
Art. 41. — Solicitantul (de exemplu, DAPP propus în
România) depune cererea de autorizare de punere pe
piață la ANM; suplimentar, DAPP propus în România
certifică faptul că cererea de autorizare de punere pe piață
este identică cu aceea acceptată în UE, cu excepția

următorilor parametri, dacă este cazul: DAPP, mărimea
ambalajelor (nu toate mărimile de ambalaj autorizate în UE
trebuie autorizate în România), denumirea medicamentului
(numai în cazuri bine definite).
Art. 42. — Cererile pentru autorizarea de punere pe
piață prin procedură simplificată se depun la ANM după
emiterea deciziei finale a CE.
Art. 43. — Solicitantul trebuie să depună la ANM
următoarele documente:
a) formularul național corespunzător pentru autorizarea
de punere pe piață a unui medicament, completat;
b) modulele 1, 2 și 3 ale dosarului acceptat de EMEA
și lista detaliată a conținutului modulelor 4 și 5, pe suport
hârtie; modulele 4 și 5 pot fi prezentate pe suport hârtie
sau pe suport electronic; în cazul în care modulele 4 și 5
sunt prezentate pe suport electronic, ele pot fi solicitate și
pe suport hârtie în cazul în care ANM consideră necesar;
c) RCP-ul, prospectul și informațiile privind etichetarea
în limba română (traduceri ale textelor aprobate);
d) raportul final de evaluare al CHMP incluzând toate
anexele și opinia CHMP;
e) decizia finală a CE incluzând toate anexele;
f) declarația solicitantului, din care să rezulte că:
— dosarul depus este identic cu dosarul medicamentului
autorizat în UE prin procedură centralizată, inclusiv toate
informațiile depuse pentru susținerea oricărei variații pentru
care s-a depus cerere de aprobare și a fost acceptată în
momentul depunerii cererii de autorizare de punere pe
piață la ANM, precum și informații legate de angajamentele
postautorizare, dacă există;
— toate variațiile consecutive la acest dosar, odată
aprobate în UE, vor fi, de asemenea, depuse de către
solicitant și implementate fără întârziere în România;
— toate măsurile urgente privind siguranța
medicamentului vor fi imediat notificate la ANM și
implementate conform cerințelor legale, simultan cu UE sau
cât mai curând posibil;
— în cazul în care autorizația de punere pe piață va fi
suspendată sau retrasă în UE (fie din inițiativa DAPP, fie
de către CE), ANM va fi notificată imediat;
g) copie a declarației DAPP în UE (declarația este
trimisă către EMEA), din care să rezulte că:
— a fost depusă o cerere de autorizare de punere pe
piață în România, făcând referire la denumirea
medicamentului, numărul autorizației de punere pe piață
comunitare, DAPP în UE, precum și la DAPP propus în
România;
— este de acord ca EMEA să pună la dispoziție ANM
orice informație referitoare la calitatea, siguranța și
eficacitatea medicamentului respectiv (conținutul acestor
informații nu trebuie să depășească conținutul informațiilor
puse la dispoziție SM—UE de către EMEA);
h) lista tuturor angajamentelor postautorizare rezolvate/
de rezolvat;
i) dacă cererea de autorizare de punere pe piață este
depusă la interval mai mare de 6 luni după data deciziei
CE, atunci trebuie depus, de asemenea, și ultimul RPAS
disponibil, care trebuie să conțină toate datele noi de
farmacovigilență;
j) în mod similar, dacă au fost depuse cereri de
aprobare pentru variații la APP în UE și acestea au fost
aprobate la momentul depunerii cererii de autorizare de
punere pe piață în România, trebuie furnizate detalii
relevante; informația depusă la EMEA pentru susținerea
acestor variații trebuie depusă, de asemenea, la ANM și
poate fi anexată la dosarul original (a se vedea anexa nr. IV);
trebuie depuse, de asemenea, următoarele documente:
— lista tuturor variațiilor la APP, a procedurilor de
siguranță, transfer sau reînnoire a APP care au fost
aprobate în UE la data depunerii cererii pentru autorizare
de punere pe piață la ANM;

MONITORUL OFICIAL AL ROMÂNIEI, PARTEA I, Nr. 422/16.V.2006
— decizia CE de acordare a APP în UE pentru un
medicament de uz uman, decizia CE de modificare a APP
ca urmare a aprobării unei variații tip II, a aprobării unei
cereri de punere pe piață conform anexei nr. II la
Regulamentul nr. 1.085/2003/CE, a reînnoirii APP, a
reevaluării anuale, a transferului APP sau a unei proceduri
de siguranță, dacă aceasta a fost emisă de CE, precum și
pentru o variație tip IA, tip IB (la fiecare 6 luni);
— notificarea unei variații tip IB la termenii APP, emisă
de EMEA;
— notificarea schimbărilor minore în informațiile privind
etichetarea sau în prospectul produsului, nelegate de RCP
(notificare conform art. 61.3 din Directiva 2001/83/CE
actualizată);
— înștiințarea primirii notificării validate pentru o variație
tip IA la termenii APP;
— raportul de evaluare a variației, dacă a fost emis;
k) mostre conform anexei nr. IV.
Art. 44. — La finalizarea procedurii, ANM informează
EMEA (șeful Unității evaluare postautorizare a
medicamentelor de uz uman) asupra rezultatului acesteia,
transmițând o copie solicitantului, prin utilizarea formularului
prevăzut în anexa nr. III.
Art. 45. — În cazul unui rezultat favorabil (de exemplu,
recunoașterea deciziei CE de acordare a APP în UE) vor
fi transmise următoarele informații:
— denumirea propusă a medicamentului în România;
— numărul/numerele autorizației/autorizațiilor naționale
de punere pe piață;
— numele DAPP în România;
— data emiterii autorizației/autorizațiilor naționale de
punere pe piață;
— forma/formele farmaceutică/farmaceutice, concentrația/
concentrațiile, mărimea/mărimile de ambalaj;
— orice diferență între RCP-ul, prospectul și informațiile
privind etichetarea aprobate în România și cele aprobate în
UE, unde este cazul.
Art. 46. — În cazul dezacordului cu decizia CE de
acordare a APP în UE, sunt comunicate concluziile
științifice care au determinat acest dezacord.
Art. 47. — ANM informează, de asemenea, și celelalte
AC—nCADREAC interesate în cazul unui dezacord cu
decizia CE sau în cazul modificării deciziei CE.
Art. 48. — După primirea informației referitoare la
rezultatul procedurii, EMEA include această informație în
baza de date corespunzătoare.
Art. 49. — EMEA va continua să informeze comitetul
său științific CHMP despre finalizarea oricărei proceduri
inițiate conform cadrului descris anterior și care a
determinat dezacordul cu decizia CE sau modificări ale
deciziei CE.
Art. 50. — Dacă este cazul, EMEA informează ANM
despre concluzia CHMP cu privire la această situație (în
special în cazul dezacordului cu decizia CE).
CAPITOLUL V
Variații la autorizația de punere pe piață
Art. 51. — Pentru aprobarea acestor cereri va fi utilizată
o procedură similară celei pentru autorizarea de punere pe
piață.
Art. 52. — Cererea pentru aprobare este depusă în
interval de două luni de la aprobarea unei modificări în
UE, de exemplu variație tip IA, variație tip IB, variație tip II
sau notificare a schimbărilor minore în informațiile privind
etichetarea ori în prospectul medicamentului nelegate de
RCP (notificare conform art. 61.3 din Directiva 2001/83/CE
actualizată); trebuie folosit formularul național corespunzător
de cerere pentru variație la APP.

9

Art. 53. — Perioada de timp estimată de ANM pentru
emiterea unei decizii asupra variației este menționată în
anexa nr. IV.
Art. 54. — Documentele care trebuie depuse de DAPP
la ANM sunt:
— formularul național corespunzător pentru variație la
APP a unui medicament, completat;
— documentația de susținere a variației, așa cum a fost
acceptată de EMEA (depusă ca atare dacă se referă la
modulul 1, 2 sau 3 al dosarului sau doar sub forma unei
liste a documentației de susținere a variației, dacă
aceasta se referă la modulele 4 și 5; detalii ale cerințelor
lingvistice, posibilitatea depunerii electronice a
documentației, numărul de exemplare, mostrele etc. sunt
comparabile cu cele pentru cererea de autorizare de
punere pe piață, conform anexei nr. IV);
— decizia CE privind variația tip II ce modifică termenii
autorizației de punere pe piață în UE, incluzând toate
anexele;
— scrisoarea CE (fax) privind variația tip II care nu
modifică termenii autorizației de punere pe piață în UE;
— opinia CHMP privind variația tip II incluzând toate
anexele;
— notificarea variației tip IB la termenii autorizației de
punere pe piață incluzând toate anexele, emisă de EMEA;
— notificarea schimbărilor minore în informațiile privind
etichetarea sau în prospectul produsului nelegate de RCP
(notificare conform art. 61.3 din Directiva 2001/83/CE
actualizată);
— înștiințarea primirii notificării validate pentru o variație
tip IA la termenii autorizației de punere pe piață;
— raportul de evaluare al variației, dacă a fost emis.
Art. 55. — DAPP din România depune cererea de
aprobare a variației la ANM, însoțită de cerințele particulare
descrise în anexa nr. IV.
Art. 56. — La finalizarea procedurii, ANM informează
EMEA (șeful Unității evaluare postautorizare a
medicamentelor de uz uman) numai în caz de:
— refuz al cererii de variație, indicând concluziile
științifice care au determinat acest refuz;
— modificare a deciziei CE de aprobare a variației la
termenii APP, indicând concluziile științifice care au
determinat această modificare;
— modificări ale datelor (de exemplu, schimbarea
denumirii medicamentului în România, schimbarea numelui
DAPP în România, schimbări ale mărimilor de ambalaj
autorizate în România, schimbări ale RCP-ului, prospectului
și/sau informațiilor privind etichetarea, datorate diferențelor
anterioare menționate).
Art. 57. — Atunci când este cazul, EMEA informează
CHMP despre rezultatul procedurii de variație.
Art. 58. — Dacă este necesar, EMEA informează ANM
despre concluzia CHMP cu privire la această situație (în
special în cazul dezacordului cu decizia CE).
Art. 59. — În cazul unui dezacord cu decizia CE sau în
cazul modificării deciziei CE, ANM informează, de
asemenea, și celelalte AC—nCADREAC interesate.
Art. 60. — În toate cazurile, DAPP din România este
informat asupra rezultatului procedurii de variație.
Art. 61. — ANM trimite anual la EMEA un rezumat al
tuturor procedurilor de variație finalizate; ulterior, EMEA
include această informație în baza de date corespunzătoare.
CAPITOLUL VI
Gestionarea informațiilor privind farmacovigilența
Art. 62. — În cazul informațiilor urgente de
farmacovigilență sau al altor informații legate de siguranță,
apărute pe teritoriul României, cu impact asupra raportului
beneficiu/risc al medicamentului, ANM informează EMEA

10

MONITORUL OFICIAL AL ROMÂNIEI, PARTEA I, Nr. 422/16.V.2006

(șeful Unității evaluare postautorizare a medicamentelor de
uz uman).
Art. 63. — EMEA comunică la ANM informațiile urgente
de farmacovigilență sau alte informații legate de
siguranță cu impact asupra raportului beneficiu/risc al
medicamentului care necesită schimbări ale APP (retragere,
suspendare, modificare a informațiilor despre produs)
imediat ce aceste informații au fost dezbătute la nivelul
CHMP și acesta a adoptat o opinie referitoare la măsurile
care să asigure utilizarea sigură și eficientă a
medicamentului respectiv, fără prejudicierea rezultatului
procedurii deciziei CE.
Art. 64. — Imediat după ce decizia CE este disponibilă,
DAPP din România notifică fără întârziere ANM.
Art. 65. — În cazul unei proceduri RUS, EMEA
informează ANM asupra rezultatului procedurii RUS,
introducând modificări provizorii în informațiile despre
produs imediat ce această procedură este finalizată.
Art. 66. — RPAS vor fi depuse la EMEA și în SM
imediat după cererea acestora sau cel mai târziu la fiecare
6 luni de la autorizare și până la punerea pe piață,
conform art. 24(3) din Regulamentul nr. 726/2004/CE,
art. 104(6) din Directiva 2001/83/CE actualizată.
Art. 67. — RPAS vor fi, de asemenea, depuse imediat
după cererea acestora sau măcar la fiecare 6 luni în primii
2 ani de la punerea pe piață în Comunitatea Europeană
și anual în următorii 2 ani; după aceea, rapoartele vor fi
depuse la intervale de 3 ani sau imediat după cererea
acestora.
Art. 68. — Pentru produsele autorizate înainte de
20 noiembrie 2005 se vor aplica aranjamente tranzitorii cu
privire la transmiterea RPAS.
Art. 69. — RPAS sunt evaluate de EMEA/CHMP și,
dacă este necesar, sunt luate măsurile corespunzătoare;
aceste măsuri sunt comunicate ANM de către DAPP din
România ca variație, suspendare sau retragere.
Art. 70. — RPAS trebuie depuse la ANM după emiterea
autorizației de punere pe piață, simultan cu depunerea
în UE.
CAPITOLUL VII
Reînnoirea autorizației de punere pe piață
Art. 71. — Reînnoirea APP trebuie solicitată în
perioadele specificate în legislația națională.
Art. 72. — DAPP în România depune cererea de
reînnoire a APP la ANM, împreună cu următoarele
documente:
— decizia CE privind reînnoirea APP în UE, incluzând
toate anexele;
— opinia CHMP privind reînnoirea APP în UE,
incluzând toate anexele;
— raportul de evaluare al CHMP sau suplimentul la
raportul de evaluare inițială, dacă a fost emis;
— toate documentele depuse la EMEA pentru
reînnoirea APP în UE;
— declarația DAPP în România potrivit căreia, la
momentul reînnoirii APP, medicamentul este identic cu cel
comercializat în UE sau acesta diferă doar la parametrii
specificați; modificările RCP-ului, prospectului și informațiilor
privind etichetarea produsului vor fi listate;
— lista tuturor variațiilor la APP, a procedurilor de
siguranță, transfer sau reînnoire a APP care au fost
aprobate în România de la autorizare până la data
depunerii cererii de reînnoire a autorizației;
— lista tuturor variațiilor aprobate în această perioadă
în UE pentru medicamentul respectiv;
— RCP-ul, prospectul și informațiile privind etichetarea
în limba română;
— dacă există cerințe specifice, acestea vor fi anunțate
public.

Art. 73. — La finalizarea procedurii de reînnoire a APP,
ANM informează EMEA (șeful Unității evaluare postautorizare a medicamentelor de uz uman) asupra
rezultatului acesteia, transmițând o copie solicitantului din
România, prin utilizarea formularului prevăzut în anexa
nr. III.
Art. 74. — EMEA va continua să informeze comitetul
său științific CHMP despre finalizarea procedurii de
reînnoire a APP care a determinat dezacordul cu decizia
CE sau modificări ale deciziei CE și, dacă este cazul,
EMEA va informa ANM despre concluzia CHMP cu privire
la această situație (în special în cazul dezacordului cu
decizia CE).
Art. 75. — În cazul unui dezacord cu decizia CE sau în
cazul modificării deciziei CE, ANM informează, de
asemenea, și celelalte AC—nCADREAC interesate.
CAPITOLUL VIII
Includerea retrospectivă în sistemul comun simplificat
nCADREAC a medicamentelor autorizate
prin procedură centralizată
Art. 76. — Momentul practic cel mai propice pentru
inițierea procedurii este momentul reînnoirii autorizației de
punere pe piață a medicamentului.
Art. 77. — ANM evaluează stadiul armonizării
medicamentului respectiv și identifică toate variațiile care
sunt necesare pentru obținerea armonizării, așa cum este
descrisă în cap. IV.
Art. 78. — DAPP în UE notifică EMEA privind intenția
de a include retrospectiv produsul respectiv în sistemul
comun simplificat și declară faptul că EMEA și CE pot să
pună la dispoziție ANM orice informație referitoare la
medicamentul respectiv, așa cum este descris în cap. IV,
utilizând formularul prevăzut în anexa nr. II.
Art. 79. — EMEA trimite la ANM rezumatul tuturor
variațiilor acceptate referitoare la medicamentul respectiv.
Art. 80. — DAPP din România informează ANM privind
intenția de a include retrospectiv medicamentul în sistemul
comun simplificat nCADREAC și stadiul de armonizare a
medicamentului, depune cerere pentru toate variațiile
necesare, utilizând procedurile de variație descrise în
cap. V și depune toate documentele solicitate prin prezenta
procedură, atât pentru autorizarea de punere pe piață, cât
și pentru variații și, de asemenea, documentele finale de
aprobare emise care nu au fost depuse în cadrul
procedurii naționale de autorizare.
Art. 81. — Trebuie să fie depuse cel puțin următoarele
documente:
— copia acordului privind schimbul de informații dintre
EMEA, CE și ANM;
— declarația DAPP din România că va menține
medicamentul respectiv armonizat în România cu cel
existent în UE și, în cazul în care APP va fi suspendată
sau retrasă în UE, ANM va fi anunțată imediat, conform
cerințelor prezentei proceduri.
Art. 82. — Dacă după procesarea tuturor variațiilor
depuse ANM este de acord cu faptul că medicamentul
respectiv este armonizat cu medicamentul existent în UE,
informează EMEA utilizând formularul prevăzut în anexa
nr. III despre faptul că produsul respectiv poate fi inclus în
sistemul comun simplificat nCADREAC; copia acestui raport
este trimisă solicitantului din România, iar în cazurile
specifice menționate în prezenta procedură, copia este
trimisă, de asemenea, și la alte AC—nCADREAC
interesate.
Art. 83. — EMEA include medicamentul în baza sa de
date.

11

MONITORUL OFICIAL AL ROMÂNIEI, PARTEA I, Nr. 422/16.V.2006

ANEXA Nr. II

Textul cu litere italice trebuie înlocuit cu date specifice depunerilor individuale.
Denumirea medicamentului:
Numărul/numerele autorizației/autorizațiilor de punere pe piață din UE:
Aprobare pentru schimbul de informații între EMEA, Comisia Europeană și ANM
Deținătorul auorizației de punere pe piață din UE notifică Agenția Europeană a Medicamentului — EMEA, 7
Westferry Circus, Canary Wharf, London E14, Marea Britanie, și Comisia Europeană, Directoratul General Întreprinderi și
Industrie, Directoratul F — Bunuri de consum, F2 — Produse farmaceutice, Rue de la Loi 200, B-1049 Brussels, Belgia,
în legătură cu depunerea unei cereri de autorizare de punere pe piață a următorului medicament la ANM:
denumirea medicamentului, forma farmaceutică, concentrația, mărimea ambalajului/ambalajelor (diferențele de denumire
comercială, dacă este cazul), deținătorul propus al autorizației de punere pe piață în România
Deținătorul autorizației de punere pe piață în UE este de acord ca EMEA și CE să pună la dispoziție ANM orice
informație referitoare la calitatea, siguranța și eficacitatea medicamentului menționat mai sus. Conținutul acestor informații
nu va trebui să-l depășească pe cel pus la dispoziție statelor membre ale UE de către EMEA sau CE.
Informațiile vor fi folosite de ANM în conformitate cu legislația în vigoare și cu regulamentele privind autorizarea
de punere pe piață și siguranța utilizării medicamentelor în România.
Această declarație este întocmită la data de mai jos și rămâne valabilă pe perioada în care medicamentul este
autorizat în Uniunea Europeană și, respectiv, în România. Copia acestei declarații este transmisă la ANM.
Data
....................................

Semnătura deținătorului autorizației de punere pe piață
..............................................................................................................
(Numele și prenumele, adresa)

ANEXA Nr. III

Textul cu litere italice trebuie înlocuit cu date specifice depunerilor individuale.
Raport privind recunoașterea autorizației de punere pe piață acordate/aprobării variației/includerii retrospective
de către ANM a medicamentului autorizat în UE prin procedura centralizată
Denumirea medicamentului în UE, forma/formele farmaceutică/farmaceutice, concentrația/concentrațiile
relevantă/relevante pentru acest raport:
DCI sau denumirea comună a substanței/substanțelor active:
Numărul/numerele APP comunitare a/ale medicamentului:
Numele DAPP în UE:
Raport privind acceptarea APP*) centralizată/reînnoirea APP
Raport privind dezacordul cu Decizia Comisiei asupra APP**)
Raport privind refuzul variației sau al Deciziei Comisiei asupra variației ori modificări ale datelor raportate
anterior către EMEA**)
Raport privind includerea retrospectivă a medicamentului în sistemul simplificat nCADREAC
Raport privind siguranța acțiunii/deficiențele medicamentului**)
Solicitare către EMEA**)
*) Denumirea medicamentului în România:
Numărul/numerele autorizației/autorizațiilor naționale de punere pe piață:
Data emiterii deciziei naționale de autorizare de punere pe piață:
Numele DAPP în România:
Formele farmaceutice, concentrațiile, mărimea/mărimile de ambalaj autorizată/autorizate în România:
Modificările RCP, ale prospectului (specificând diferențele, cu excepția diferențelor privind denumirea
medicamentului, DAPP, numărul APP naționale)**):
Modificările informațiilor privind etichetarea (specificând diferențele, cu excepția diferențelor privind denumirea
medicamentului, DAPP, numărul APP naționale)**):
**) Note explicative:
Anexe:
Data
...................................................

...............................................................................................
(Numele și semnătura persoanei responsabile din ANM)

12

MONITORUL OFICIAL AL ROMÂNIEI, PARTEA I, Nr. 422/16.V.2006
ANEXA Nr. IV
TABEL CU CERINȚELE ANM

Informațiile conținute în tabel sunt valabile la momentul intrării în vigoare a prezentei proceduri.
ANM va actualiza, dacă este cazul, datele conținute în tabel.
Țara

Momentul
depunerii
cererii

România După emiterea
deciziei Comisiei

Timpul
estimat
pentru
finalizarea
procedurii

3 luni pentru
emiterea APP;
două luni pentru
aprobarea
variației, de la
data la care
documentația
este completă

Limba
în care
este
prezentat
dosarul

Engleză,
română

Numărul
de copii
care
trebuie
depuse

o copie

Informațiile
privind
etichetarea
pot fi în
limba
română,
engleză
sau
franceză

Depunerea
electronică
a dosarului

Necesarul
de mostre
de produs

Necesitatea
reprezentanței
locale

Depunerea modulelor
4 și 5 este posibilă
în formatul Word, pdf,
rtf, jpg. și tiff, pe
CD-ROM, împreună cu
lista detaliată a
conținutului modulelor
4 și 5 pe suport hârtie

Fără mostre
de produs
la depunerea
cererii; dacă
este cazul,
ANM poate
solicita o
mostră de
produs în
timpul
desfășurării
procedurii.

Da

RCP și prospect
(versiunea finală
aprobată) în limba
română, pe dischetă
3,5 inch floppy/
CD-ROM, în Word
pentru Windows

Tarife

APP:
Substanță activă
nouă/obținută prin
biotehnologie/
produs biologic:
2.105 euro
Variații:
— tip IA: 210 euro
— tip IB: 330 euro
— tip II: 460 euro
Transferul APP:
300 euro

ANEXA Nr. V

ACRONIME
ANM
nCADREAC

— Agenția Națională a Medicamentului
— noul Acord de colaborare între autoritățile competente din țările central și est europene
(nCADREAC)
UE
— Uniunea Europeană
CE
— Comisia Europeană
CHMP
— Comitetul pentru Medicamente de Uz Uman
EMEA
— Agenția Europeană a Medicamentului
RCP
— rezumatul caracteristicilor produsului
SM
— state membre
APP
— autorizația de punere pe piață
PAC
— procedura de autorizare centralizată
APP PAC
— autorizația de punere pe piață pentru un medicament autorizat prin procedura de autorizare
centralizată
DAPP
— deținătorul autorizației de punere pe piață
RPAS
— raportul periodic actualizat privind siguranța produsului
RBPF
— Reguli de bună practică de fabricație
RBPSC
— Reguli de bună practică în studiul clinic
RBPL
— Reguli de bună practică de laborator
SM—UE
— state membre ale Uniunii Europene
RUS
— restricție urgentă de siguranță
DCI
— denumirea comună internațională
AC
— autoritate competentă
AC—nCADREAC — autoritatea competentă din țara semnatară a nCADREAC.

ACTE ALE CAMEREI AUDITORILOR FINANCIARI DIN ROMÂNIA
CAMERA AUDITORILOR FINANCIARI DIN ROMÂNIA

HOTĂRÂRE
privind completarea Hotărârii Consiliului Camerei Auditorilor Financiari
din România nr. 28/2004, cu modificările și completările ulterioare
În temeiul art. 26 alin. (2) și al art. 48 din Regulamentul de organizare și funcționare a Camerei Auditorilor
Financiari din România, aprobat prin Hotărârea Guvernului nr. 983/2004, cu modificările și completările ulterioare,
Consiliul Camerei Auditorilor Financiari din România, întrunit în ședința din data de 5 mai 2006, h o t ă r ă ș t e:
Art. I. — Hotărârea Consiliului Camerei Auditorilor
Financiari din România nr. 28/2004 privind cotizațiile și

tarifele pentru auditorii financiari și stagiari în activitatea de
audit financiar, publicată în Monitorul Oficial al României,

MONITORUL OFICIAL AL ROMÂNIEI, PARTEA I, Nr. 422/16.V.2006
Partea I, nr. 757 din 19 august 2004, cu modificările și
completările ulterioare, se modifică și se completează după
cum urmează:
— la articolul 1, litera A se completează cu un nou
alineat cu următorul cuprins:
îÎn cazul auditorilor financiari, persoane fizice sau
juridice, care se înscriu în Registrul auditorilor financiari
după data de 31 ianuarie, cotizația fixă anuală se plătește
în termen de 30 de zile calendaristice de la acordarea
calității de membru al Camerei.“

13

Art. II. — Prezenta hotărâre va fi publicată în Monitorul
Oficial al României, Partea I, conform prevederilor art. 6
alin. (5) din Ordonanța de urgență a Guvernului
nr. 75/1999 privind activitatea de audit financiar,
republicată, cu modificările și completările ulterioare.
Art. III. — Departamentul de servicii pentru membri și
Secretariatul general vor duce la îndeplinire prevederile
prezentei hotărâri.

Președintele Camerei Auditorilor Financiari din România,
prof. univ. dr. Ion Mihăilescu
București, 5 mai 2006.
Nr. 60.
CAMERA AUDITORILOR FINANCIARI DIN ROMÂNIA

HOTĂRÂRE
privind alegerea președintelui Camerei Auditorilor Financiari din România
și a membrilor Biroului permanent al Consiliului Camerei
Având în vedere prevederile Ordonanței de urgență a Guvernului nr. 75/1999 privind activitatea de audit financiar,
republicată, cu modificările și completările ulterioare, și ale art. 8 alin. (4), art. 20 alin. (1) și art. 26 alin. (2) din
Regulamentul de organizare și funcționare a Camerei Auditorilor Financiari din România, aprobat prin Hotărârea
Guvernului nr. 983/2004, publicată în Monitorul Oficial al României, Partea I, nr. 634 din 22 iulie 2004,
Consiliul Camerei Auditorilor Financiari din România, întrunit în ședința din data de 9 mai 2006, h o t ă r ă ș t e:
Art. 1. — La data de 9 mai 2006 Consiliul Camerei
Auditorilor Financiari din România a ales dintre membrii săi
Biroul permanent, respectiv persoanele care îndeplinesc
funcțiile de conducere în cadrul acestuia, prevăzute în
cadrul Regulamentului de organizare și funcționare a
Camerei Auditorilor Financiari din România.
Art. 2. — În funcția de președinte al Camerei Auditorilor
Financiari din România a fost ales, cu respectarea
prevederilor Regulamentului de organizare și funcționare a
Camerei Auditorilor Financiari din România, domnul prof.
univ. dr. Ion Mihăilescu.
Art. 3. — În funcția de prim-vicepreședinte al Camerei
Auditorilor Financiari din România a fost ales, cu
respectarea prevederilor Regulamentului de organizare și
funcționare a Camerei Auditorilor Financiari din România,
domnul Gheorghe Eugen Nicolăescu.

Art. 4. — În funcția de vicepreședinte al Camerei
Auditorilor Financiari din România au fost alese, cu
respectarea prevederilor Regulamentului de organizare și
funcționare a Camerei Auditorilor Financiari din România,
următoarele 5 persoane:
— Manolescu Maria;
— Neamțu Horia;
— Ali Eden;
— Culda Emil;
— Savu Gheorghe.
Art. 5. — Prezenta hotărâre va fi publicată în Monitorul
Oficial al României, Partea I, potrivit prevederilor art. 6
alin. (5) din Ordonanța de urgență a Guvernului
nr. 75/1999 privind activitatea de audit financiar,
republicată, cu modificările și completările ulterioare.

Președintele Camerei Auditorilor Financiari din România,
prof. univ. dr. Ion Mihăilescu
București, 9 mai 2006.
Nr. 61.

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
S E C Ț I A a II-a

HOTĂRÂREA
din 9 noiembrie 2004, definitivă la 30 martie 2005, în Cauza Croitoriu împotriva României
STRASBOURG
(Cererea nr. 54.400/00)
În Cauza Croitoriu împotriva României,
Curtea Europeană a Drepturilor Omului (Secția a II-a), reunită într-o cameră formată din domnii: J.-P. Costa, președinte,
A. B. Baka, L. Loucaides, C. Bîrsan, K. Jungwiert, V. Butkevych, doamna A. Mularoni, judecători, și domnul T. L. Early, grefier
adjunct de secție,
după ce a deliberat în secret în data de 19 octombrie 2004,
pronunță următoarea hotărâre, ce a fost adoptată la această dată:
PROCEDURA

1. La originea cauzei se află o Cerere (nr. 54.400/00)
împotriva României, depusă la Curte în temeiul art. 34 din

Convenția pentru apărarea drepturilor omului și a libertăților
fundamentale (Convenția) de către un cetățean român, domnul

14

MONITORUL OFICIAL AL ROMÂNIEI, PARTEA I, Nr. 422/16.V.2006

Viorel T. Croitoriu (reclamantul), la data de 3 iulie 1999.
2. Guvernul României (Guvernul) a fost reprezentat inițial de
către doamna C.I. Tarcea, căreia i-au urmat domnul
B. Aurescu, subsecretar de stat, și doamna R. Rizoiu, agenți.

3. La data de 22 octombrie 2002, Curtea a hotărât să
comunice cererea Guvernului.
4. La data de 13 noiembrie 2003, în temeiul dispozițiilor
art. 29 alin. 3 din Convenție, Curtea a hotărât să analizeze
fondul cauzei în același timp cu admisibilitatea acesteia.

ÎN FAPT

I. Circumstanțele cauzei
5. Reclamantul s-a născut în 1929 și locuiește în București.
6. La data de 26 septembrie 1991, comisia locală din
Pătrăuți pentru aplicarea Legii nr. 18/1991 (comisia locală) a
emis o adeverință reclamantului, prin care s-a recunoscut
dreptul de proprietate al acestuia asupra unui teren în suprafață
de 1.500 m2.
7. În 1993, comisia județeană Suceava pentru aplicarea
Legii nr. 18/1991 (comisia județeană) a emis titluri de proprietate
pe numele vecinilor reclamantului pentru mai multe suprafețe de
teren care intraseră în proprietatea statului în 1944.
8. În 1993, reclamantul a introdus o acțiune la Judecătoria
Suceava, prin care a solicitat restituirea terenului mai sus
menționat, pe care îl moștenise înainte de colectivizare. La data
de 9 iunie 1993, instanța a dispus restituirea unei părți din
terenul revendicat, în suprafață de 3.087 m2, în zona cunoscută
sub numele de îAcasă“. Ambele părți în litigiu au formulat apel
împotriva acestei sentințe. La data de 25 februarie 1994,
Tribunalul Municipiului București a desființat hotărârea și a
remis cauza Judecătoriei Suceava. La data de 13 martie 1995,
Judecătoria Suceava a dispus aceeași restituire parțială către
reclamant. Nu s-a formulat recurs, drept care decizia a rămas
definitivă.
9. La data de 9 noiembrie 1993, reclamantul introdusese o
acțiune la Tribunalul Municipiului București, solicitând obligarea
comisiei locale să pună în executare Hotărârea din 9 iunie
1993 și Adeverința din 26 septembrie 1991. De asemenea,
reclamantul a mai cerut despăgubiri pentru profitul rezultat din
cultivarea terenului de către terți.
10. La data de 25 ianuarie 1996, Tribunalul Municipiului
București a obligat comisia locală să-l pună în posesie pe
reclamant cu privire la cele două suprafețe de teren (3.087 m2
și 1.500 m 2 ) conform dispozitivului Sentinței definitive din
13 martie 1995 și Adeverinței din 26 septembrie 1991. Prin

aceeași sentință, Tribunalul Municipiului București a respins
capătul de cerere al reclamantului referitor la profitul rezultat din
cultivare, deoarece dovezile aduse au fost insuficiente pentru a
se putea face o evaluare. Nu s-a formulat recurs, drept care
sentința a rămas definitivă.
11. La data de 29 mai 1998, ca urmare a plângerilor
reclamantului referitoare la neexecutarea hotărârii de mai sus,
prefectul județului Suceava l-a informat pe reclamant că, atât
timp cât există un titlu de proprietate valabil asupra terenului în
discuție (emis în favoarea vecinilor reclamantului) și care nu a
fost anulat, hotărârea nu poate fi executată. Prefectul a propus
ca reclamantul să introducă o acțiune în acest scop la instanța
competentă.
12. La data de 16 martie 1999, reclamantul a introdus o
acțiune prin care a solicitat instanței anularea titlului de
proprietate emis la data de 24 mai 1993 în favoarea lui H.M.,
unul dintre vecini.
13. Într-o hotărâre din data de 28 iunie 1999, pronunțată de
Judecătoria Suceava, menținută prin Decizia irevocabilă din
24 aprilie 2001, pronunțată de Curtea de Apel Suceava,
acțiunea a fost respinsă pe motiv că reclamantul nu a făcut
dovada dreptului său de proprietate asupra terenului în litigiu.
14. În 2000, reclamantul a introdus o acțiune la Judecătoria
Suceava pentru a obliga comisia locală să execute Hotărârea
din 13 martie 1995. La data de 15 mai 2001, Judecătoria
Suceava a respins acțiunea, constatând existența autorității de
lucru judecat a Sentinței Tribunalului Municipiului București din
25 ianuarie 1996.
15. Din probele administrate de părți reiese că hotărârile din
13 martie 1995 și 25 ianuarie 1996 nu au fost încă executate.
II. Dreptul intern pertinent
16. Dreptul intern pertinent și jurisprudența instanțelor interne
în materie sunt precizate în Cauza Sabin Popescu împotriva
României (nr. 48.102/99, §§ 42—46, 2 martie 2004)1).

ÎN DREPT

I. Pretinsa încălcare a art. 6 alin. 1 din Convenție
17. Reclamantul s-a plâns că dreptul său la un proces
echitabil a fost încălcat de autorități prin neexecutarea
hotărârilor definitive din 13 martie 1995 și 25 ianuarie 1996. El
și-a întemeiat cererea pe art. 6 alin. 1 din Convenție, care
prevede următoarele:
îOrice persoană are dreptul la judecarea în mod echitabil ...
a cauzei sale, de către o instanță ..., care va hotărî asupra
încălcării drepturilor și obligațiilor sale cu caracter civil [...].“
A. Admisibilitatea

18. În primul rând, Curtea observă faptul că pretinsa
încălcare a dreptului de acces la instanță reprezintă o situație
continuă ce persistă până la executarea respectivei hotărâri (a
se vedea hotărârea din Cauza Sabin Popescu, citată mai sus,
§ 50). Prin urmare, termenul de 6 luni nu începe să curgă mai
înainte de încetarea situației continue ce a dat naștere pretinsei
încălcări.
1. Excepția preliminară a Guvernului bazată pe neepuizarea căilor de atac
interne

19. Guvernul a afirmat că reclamantul nu a epuizat căile de
atac interne în materie prin faptul că nu a introdus o acțiune
împotriva tuturor vecinilor, prin care să solicite anularea titlurilor
de proprietate ce le-au fost emise în 1993. Guvernul a afirmat
1)

că o asemenea acțiune este o condiție preliminară pentru ca
autoritățile să poată pune în executare hotărârile în favoarea
reclamantului. Unica acțiune pe care acesta a introdus-o a fost
respinsă din cauză că nu a prezentat dovezi în favoarea sa.
Drept care Guvernul a concluzionat că statul nu poate fi
considerat responsabil pentru lipsa de acțiune a reclamantului.
20. Reclamantul a contestat acest argument.
21. Curtea observă că a mai respins o excepție similară
ridicată de Guvernul pârât, deoarece un asemenea remediu nu
conduce în mod direct la repararea pretinsei încălcări, iar
obligația de a executa hotărârile inițiale a revenit autorităților, nu
reclamantului (hotărârea din Cauza Sabin Popescu, citată mai
sus, §§ 56—60).
22. Curtea nu vede nici un motiv să ajungă la o altă
concluzie în cauza de față. Într-adevăr, ca și în Cauza Sabin
Popescu, plângerea reclamantului se referă la neexecutarea
hotărârilor irevocabile pronunțate în favoarea sa. Acțiunea prin
care s-a solicitat anularea titlurilor de proprietate emise pe
numele terților este o problemă separată de cea a neexecutării
și nu reprezintă un remediu care să conducă direct la
executarea hotărârilor respective.
23. În consecință, excepția preliminară a Guvernului trebuie
respinsă.

Nota traducătorului: Hotărârea Sabin Popescu împotriva României a fost publicată în Monitorul Oficial al României, Partea I, nr. 770 din 24 august 2005.

MONITORUL OFICIAL AL ROMÂNIEI, PARTEA I, Nr. 422/16.V.2006
2. Dacă plângerea este în mod evident neîntemeiată

24. Curtea observă că această plângere nu este în mod
evident neîntemeiată în sensul art. 35 alin. 3 din Convenție. De
asemenea, Curtea reține că plângerea nu este inadmisibilă pe
nici un alt temei. Drept care trebuie declarată ca admisibilă.
B. Fondul cauzei

25. Guvernul a repetat că autoritățile nu puteau fi
considerate responsabile pentru neexecutarea hotărârilor
pronunțate în favoarea reclamantului, de vreme ce executarea
depindea de inițiativa reclamantului, și anume de introducerea
unei acțiuni prin care să solicite anularea titlurilor de proprietate
emise pe numele terților.
26. Reclamantul a arătat că era obligația autorităților
naționale să anuleze titlurile și să-i permită să intre în posesia
terenurilor conform hotărârilor irevocabile.
27. Curtea menționează că, în conformitate cu jurisprudența
sa, executarea unei hotărâri pronunțate de orice instanță trebuie
privită ca o parte integrantă a îprocesului“, în sensul art. 6
alin. 1 din Convenție, și că dreptul de acces la instanță ar fi
iluzoriu dacă sistemul juridic intern al statului contractant ar
permite ca o hotărâre definitivă și irevocabilă să rămână fără
efect în detrimentul uneia dintre părți (vezi Hornsby împotriva
Greciei, Hotărârea din 19 martie 1997, rapoartele hotărârilor și
deciziilor 1997-II, p. 510—511, § 40; Hotărârea Burdov împotriva
Rusiei, nr. 59.498/00 din 7 mai 2002, §§ 34—35; Jasiuniene
împotriva Lituaniei nr. 41.510/98, § 27, din 6 martie 2003 și
Sabin Popescu, citată mai sus, § 64).
28. Curtea reține că în cauza de față, deși autoritățile aveau
obligația de a executa hotărârile din 13 martie 1995 și
25 ianuarie 1996 prin restituirea terenului respectiv
reclamantului, hotărârile menționate mai sus au rămas
neexecutate până în prezent (a se vedea paragraful 15 de mai
sus). Cu toate acestea, ele sunt încă valabile, având în vedere
că nu s-a inițiat nici o procedură, în baza legislației române,
pentru modificarea sau anularea lor de către instanțele
naționale.
29. Considerațiile de mai sus sunt suficiente pentru a
permite Curții să concluzioneze că, prin neluarea măsurilor
necesare pentru a respecta hotărârile din 13 martie 1995 și
25 ianuarie 1996, autoritățile române au lipsit dispozițiile art. 6
alin. 1 din Convenție de orice efect util.
30. Prin urmare, a fost încălcat art. 6 alin. 1 din Convenție.
II. Pretinsa încălcare a art. 1 din Protocolul nr. 1 la
Convenție
31. Reclamantul s-a plâns de o încălcare a dreptului său de
proprietate asupra terenurilor, ca o consecință a neexecutării
hotărârilor definitive din 13 martie 1995 și 25 ianuarie 1996. El
a invocat art. 1 din Protocolul nr. 1 la Convenție, care prevede
următoarele:
îOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa,
decât pentru cauză de utilitate publică și în condițiile prevăzute
de lege și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.“
32. Guvernul a contestat acest argument. În opinia sa, doar
hotărârile definitive nu puteau constitui o bază suficientă pentru
a transfera titlul. Pentru a avea acest efect, ele ar fi trebuit să
fie însoțite de o hotărâre care să anuleze titlurile de proprietate
emise pe numele terților.
33. Curtea reține că acest capăt de cerere este legat de cel
analizat mai sus și trebuie, de asemenea, declarat admisibil.
34. Pe fond, Curtea menționează că o îcreanță“ poate
constitui un îbun“ în sensul art. 1 din Protocolul nr. 1 la
Convenție dacă este suficient de certă pentru a fi exigibilă (a
se vedea hotărârea în Cauza Jasiuniene citată mai sus, § 44 și
Rafinăriile Grecești Stran și Stratis Andreadis împotriva Greciei,
Hotărârea din 9 decembrie 1994, seria A nr. 301-B, p. 84,

15

§ 59). În cauza de față s-a constatat deja faptul că autoritățile
aveau obligația să restituie reclamantului anumite suprafețe de
teren (a se vedea paragraful 28 de mai sus) conform hotărârilor
definitive din 13 martie 1995 și 25 ianuarie 1996. Prin urmare,
reclamantul are creanțe exigibile ce rezultă din acestea.
35. În acest context, Curtea a reținut anterior că, dacă
autoritățile au recunoscut dreptul reclamantului, el nu încetează
a fi o victimă a pretinsei încălcări până când autoritățile
naționale nu au oferit un remediu efectiv în această privință (a
se vedea, printre alte autorități, hotărârea în Cauza Brumărescu
împotriva României din 28 octombrie 1999 [MC], nr. 28.342/95,
§ 50, ECHR 1999-VII).
36. Curtea consideră că neexecutarea hotărârilor din
13 martie 1995 și 25 ianuarie 1996 constituie o ingerință în
dreptul de proprietate a reclamantului în sensul art. 1 din
Protocolul nr. 1 la Convenție.
37. Prin nerespectarea hotărârilor definitive, autoritățile l-au
lăsat pe reclamant într-o stare de incertitudine în ceea ce
privește reintrarea în posesia proprietății sale și, din anul 1995,
l-au împiedicat să se bucure efectiv de bunurile sale. Guvernul
nu a oferit o justificare plauzibilă pentru ingerință, care ar putea
fi pertinentă din punctul de vedere al art. 1 din Protocolul nr. 1
la Convenție.
38. În consecință, Curtea consideră că în cauza de față a
fost încălcat art. 1 din Protocolul nr. 1 la Convenție prin
neexecutarea hotărârilor definitive din 13 martie 1995 și
25 ianuarie 1996.
III. Alte pretinse încălcări ale Convenției
39. Reclamantul s-a plâns, în temeiul art. 6 alin. 1 din
Convenție și al art. 1 din Protocolul nr. 1 la Convenție, de
inechitatea procedurilor în privința despăgubirii pentru profitul
nerealizat rezultat din cultivarea terenului în litigiu și a
despăgubirii pentru casa demolată care ar fi existat pe acel
teren. El a considerat că Judecătoria Suceava, respingând
printr-o hotărâre definitivă, la data de 15 mai 2001, o nouă
acțiune prin care a solicitat obligarea comisiei locale să execute
Hotărârea din 13 martie 1995, i-a încălcat dreptul la un proces
echitabil, așa cum prevede art. 6 alin. 1 din Convenție. În
sfârșit, el a considerat că rezultatul procedurilor judiciare
referitoare la cererea sa de despăgubire și refuzul autorităților
de a executa hotărârile definitive pronunțate în favoarea sa i-au
încălcat drepturile prevăzute de art. 13 și 17 din Convenție.
40. Curtea a examinat restul capetelor de cerere ale
reclamantului, așa cum au fost ele formulate. Cu toate acestea,
ținând cont de întregul material aflat la dispoziția sa și în
măsura în care obiectul plângerii intră în competența sa, Curtea
consideră că nu poate sesiza nici o încălcare a drepturilor și
libertăților stabilite în Convenție sau în protocoalele la aceasta.
Rezultă că această parte a cererii trebuie respinsă ca vădit
neîntemeiată, conform art. 35 alin. 3 și 4 din Convenție.
IV. Aplicarea art. 41 din Convenție
41. Art. 41 din Convenție prevede următoarele:
îÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă părții
lezate, dacă este cazul, o reparație echitabilă.“
A. Prejudiciul

42. Reclamantul a solicitat executarea hotărârilor definitive
pronunțate în favoarea sa. În plus, el a cerut 60.000 euro drept
daune materiale pentru demolarea unei case (a se vedea
paragraful 39 de mai sus) și 15.000 euro pentru valoarea
recoltelor pe care le-ar fi putut obține prin cultivarea terenului
pe care autoritățile nu i l-au restituit. Mai mult, el a cerut
100.000 euro drept daune morale pentru faptul că le-a fost
imposibil, lui și mamei lui, să folosească terenul în urma
evacuării din casă și de pe teren. Ulterior, reclamantul a mărit
suma solicitată la 300.000 euro, considerând că această sumă
este mai potrivită pentru suferința pe care au îndurat-o de la
data exproprierii până în prezent.

16

MONITORUL OFICIAL AL ROMÂNIEI, PARTEA I, Nr. 422/16.V.2006

43. Guvernul a afirmat că reclamantului nu i se pot acorda
nici un fel de daune materiale sau morale pentru casa
demolată, având în vedere că nu are legătură cu neexecutarea
hotărârilor definitive prin care s-a dispus restituirea terenurilor
reclamantului. Prin urmare, Guvernul a considerat despăgubirile
cerute, în valoare de 60.000 euro și 100.000 euro, ca fiind
nejustificate.
44. De asemenea, Guvernul a afirmat că, după părerea sa,
Curtea nu s-a pronunțat în favoarea acordării unor despăgubiri
pentru lipsa de folosință, drept care cererea privind acordarea
sumei de 15.000 euro ar trebui, de asemenea, respinsă.
Guvernul a citat Cauza Papamichalopoulos și alții împotriva
Greciei [Hotărârea din 30 octombrie 1995 (fostul art. 50),
seria A nr. 330-B, p. 60—61, §§ 38—39], și Anghelescu
împotriva României (nr. 29.411/95, §§ 75—77, 9 aprilie 2002).
45. În măsura în care reclamantul a solicitat punerea în
executare a hotărârilor definitive pronunțate în favoarea sa,
Curtea reiterează că hotărârea prin care constată o încălcare a
Convenției sau a protocoalelor la aceasta impune statului pârât
obligația legală nu numai de a plăti celor interesați sumele
acordate cu titlu de reparație echitabilă, ci și de a stabili
măsurile generale și/sau individuale, dacă este cazul, sub
supravegherea Comitetului de Miniștri, ce trebuie adoptate în
ordinea juridică internă pentru a pune capăt încălcării constatate
de Curte și pentru a asigura toate remediile adecvate astfel
încât să restabilească, pe cât posibil, situația existentă anterior
încălcării (a se vedea Ilașcu și alții împotriva Moldovei și Rusiei
[MC], nr. 48.787/99, § 487, 8 iulie 2004, și Scozzari și Giunta
împotriva Italiei [MC], nr. 39.221/98 și 41.963/98, §§ 249—250,
ECHR 2000-VIII). În cauza de față se va adopta o abordare
similară.
46. În ceea ce privește despăgubirea cerută de reclamant,
Curtea reiterează faptul că a constatat încălcarea art. 6 alin. 1

din Convenție și a art. 1 din Protocolul nr. 1 la Convenție
datorită neexecutării hotărârilor definitive prin care autoritățile au
fost obligate să restituie reclamantului anumite suprafețe de
teren. Prin urmare, nu pot fi luate în considerare decât daunele
materiale și morale ce au o legătură cauzală cu această
încălcare.
47. Curtea consideră că reclamantul trebuie să fi suferit un
prejudiciu material din cauza faptului că hotărârile din 13 martie
1995 și 25 ianuarie 1996 nu au fost executate până în prezent,
precum și stres și frustrare ca urmare a neexecutării acestora,
cu atât mai mult cu cât are o vârstă înaintată.
48. Statuând în echitate, conform dispozițiilor art. 41 din
Convenție, Curtea acordă reclamantului suma de 5.000 euro cu
titlu de daune materiale și morale.
B. Cheltuieli de judecată

49. Reclamantul a solicitat, de asemenea, suma de 10.000 euro
cu titlu de cheltuieli de judecată suportate în fața instanțelor
interne și în fața Curții.
50. Guvernul a fost de acord să restituie acele cheltuieli de
judecată pe care reclamantul le poate dovedi ca efectiv
suportate.
51. Conform art. 60 alin. 2 din Regulamentul Curții,
reclamantul trebuie să transmită pretențiile sale, cuantificate și
însoțite de documentele doveditoare aferente, fără de care
Camera poate respinge cererea în tot sau în parte.
52. Deoarece reclamantul nu a transmis aceste informații,
Curtea decide să nu acorde nici o sumă cu titlu de cheltuieli
de judecată (a se vedea Amihalachioie împotriva Moldovei,
nr. 60.115/00, § 48, 20 aprilie 2004).
C. Dobânda moratorie

53. Curtea consideră potrivit ca dobânda moratorie să se
bazeze pe rata marginală de împrumut a Băncii Centrale
Europene, la care să se adauge trei puncte procentuale.

P E N T R U A C E S T E M O T I V E,
C U R T E A,
Î N U N A N I M I T A T E:

1. declară capetele de cerere formulate în temeiul art. 6 alin. 1 din Convenție și al art. 1 din Protocolul nr. 1 la
Convenție, referitoare la neexecutarea hotărârilor definitive pronunțate în favoarea reclamantului, ca admisibile, iar restul cererii ca
inadmisibilă;
2. hotărăște că a fost încălcat art. 6 alin. 1 din Convenție;
3. hotărăște că a fost încălcat art. 1 din Protocolul nr. 1 la Convenție;
4. hotărăște:
a) că statul pârât trebuie să plătească reclamantului, în termen de 3 luni de la data la care această hotărâre rămâne
definitivă, conform art. 44 alin. 2 din Convenție, suma de 5.000 (cinci mii) euro cu titlu de daune materiale și morale, ce va fi
convertită în moneda națională a statului pârât la rata de schimb valabilă la data plății, plus orice impozit ce ar putea fi datorat;
b) că de la expirarea celor 3 luni menționate mai sus și până la data plății, la suma de mai sus se va plăti o dobândă
simplă, la o rată egală cu rata marginală de împrumut a Băncii Centrale Europene din perioada de întârziere plus trei puncte
procentuale;
5. respinge restul capetelor de cerere ale reclamantului pentru satisfacție echitabilă.
Redactată în limba engleză și comunicată în scris la data de 9 noiembrie 2004, conform art. 77 alin. 2 și 3 din
Regulamentul Curții.
J.-P. Costa,
președinte

T.L. Early,
grefier adjunct

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 422/16.V.2006 conține 16 pagini.

Prețul: 1,15 lei noi/11.500 lei vechi

&JUYDGY|115989]
ISSN 1453—4495

