PARTEA

Anul 174 (XVIII) — Nr. 257

I

LEGI, DECRETE, HOTĂRÂRI ȘI ALTE ACTE

Miercuri, 22 martie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 118 din 16 februarie 2006 referitoare la
excepția de neconstituționalitate a dispozițiilor
art. 44 din Codul comercial .....................................
Decizia nr. 121 din 16 februarie 2006 referitoare la
excepția de neconstituționalitate a dispozițiilor
art. 6 alin. (1) lit. c) din Ordonanța de urgență a
Guvernului nr. 24/1998 privind regimul zonelor
defavorizate................................................................
Decizia nr. 123 din 16 februarie 2006 referitoare la
excepția de neconstituționalitate a dispozițiilor
art. 11 alin. (2) din Legea contenciosului
administrativ nr. 554/2004 ........................................

DECIZII

ALE

1–2

Nr.

Pagina

Decizia nr. 158 din 23 februarie 2006 referitoare la
excepția de neconstituționalitate a dispozițiilor
art. 570 alin. 2 din Codul de procedură civilă.......

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3–4

4–6

CURȚII

323.

— Ordin al ministrului transporturilor, construcțiilor
și turismului pentru aprobarea Sistemului de
informare și monitorizare a traficului navelor care
intră/ies în/din apele naționale navigabile ale
României ....................................................................

8–16

CONSTITUȚIONALE

CURTEA CONSTITUȚIONALĂ

D E C I Z I A Nr. 118
din 16 februarie 2006

referitoare la excepția de neconstituționalitate a dispozițiilor art. 44 din Codul comercial
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Ingrid Alina Tudora

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a
dispozițiilor art. 44 din Codul comercial, excepție ridicată de
Societatea Comercială îG.V.P.&CO Import-Export“ — S.R.L.
din Cluj-Napoca în Dosarul nr. 726/2005 al Judecătoriei Brad.
La apelul nominal lipsesc părțile, față de care procedura
de citare este legal îndeplinită.

Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens arată că interdicția acordării termenului de
grație în privința obligațiilor comerciale își găsește
fundamentul în exigențele activității comerciale. Accesul liber
al debitorului nu este însă vătămat, întrucât nimic nu îl
împiedică pe acesta să își formuleze apărările în fața
instanței de judecată și să exercite căile legale de atac.
C U R T E A,

având în vedere actele și lucrările dosarului, constată
următoarele:
Prin Încheierea din 14 octombrie 2005, pronunțată în
Dosarul nr. 726/2005, Judecătoria Brad a sesizat Curtea

2

MONITORUL OFICIAL AL ROMÂNIEI, PARTEA I, Nr. 257/22.III.2006

Constituțională cu excepția de neconstituționalitate a
dispozițiilor art. 44 din Codul comercial, excepție ridicată
de Societatea Comercială îG.V.P.&CO Import-Export“ — S.R.L.
din Cluj-Napoca cu ocazia soluționării unei acțiuni ce are
ca obiect un litigiu comercial, pentru constatarea
compensării parțiale.
În motivarea excepției de neconstituționalitate autorul
acesteia susține că textul legal criticat contravine
prevederilor art. 21 din Constituție, întrucât îngrădește
dreptul la apărarea intereselor sale legitime, instituind,
totodată, un tratament preferențial pentru anumite categorii
de subiecte de drept.
Judecătoria Brad apreciază că excepția de neconstituționalitate este neîntemeiată. În acest sens arată că
imposibilitatea acordării de către judecător, în obligațiunile
comerciale, a termenului de grație permis de art. 1021 din
Codul civil nu constituie o îngrădire a accesului liber la
justiție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată. În acest sens arată că în obligațiile
comerciale acordarea unui termen de grație este interzisă
în mod expres de legiuitor, această interdicție fiind impusă
de exigențele activității comerciale. În eventualitatea în care
instanța judecătorească ar fi îndrituită să acorde un termen
de garanție unui debitor, întârzierea în executarea obligației
acestuia s-ar repercuta în lanț asupra obligațiilor din alte
raporturi juridice în care se află creditorul, creând astfel
premisele pentru dezorganizarea activității juridice. În final,
Guvernul arată că reglementarea criticată se referă la toate
obligațiile comerciale și la toți comercianții care au calitatea
de debitori într-un raport juridic comercial, fără privilegii și
fără discriminări, și nu îngrădește în nici un fel accesul
liber la justiție.
Avocatul Poporului apreciază că excepția de neconstituționalitate este neîntemeiată. În acest sens arată că textul
de lege criticat nu contravine art. 21 din Constituție,
deoarece acordarea unui termen de grație în raporturile
comerciale ar duce la o dezorganizare a activității
comerciale, având în vedere faptul că întârzierea în
executarea obligației de către debitor s-ar repercuta în lanț
asupra obligațiilor din alte raporturi juridice în care s-ar afla
creditorul. Așadar, interdicția acordării termenului de grație
în materie comercială își găsește fundamentul în exigențele
activității comerciale.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 44 din Codul comercial al României, potrivit
cărora, îÎn obligațiunile comerciale judecătorul nu poate
acorda termenul de grație permis de art. 1021 din Codul civil“.
Autorul excepției susține că textele de lege criticate
încalcă prevederile constituționale ale art. 21 privind
accesul liber la justiție și ale art. 24 care consacră dreptul
la apărare.
Examinând excepția de neconstituționalitate, Curtea
constată că termenul de grație, reglementat de art. 1021
din Codul civil, este un termen de executare a convenției,
pe care judecătorul îl poate acorda, în mod excepțional,
debitorului aflat în întârziere, pentru a evita astfel
pronunțarea rezoluției contractului. În dreptul comercial
termenul de grație este interzis, ținându-se seama de
specificul obligațiilor comerciale, care trebuie să fie
executate cu celeritate. Creditorul contează pe sumele pe
care le are de încasat, o neplată la termen putând avea
repercusiuni asupra obligațiilor pe care, la rândul său,
creditorul poate să le aibă față de alții.
Având în vedere aspectele menționate, Curtea reține că
textul de lege criticat constituie o aplicare a principiului
consacrat în art. 135 alin. (2) lit. a) din Constituție, în
conformitate cu care statul trebuie să asigure libertatea
comerțului și protecția concurenței loiale.
Totodată, Curtea constată că nu poate fi primită
susținerea autorului excepției potrivit căreia dispozițiile
art. 44 din Codul comercial îi încalcă dreptul la apărare,
întrucât textul de lege menționat nu îl împiedică pe
debitorul care nu și-a îndeplinit obligația contractuală
asumată să se apere prin mijloacele prevăzute de lege, în
litigiul ce are ca obiect desființarea contractului.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 44 din Codul comercial, excepție ridicată de
Societatea Comercială îG.V.P.&CO Import-Export“ — S.R.L. din Cluj-Napoca în Dosarul nr. 726/2005 al Judecătoriei Brad.
Definitivă și general obligatorie.
Pronunțată în ședința publică din data de 16 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 257/22.III.2006

3

CURTEA CONSTITUȚIONALĂ

D E C I Z I A Nr. 121
din 16 februarie 2006

referitoare la excepția de neconstituționalitate a dispozițiilor art. 6 alin. (1) lit. c)
din Ordonanța de urgență a Guvernului nr. 24/1998 privind regimul zonelor defavorizate
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. (1) lit. c) din Legea nr. 20/1999
pentru aprobarea Ordonanței de urgență a Guvernului
nr. 24/1998 privind regimul zonelor defavorizate, excepție
ridicată de Asociația Familială îPoenari Lidia“ din comuna
Fundu Moldovei în Dosarul nr. 8.213/2003 al Tribunalului
Suceava — Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
având în vedere că textul legal criticat nu mai este în vigoare.
C U R T E A,

având în vedere actele și lucrările dosarului, constată
următoarele:
Prin Încheierea din 12 decembrie 2003, pronunțată în
Dosarul nr. 8.213/2003, Tribunalul Suceava — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 5 alin. (1) lit. c) din Legea nr. 20/1999
pentru aprobarea Ordonanței de urgență a Guvernului
nr. 24/1998 privind regimul zonelor defavorizate, excepție
ridicată de Asociația Familială îPoenari Lidia“ din comuna
Fundu Moldovei într-un litigiu având ca obiect soluționarea
contestației împotriva unei decizii a Direcției Generale a
Finanțelor Publice Suceava.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 16 alin. (1), întrucât
creează o inechitate între asociațiile familiale și societățile
comerciale care își desfășoară activitatea într-o zonă
defavorizată, în sensul că ambele sunt scutite de plata
impozitului pe profit, dar totuși asociațiile familiale trebuie să
plătească impozit pe venit.
Tribunalul Suceava — Secția comercială și de
contencios administrativ apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.

Guvernul apreciază că excepția de neconstituționalitate
este inadmisibilă.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum a
fost formulat, îl reprezintă dispozițiile art. 5 alin. (1) lit. c)
din Legea nr. 20/1999 pentru aprobarea Ordonanței de
urgență a Guvernului nr. 24/1998 privind regimul zonelor
defavorizate, publicată în Monitorul Oficial al României,
Partea I, nr. 12 din 19 ianuarie 1999. Curtea observă că,
în realitate, autorul excepției critică art. 5 alin. (1) lit. c) din
Ordonanța de urgență a Guvernului nr. 24/1998 privind
regimul zonelor defavorizate, publicată în Monitorul Oficial al
României, Partea I, nr. 378 din 2 octombrie 1998, astfel
cum a fost aprobată cu modificări și completări prin Legea
nr. 20/1999. În urma republicării Ordonanței de urgență a
Guvernului nr. 24/1998 în Monitorul Oficial al României,
Partea I, nr. 545 din 8 noiembrie 1999, art. 5 alin. (1)
lit. c) a devenit art. 6 alin. (1) lit. c).
În consecință, Curtea reține că obiectul excepției îl
constituie dispozițiile art. 6 alin. (1) lit. c) din Ordonanța de
urgență a Guvernului nr. 24/1998 privind regimul zonelor
defavorizate, republicată, text care are următorul cuprins:
î(1) Societățile comerciale cu capital majoritar privat,
persoane juridice române, precum și întreprinzătorii particulari
sau asociațiile familiale, autorizate conform Decretului-lege
nr. 54/1990 privind organizarea și desfășurarea unor activități
economice pe baza liberei inițiative, care își au sediul și își
desfășoară activitatea în zona defavorizată, beneficiază pentru
investițiile nou-create de următoarele facilități:
c) scutirea de la plata impozitului pe profit pe durata de
existență a zonei defavorizate;“.
Textul constituțional invocat în susținerea excepției este
cel al art. 16 alin. (1) privind egalitatea în drepturi.
Examinând excepția de neconstituționalitate ridicată,
Curtea reține următoarele:
Anterior sesizării Curții Constituționale, dispozițiile art. 6
alin. (1) lit. c) din Ordonanța de urgență a Guvernului
nr. 24/1998 au fost abrogate prin art. 36 alin. (1) lit. d) din

4

MONITORUL OFICIAL AL ROMÂNIEI, PARTEA I, Nr. 257/22.III.2006

Legea nr. 414/2002 privind impozitul pe profit, publicată în
Monitorul Oficial al României, Partea I, nr. 456 din 27 iunie
2002, fără ca soluția legislativă criticată să fi fost preluată de
noua reglementare.
Curtea reține că, în conformitate cu dispozițiile art. 147
alin. (1) din Constituție și ale art. 29 alin. (1) din Legea
nr. 47/1992 privind organizarea și funcționarea Curții

Constituționale, pot forma obiect al controlului de
constituționalitate numai legile și ordonanțele în vigoare ori
dispoziții dintr-o lege sau ordonanță în vigoare.
În consecință, având în vedere că dispoziția legală
criticată nu mai este în vigoare, în cauză devin incidente
dispozițiile art. 29 alin. (1) și (6) din Legea nr. 47/1992,
excepția de neconstituționalitate fiind inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1–3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (1) lit. c) din Ordonanța de urgență a
Guvernului nr. 24/1998 privind regimul zonelor defavorizate, excepție ridicată de Asociația Familială îPoenari Lidia“ din
comuna Fundu Moldovei în Dosarul nr. 8.213/2003 al Tribunalului Suceava — Secția comercială și de contencios
administrativ.
Definitivă și general obligatorie.
Pronunțată în ședința publică din data de 16 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 123
din 16 februarie 2006

referitoare la excepția de neconstituționalitate a dispozițiilor art. 11 alin. (2)
din Legea contenciosului administrativ nr. 554/2004
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (3) din Legea contenciosului
administrativ nr. 554/2004, excepție ridicată de Silviu
Chiorean, Silvia Argintar și Iuliu Pop în Dosarul
nr. 2.537/2005 al Înaltei Curți de Casație și Justiție.
La apelul nominal răspund autorii excepției, prin avocat,
Guvernul României — Secretariatul de Stat pentru
Problemele Revoluționarilor din Decembrie 1989, prin
consilier juridic, precum și partea Augustin Clejan,
procedura de citare fiind legal îndeplinită.
Reprezentantul autorilor excepției solicită acordarea unui
nou termen de judecată pentru a putea cere îndreptarea
de către Înalta Curte de Casație și Justiție a încheierii de
sesizare a Curții Constituționale, arătând că, în realitate, a
ridicat excepția de neconstituționalitate a dispozițiilor art. 11
alin. (2) din Legea nr. 554/2004, și nu a dispozițiilor art. 7

alin. (3) din lege, așa cum greșit s-a indicat în încheierea
respectivă.
Părțile prezente se opun acordării unui nou termen de
judecată. Totodată, reprezentantul Ministerului Public solicită
respingerea cererii, apreciind că instanța de contencios
administrativ a fost legal sesizată.
Curtea respinge cererea pentru acordarea unui nou
termen de judecată, apreciind că a fost legal sesizată prin
Încheierea din 15 noiembrie 2005 a Înaltei Curți de Casație
și Justiție.
Reprezentantul autorilor excepției lasă la aprecierea
Curții
Constituționale
soluționarea
excepției
de
neconstituționalitate a dispozițiilor art. 7 alin. (3) din Legea
nr. 554/2004.
Părțile prezente solicită respingerea excepției ca
inadmisibilă, apreciind că aceasta nu are legătură cu
soluționarea cauzei, iar pe fond, respingerea ca
neîntemeiată, invocând în acest sens deciziile Curții
Constituționale nr. 188 din 27 aprilie 2004 și nr. 272 din
24 iunie 2004.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile art. 7 alin. (3) din Legea nr. 554/2004 nu
contravin art. 21 din Constituție, deoarece instituirea unor
termene sau proceduri speciale nu este de natură să

MONITORUL OFICIAL AL ROMÂNIEI, PARTEA I, Nr. 257/22.III.2006
încalce accesul liber la justiție. De altfel, și jurisprudența
Curții Europene a Drepturilor Omului a stabilit dreptul
statelor de a impune reglementări prin care condiționează
accesul liber la justiție.
C U R T E A,

având în vedere actele și lucrările dosarului, constată
următoarele:
Prin Încheierea din 15 noiembrie 2005, pronunțată în
Dosarul nr. 2.537/2005, Înalta Curte de Casație și Justiție a
sesizat Curtea Constituțională cu excepția de
neconstituționalitate a dispozițiilor art. 7 alin. (3) din Legea
contenciosului administrativ nr. 554/2004, excepție ridicată
de Silviu Chiorean, Silvia Argintar și Iuliu Pop într-un litigiu
având ca obiect soluționarea recursului împotriva unei
sentințe prin care o acțiune în contencios administrativ a
fost respinsă, în baza art. 11 alin. (2) din Legea
nr. 554/2004, ca tardiv introdusă.
În motivarea excepției de neconstituționalitate autorii
acesteia susțin că prevederile legale criticate contravin
dispozițiilor constituționale ale art. 21, precum și celor ale
art. 6 și 13 din Convenția pentru apărarea drepturilor
omului și a libertăților fundamentale.
Autorii excepției arată că jurisprudența Curții Europene
a Drepturilor Omului (cauzele Airey împotriva Irlandei, 1979
și Leander împotriva Suediei, 1987) a stabilit că orice cale
de atac trebuie să fie efectivă. Or, în optica autorilor
excepției, există o încălcare a liberului acces la justiție,
întrucât textul de lege criticat instituie un termen de un an
în care terții se pot adresa instanței, termen care curge de
la data emiterii actului atacat, chiar dacă în acel moment
aceștia nu erau nici vătămați și nici nu îl cunoșteau, iar
atunci când vătămarea s-a produs, acțiunea era deja
tardivă.
Înalta Curte de Casație și Justiție apreciază că excepția
de neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, susținerile părților
prezente, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum
rezultă din încheierea de sesizare a Curții, îl constituie
dispozițiile art. 7 alin. (3) din Legea contenciosului

5

administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004.
Curtea observă însă că, în realitate, astfel cum a arătat
reprezentantul autorilor excepției, în ședința publică de
judecată din 16 februarie 2006, Înalta Curte de Casație și
Justiție a consemnat în mod greșit în încheierea de
sesizare a instanței de contencios constituțional prevederile
legale pretins criticate. În consecință, Curtea reține că
obiect al excepției sunt dispozițiile art. 11 alin. (2) din
Legea nr. 554/2004, care au următorul cuprins:
î(2) Pentru motive temeinice, în cazul actului administrativ
unilateral, cererea poate fi introdusă și peste termenul prevăzut
la alin. (1), dar nu mai târziu de un an de la data emiterii
actului.“
Alin. (1) al art. 11 din lege, la care face referire art. 11
alin. (2), prevede că cererile prin care se solicită anularea
unui act administrativ individual sau recunoașterea dreptului
pretins și repararea pagubei cauzate se pot introduce la
instanța competentă într-un termen de 6 luni de la data
primirii răspunsului la plângerea prealabilă, data comunicării
refuzului, considerat nejustificat, de soluționare a cererii,
data expirării termenului legal de soluționare a cererii sau
data încheierii procesului-verbal de finalizare a procedurii
concilierii, după caz.
Textul constituțional invocat în susținerea excepției este
cel al art. 21 alin. (1)—(3) privind accesul liber la justiție.
Totodată, sunt invocate în susținerea excepției și
prevederile art. 6 privind dreptul la un proces echitabil și
ale art. 13 privind dreptul la un recurs efectiv din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate ridicată,
Curtea reține următoarele:
În esență, autorii excepției consideră că textul de lege
criticat contravine art. 21 alin. (1)—(3) din Constituție,
întrucât instituie un termen de cel mult un an în care terții
se pot adresa instanței, termen care curge de la data
emiterii actului administrativ unilateral atacat, în condițiile în
care în acel moment terții nu erau nici vătămați și nici nu
cunoșteau actul, iar atunci când vătămarea s-a produs,
acțiunea devine tardivă.
Curtea reține că stabilirea unor condiționări pentru
introducerea acțiunilor în justiție nu constituie o încălcare a
dreptului la liber acces la justiție și la un proces echitabil.
În acest sens s-a pronunțat și Curtea Constituțională, care,
prin Decizia Plenului nr. 1 din 8 februarie 1994, publicată
în Monitorul Oficial al României, Partea I, nr. 69 din
16 martie 1994, a stabilit că legiuitorul poate institui, în
considerarea unor situații deosebite, reguli speciale de
procedură, ca și modalitățile de exercitare a drepturilor
procedurale, principiul liberului acces la justiție presupunând
posibilitatea neîngrădită a celor interesați de a utiliza
aceste proceduri, în formele și în modalitățile instituite de
lege.
De altfel, în jurisprudența Curții Europene a Drepturilor
Omului s-a statuat că dreptul de acces la justiție nu este
absolut. Fiind vorba de un drept pe care Convenția pentru
apărarea drepturilor omului și a libertăților fundamentale l-a
recunoscut fără să-l definească în sensul restrâns al
cuvântului, există posibilitatea limitărilor implicit admise
chiar în afara limitelor care circumscriu conținutul oricărui

6

MONITORUL OFICIAL AL ROMÂNIEI, PARTEA I, Nr. 257/22.III.2006

drept (Golder împotriva Regatului Unit, 1975). Curtea de la
Strasbourg a reținut că instituirea unor termene pentru
efectuarea diferitelor acte de procedură, termenele de
prescripție și cele de decădere sau sancțiunile pentru
nerespectarea acestora nu sunt de natură a încălca art. 6
paragraful 1 din Convenție, acestea fiind restricții admise
atâta timp cât nu aduc atingere dreptului la un tribunal în
substanța sa (Stubbings și alții împotriva Regatului Unit,
1996). Așadar, în acest domeniu, statele dispun de o
anumită marjă de apreciere.
Curtea reține că dispozițiile art. 11 alin. (2) din Legea
nr. 554/2004 nu instituie un termen de natură a afecta
însăși esența dreptului de acces liber la justiție. Legiuitorul,
instituind un astfel de termen, a avut în vedere securitatea
și stabilitatea raporturilor juridice și nicidecum îngrădirea
accesului liber la justiție. Totodată, Curtea constată că

textul de lege criticat asigură posibilitatea neîngrădită a
celor interesați de a se adresa justiției, însă în formele și
modalitățile instituite prin lege.
Față de cele arătate, Curtea constată că invocarea de
către autorii excepției, în susținerea acesteia, a cauzei
Airey împotriva Irlandei, 1979, nu are relevanță, întrucât
acea cauză se referea la limitarea accesului la un tribunal
datorită costurilor mari ale procedurii.
Totodată, art. 13 din Convenția pentru apărarea
drepturilor omului și a libertăților fundamentale, invocat în
susținerea excepției, presupune existența posibilității
efective de a supune judecății unei instanțe naționale cazul
violării unui drept consacrat de convenție. În consecință,
atâta timp cât textul de lege criticat nu exclude acest
drept, ci instituie numai un termen cu caracter procedural,
nu se poate reține încălcarea art. 13 din Convenție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1–3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (2) din Legea contenciosului administrativ
nr. 554/2004, excepție ridicată de Silviu Chiorean, Silvia Argintar și Iuliu Pop în Dosarul nr. 2.537/2005 al Înaltei Curți de
Casație și Justiție.
Definitivă și general obligatorie.
Pronunțată în ședința publică din data de 16 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 158
din 23 februarie 2006

referitoare la excepția de neconstituționalitate a dispozițiilor art. 570 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 570 alin. 2 din Codul de procedură civilă,
excepție ridicată de Societatea Comercială îMercur“ — S.A.
din Ploiești în Dosarul nr. 5.921/2005 al Judecătoriei
Ploiești.

La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 19 septembrie 2005, pronunțată în
Dosarul nr. 5.921/2005, Judecătoria Ploiești a sesizat
Curtea Constituțională cu excepția de neconstituționalitate
a dispozițiilor art. 570 alin. 2 din Codul de procedură civilă,
excepție ridicată de Societatea Comercială îMercur“ — S.A.

MONITORUL OFICIAL AL ROMÂNIEI, PARTEA I, Nr. 257/22.III.2006
din Ploiești cu ocazia soluționării unei acțiuni civile având
ca obiect o contestație la executare.
În motivarea excepției de neconstituționalitate autorul
acesteia susține că dispozițiile art. 570 alin. 2 din Codul
de procedură civilă contravin art. 21 alin. (1) și (3) din
Constituție. În acest sens, arată că limitarea posibilităților
contestatorului de a se referi la ansamblul ilicitului legat de
încheierea procesului-verbal de distribuire a sumei rezultate
din executare reprezintă o limitare a accesului la justiție și
la un proces echitabil.
Judecătoria Ploiești apreciază că excepția de
neconstituționalitate este neîntemeiată. În acest sens, arată
că art. 570 alin. 2 din Codul de procedură civilă nu
contravine principiului constituțional al accesului liber la
justiție, întrucât acest text de lege reglementează doar o
procedură specială, care nu exclude însă ca partea
interesată să recurgă la procedura generală, de drept
comun, a contestației la executare, pentru alte motive
decât cele expres menționate în art. 570 alin. 2 din Codul
de procedură civilă.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că dispozițiile legale
criticate sunt constituționale, ele constituind o expresie a
principiului accesului liber la justiție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit în cauză de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 570 alin. 2 din Codul de procedură civilă,

7

astfel cum au fost modificate de art. I pct. 210 din
Ordonanța de urgență a Guvernului nr. 138/2000 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 479
din 2 octombrie 2000 și aprobată prin Legea nr. 219/2005,
publicată în Monitorul Oficial al României, Partea I, nr. 609
din 14 iulie 2005.
Textul de lege criticat are următorul conținut:
Art. 570 alin. 2: îCel nemulțumit de modul stabilit pentru
eliberarea sau distribuirea sumei rezultate din executare poate
cere executorului să consemneze obiecțiile sale în procesulverbal, care poate fi contestat în termen de 3 zile. Contestația
suspendă de drept eliberarea sau, după caz, distribuirea.
Judecata ei se face de urgență și cu precădere, cu citarea în
termen scurt a părților.“
În susținerea neconstituționalității dispozițiilor de lege
criticate, autorul excepției invocă încălcarea prevederilor
art. 21 alin. (1) și (3) din Constituție care consacră accesul
liber la justiție.
Examinând excepția de neconstituționalitate, Curtea
constată că textul de lege criticat reglementează în mod
special un singur caz al contestației la executare, și anume
contestația împotriva modului de eliberare sau distribuire a
sumei rezultate din executare. Alte cazuri sunt
reglementate în art. 399 din Codul de procedură civilă,
care prevede că împotriva executării silite, precum și
împotriva oricărui act de executare se poate face
contestație de către cei interesați sau vătămați prin
executare. Același text de lege prevede posibilitatea
contestației și în cazul în care sunt necesare lămuriri cu
privire la înțelesul, întinderea sau aplicarea titlului
executoriu, precum și în cazul în care organul de
executare refuză să îndeplinească un act de executare în
condițiile prevăzute de lege.
Așa fiind, Curtea constată că dispozițiile art. 570 alin. 2
din Codul de procedură civilă, analizate în coroborare cu cele
ale art. 399 din același cod și cu întregul sistem normativ al
procedurii executării silite, nu contravin prevederilor
constituționale care consacră accesul liber la justiție, așa cum
fără temei susține autorul excepției, orice parte interesată sau
vătămată printr-un act de executare, altul decât cel prevăzut
de textul de lege criticat, având posibilitatea să se adreseze
cu contestație instanței de judecată.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1–3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 570 alin. 2 din Codul de procedură civilă, excepție
ridicată de Societatea Comercială îMercur“ — S.A. din Ploiești în Dosarul nr. 5.921/2005 al Judecătoriei Ploiești.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

8

MONITORUL OFICIAL AL ROMÂNIEI, PARTEA I, Nr. 257/22.III.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Sistemului de informare și monitorizare a traficului navelor
care intră/ies în/din apele naționale navigabile ale României
Având în vedere prevederile art. 69 și 70 din Acordul european instituind o asociere între România, pe de o
parte, și Comunitățile Europene și statele membre ale acestora, pe de altă parte, semnat la Bruxelles la 1 februarie 1993,
ratificat prin Legea nr. 20/1993,
în temeiul prevederilor art. 4 din Ordonanța Guvernului nr. 42/1997 privind transportul naval, republicată, și ale
art. 5 alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor,
Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
CAPITOLUL I
Dispoziții generale
Scopul

Art. 1. — (1) Prezentul ordin aprobă și stabilește
Sistemul de informare și monitorizare a traficului navelor
care intră/ies în/din apele naționale navigabile ale
României, în scopul de a întări siguranța și eficiența
traficului maritim, de a îmbunătăți modalitățile de intervenție
a autorităților în caz de incidente, accidente sau situații
potențial periculoase pe mare, inclusiv operațiunile de
căutare și salvare, și de a contribui la îmbunătățirea
coordonării activităților de prevenire, combatere și limitare a
consecințelor poluării.
(2) Autoritatea Navală Română va supraveghea și va
lua toate măsurile necesare și corespunzătoare pentru a se
asigura că operatorii, comandanții sau agenții navelor, în
special cei ale căror nave transportă mărfuri periculoase
sau poluante, precum și proprietarii ori expeditorii acestor
mărfuri se conformează prevederilor prezentului ordin.
Domeniul de aplicare

Art. 2. — (1) Prezentul ordin se aplică navelor care
intră/ies în/din apele naționale navigabile ale României, cu
un tonaj brut mai mare sau egal cu 300, dacă nu s-a
prevăzut altfel.
(2) Prezentul ordin se aplică:
a) navelor militare, navelor auxiliare și altor nave în
proprietate sau operate de către statul român ori de un
stat membru al Uniunii Europene pentru un serviciu public
necomercial;
b) navelor de pescuit, navelor tradiționale și ambarcațiunilor
de agrement cu o lungime mai mică de 45 m;
c) navelor de buncheraj cu un tonaj mai mic de 5.000,
navelor-depozit și echipamentelor folosite la bordul navelor.
Definiții

Art. 3. — În înțelesul prezentului ordin, următorii termeni
se definesc după cum urmează:
a) accident maritim — un acicident astfel cum este
definit în Codul Organizației Maritime Internaționale (IMO)
pentru investigarea accidentelor și incidentelor maritime;

b) adresă — numele și legăturile de comunicație prin
care se poate lua contact, când este necesar, cu
operatorul, agentul, autoritatea portuară, autoritatea
competentă sau cu orice altă persoană ori organism
autorizat, care se află în posesia unor informații detaliate
privind încărcătura navei sau a unității de transport de
marfă;
c) agent — orice persoană împuternicită sau autorizată
să furnizeze informații în numele operatorului navei;
d) AIS — sistem de identificare automată a navei;
e) autoritate competentă — Autoritatea Navală Română,
organ tehnic de specialitate în subordinea Ministerului
Transporturilor, Construcțiilor și Turismului, căruia i s-au
delegat competențele privind exercitarea inspecției de stat
asupra transportului de mărfuri periculoase, primirea și
transmiterea mai departe a informațiilor raportate ca urmare
a prevederilor prezentului ordin, denumită în continuare ANR;
f) autoritate portuară — ANR;
g) companie — o companie astfel definită în regula 1(2)
a cap. IX din Convenția SOLAS;
h) expeditor — orice persoană prin care sau în numele
ori în folosul căreia a fost încheiat un contract de transport
de mărfuri cu un cărăuș;
i) instrumente internaționale relevante:
(i) MARPOL 73/78 — Convenția internațională din
1973 pentru prevenirea poluării de către nave,
modificată prin Protocolul încheiat la Londra la
17 februarie 1978, la care România a aderat
prin Legea nr. 6/1993;
(ii) Convenția SOLAS — Convenția internațională
din 1974 pentru ocrotirea vieții omenești pe
mare, încheiată la Londra la 1 noiembrie 1974,
modificată și completată prin Protocolul din
1988, la care România a aderat prin Decretul
Consiliului de Stat nr. 80/1979;
(iii) Convenția TONNAGE — Convenția internațională
asupra măsurării tonajului navelor, încheiată la
Londra la 23 iunie 1969, la care România a
aderat prin Decretul Consiliului de Stat
nr. 23/1976;
(iv) Convenția internațională privitoare la intervenția
în marea liberă în cazuri de accidente de
poluare cu produse petroliere, încheiată la
Bruxelles la 22 noiembrie 1969, și Protocolul la

MONITORUL OFICIAL AL ROMÂNIEI, PARTEA I, Nr. 257/22.III.2006
aceasta din 1973 cu privire la intervenția în
marea liberă în cazuri de poluare cu substanțe,
altele decât cele petroliere;
(v) Convenția S.A.R. — Convenția internațională
(S.A.R.) din 1979 privind căutarea și salvarea
pe mare, adoptată de Conferința internațională
din 1979 privind căutarea și salvarea pe mare,
organizată
de
Organizația
Maritimă
Internațională la Hamburg în perioada
9—27 aprilie 1979, la care România a aderat
prin Ordonanța Guvernului nr. 115/1998,
aprobată cu modificări prin Legea nr. 31/1999;
(vi) Codul I.S.M. — Codul internațional de
management pentru exploatarea în siguranță a
navelor și pentru prevenirea poluării, pe care
România l-a acceptat prin Legea nr. 85/1997;
(vii) Codul IMDG — Codul maritim internațional de
mărfuri periculoase;
(viii) Codul IBC — Codul internațional pentru
construcția și echipamentul navelor pentru
transportul în vrac al produselor chimice
periculoase, pe care România l-a acceptat prin
Legea nr. 72/2003;
(ix) Codul IGC — Codul internațional pentru
construcția și echipamentul navelor pentru
transportul în vrac al gazelor lichefiate, pe care
România l-a acceptat prin Legea nr. 71/2003;
(x) Codul BC — Codul pentru operarea în
siguranță a mărfurilor solide în vrac;
(xi) Codul BCH — Codul pentru construcția și
echipamentul navelor pentru transportul în vrac
al produselor chimice periculoase, pe care
România l-a acceptat prin Legea nr. 68/2003;
(xii) Codul INF — Codul internațional pentru
siguranța transportului de combustibil nuclear
iradiat, plutoniu și deșeuri puternic radioactive
la bordul navelor;
(xiii) Rezoluția IMO A.851(20)
—
Rezoluția
Organizației Maritime Internaționale privind
principiile generale pentru sistemele de
raportare ale navei și cerințele de raportare ale
navei, incluzând principiile pentru raportarea
incidentelor implicând mărfuri periculoase,
substanțe dăunătoare și/sau poluanți marini;
j) loc de refugiu — un port, o zonă a unui port sau o
dană protejată ori un loc de ancoraj sau orice altă zonă
adecvată pentru adăpostirea navelor în pericol, stabilite de
Ministerul Transporturilor, Construcțiilor și Turismului;
k) mărfuri periculoase:
(i) mărfuri clasificate în Codul IMDG;
(ii) substanțe lichide periculoase, enumerate în
cap. 17 din Codul IBC;
(iii) gaze lichefiate enumerate în cap. 19 din Codul
IGC;
(iv) mărfuri solide la care se face referire în
apendicele B la Codul BC;
(v) mărfurile pentru transportul cărora s-au stabilit
condiții inițiale corespunzătoare, în conformitate
cu paragraful 1.1.3 din Codul IBC sau cu
paragraful 1.1.6 din Codul IGC;
l) mărfuri poluante:
(i) produse petroliere astfel cum sunt definite în
anexa nr. I la MARPOL 73/78;

9

(ii) substanțe lichide nocive astfel cum sunt definite
în anexa nr. II la MARPOL 73/78;
(iii) substanțe dăunătoare astfel cum sunt definite în
anexa nr. III la MARPOL 73/78;
m) navă — orice navă sau ambarcațiune maritimă;
n) nave tradiționale — toate tipurile de nave istorice și
replici ale acestora, incluzându-le pe cele destinate să
încurajeze și să promoveze deprinderile tradiționale și arta
marinăriei, care împreună constituie valori culturale perene,
operate în conformitate cu principiile tradiționale ale tehnicii
și artei marinăriei;
o) operator — proprietarul sau managerul navei;
p) serviciul de management al traficului — serviciul
desemnat să asigure una sau mai multe dintre următoarele
atribuții: managementul traficului navelor, operarea unei
instalații cu baza la țărm, răspunzătoare pentru un sistem
de raportare obligatoriu aprobat de IMO, coordonarea
operațiunilor de căutare și salvare, a activităților întreprinse
în caz de poluare ori a operațiunilor pentru depoluare;
q) serviciu de trafic al navelor (VTS) — serviciul desemnat
să îmbunătățească siguranța și eficiența traficului de nave,
protecția mediului, să mențină în permanență legătura cu
navele aflate în trafic și să gestioneze situațiile de trafic
care se desfășoară în zona de acoperire VTS;
r) sistem de rute pentru nave — sistemul care cuprinde
una sau mai multe rute ori măsuri de dirijare a traficului în
scopul de a reduce riscul accidentelor maritime; acesta
include scheme de separare a traficului, rute în ambele
sensuri, rute recomandate, zone de evitat, zone de trafic
costier, ocoliri, zone de precauție și rute în marea liberă;
s) unitate de transport marfă — un vehicul rutier de
marfă, un vagon de cale ferată pentru transport marfă, un
container de marfă sau orice cisternă rutieră, vagon de
cale ferată ori tanc portabil;
t) VDR — înregistrator al parametrilor de navigație.
CAPITOLUL II
Raportarea și supravegherea navelor
Notificări ale navelor înainte de a intra
în porturile românești

Art. 4. — (1) Operatorul, agentul sau comandantul unei
nave care se îndreaptă spre un port românesc trebuie să
notifice ANR informațiile prevăzute la pct. 1 din anexa
nr. 1 astfel:
a) cu cel puțin 24 de ore înainte de intrarea în zona
de control al traficului; sau
b) cel mai târziu la momentul când nava părăsește
portul anterior, dacă timpul de voiaj este mai mic de 24 de
ore; sau
c) dacă portul de escală nu este cunoscut sau este
schimbat pe timpul voiajului, imediat ce acesta este
cunoscut;
d) între porturi românești notificarea trebuie să fie dată
cel mai târziu la momentul când nava părăsește portul
anterior și se îndreaptă spre un alt port.
(2) Navele care au ca destinație un port al României și
care transportă mărfuri periculoase sau poluante trebuie să
se conformeze obligațiilor de notificare prevăzute la art. 13.
Monitorizarea navelor care intră în zona sistemelor
de raportare obligatorie a navelor

Art. 5. — (1) ANR trebuie să se asigure și să ia toate
măsurile necesare și corespunzătoare ca toate navele care

10

MONITORUL OFICIAL AL ROMÂNIEI, PARTEA I, Nr. 257/22.III.2006

intră în zona sistemului de raportare obligatorie a navelor,
adoptat de IMO în conformitate cu regula 11 a cap. V din
Convenția SOLAS și operat de ANR în conformitate cu
instrucțiunile și criteriile relevante dezvoltate de IMO, să se
conformeze sistemului de raportare a informațiilor cerute și
să transmită inclusiv informațiile suplimentare cerute de
ANR în conformitate cu Rezoluția IMO A.851(20).
(2) Atunci când se supune aprobării IMO un sistem nou
de raportare obligatoriu sau o propunere care să
amendeze un sistem de raportare existent, ANR trebuie să
includă în cererile sale cel puțin informațiile prevăzute la
pct. 4 din anexa nr. 1.
Folosirea sistemelor de identificare automată

Art. 6. — (1) Orice navă care face escală într-un port
românesc trebuie, în conformitate cu prevederile cap. I din
anexa nr. 2, să fie dotată cu AIS care îndeplinește
standardele de performanță stabilite de IMO.
(2) Navele dotate cu AIS sunt obligate să îl mențină
permanent în funcțiune, cu excepția cazurilor în care,
pentru protecția informațiilor de navigație, prin acorduri
internaționale, reguli sau standarde, se prevede altfel.
Folosirea sistemelor de rute pentru nave

Infrastructura pentru sisteme de raportare a navelor,
sisteme de rute recomandate navelor și servicii de trafic
al navelor

Art. 9. — (1) ANR trebuie să ia toate măsurile
necesare și corespunzătoare pentru a se dota cu
echipamente corespunzătoare și instalații la țărm, destinate
pentru a primi și a utiliza informații AIS, conform
prevederilor cap. I din anexa nr. 2, luând în considerare
zona de acoperire necesară pentru transmiterea rapoartelor.
(2) Procesul de achiziție a tuturor echipamentelor
necesare și a instalațiilor de la țărm pentru a pune în
aplicare acest ordin va fi finalizat până la sfârșitul
anului 2007. ANR trebuie să ia măsurile necesare pentru
ca echipamentele corespunzătoare pentru retransmiterea și
schimbul informațiilor între sistemul național și cele ale altor
state să fie operaționale cel mai târziu până la sfârșitul
anului 2008.
(3) ANR trebuie să se asigure că serviciile de
management al traficului cu atribuții în supravegherea
conformării cu VTS și cu sistemele de rute pentru nave au
personal suficient și calificat corespunzător, precum și
mijloacele necesare de comunicații și supraveghere a
navelor și că acestea operează în conformitate cu liniile
directoare ale IMO.
Sisteme de înregistrare a datelor privind voiajul

Art. 7. — (1) Toate navele care navighează în apele
naționale navigabile, atunci când intră în zona unui sistem
de rute obligatorii, adoptat de către IMO în conformitate cu
regula 10 a cap. V din Convenția SOLAS, trebuie să
folosească sistemul în conformitate cu liniile directoare și
criteriile relevante ale IMO. ANR trebuie să monitorizeze și
să ia toate măsurile corespunzătoare și necesare pentru ca
navele să se supună acestor prevederi.
(2) La punerea în aplicare a unui sistem de rute pentru
nave care nu a fost adoptat de IMO, ANR trebuie să ia în
considerare liniile directoare și criteriile IMO și să facă
publice toate informațiile necesare pentru folosirea efectivă
și în siguranță a sistemului de rute pentru nave.
Monitorizarea conformării navelor cu regulile VTS

Art. 10. — (1) ANR trebuie să supravegheze și să ia
toate măsurile necesare și corespunzătoare pentru a se
asigura că navele care fac escală într-un port românesc
sunt dotate cu un VDR, în conformitate cu regulile
prevăzute în cap. II din anexa nr. 2
(2) În cazul investigației unui accident care a avut loc
în apele naționale navigabile ale României, orice navă
trebuie să pună la dispoziție ANR datele înregistrate de
VDR. ANR trebuie să pună aceste date la dispoziție celor
care efectuează investigația și să se asigure că astfel de
date sunt folosite în investigație și că sunt analizate în
mod corespunzător. După terminarea investigației ANR
trebuie să se asigure că rezultatele investigației sunt făcute
publice cât mai repede posibil.
Investigarea accidentelor maritime

Art. 8. — ANR trebuie să monitorizeze și să ia toate
măsurile necesare și corespunzătoare pentru a se asigura că:
a) navele care intră într-o zonă de acoperire a unui
VTS operat de România, singură sau împreună cu unul
sau mai multe state, în marea teritorială a României, care
funcționează în baza liniilor directoare ale IMO, participă și
se conformează regulilor acelui VTS;
b) navele care arborează pavilionul român, care se
îndreaptă către un port al unui stat membru al Uniunii
Europene și care intră în zona de acoperire a unui VTS
ce operează în baza liniilor directoare ale IMO, aflat în
afara mării teritoriale a oricărui stat membru, se
conformează regulilor acelui VTS;
c) navele, indiferent de pavilionul pe care îl arborează,
care intră în zona de acoperire a unui VTS operat de
România, în afara mării teritoriale a României, trebuie să
urmeze regulile acelui VTS. ANR trebuie să informeze
administrația statului de pavilion despre orice încălcare a
acelor reguli.

Art. 11. — Fără a aduce atingere prevederilor art. 12
din Directiva Consiliului și Parlamentului European
1999/35/EC*), ANR trebuie să respecte prevederile Codului
IMO pentru investigarea accidentelor și incidentelor
maritime atunci când efectuează investigarea oricărui
accident maritim în care a fost implicată o navă care face
obiectul prezentului ordin.
ANR trebuie să coopereze cu autoritățile competente ale
statelor membre ale Uniunii Europene în investigarea
accidentelor maritime în care sunt implicate nave care
arborează pavilionul lor.
CAPITOLUL III
Notificarea mărfurilor periculoase sau poluante
la bordul navelor (HAZMAT)
Obligațiile expeditorului

Art. 12. — (1) Nici o marfă periculoasă sau poluantă,
indiferent de cantitate, nu poate fi oferită pentru transport

*) Directiva Consiliului și Parlamentului European 1999/35/EC din 29 aprilie 1999 referitoare la un sistem obligatoriu de inspecții pentru operarea în
siguranță a serviciilor regulate ale navelor Ro-Ro ferry și ale navelor de pasageri de mare viteză, publicată în Jurnalul Oficial nr. L 138 din 1 iunie 1999.

MONITORUL OFICIAL AL ROMÂNIEI, PARTEA I, Nr. 257/22.III.2006
sau încărcare la bordul unei nave într-un port românesc
decât dacă s-a predat comandantului sau operatorului navei
o declarație conținând informațiile prevăzute în anexa nr. 1.
(2) Obligația de a prezenta comandantului sau
operatorului navei declarația prevăzută la alin. (1) și de a
se asigura că încărcătura oferită pentru transport este
aceeași cu cea declarată revine expeditorului mărfurilor
periculoase sau poluante.
Notificarea mărfurilor periculoase sau poluante
transportate la bord

Art. 13. — (1) Operatorul, comandantul sau agentul
unei nave care transportă mărfuri periculoase sau poluante
indiferent de cantitate și care pleacă dintr-un port
românesc trebuie să comunice în scris ANR, înaintea
plecării navei, toate informațiile prevăzute la pct. 3 din
anexa nr. 1.
(2) Operatorul, comandantul sau agentul unei nave care
transportă mărfuri periculoase ori poluante indiferent de
cantitate și care are ca destinație un port sau o zonă de
ancoraj aflată în apele naționale ale României trebuie să
notifice ANR, ca o condiție pentru intrarea în port ori
pentru ancorare, informațiile indicate la pct. 3 din anexa
nr. 1, cel mai târziu la plecarea din portul de încărcare ori
imediat ce portul de destinație sau locul de ancorare este
cunoscut, dacă această informație nu este disponibilă la
momentul plecării.
(3) ANR va aplica o procedură prin care să permită
operatorului, comandantului sau agentului unei nave la care
face referire alin. (1) și (2) să notifice ANR informațiile
prevăzute la pct. 3 din anexa nr. 1. ANR trebuie să
păstreze aceste informații o perioadă suficientă pentru ca
acestea să poată fi utilizate în cazul unui accident naval.
ANR trebuie să ia măsurile necesare pentru a furniza
aceste informații în format electronic și fără întârziere către
autoritatea competentă care solicită aceasta, în maximum
24 de ore de la momentul solicitării.
(4) Operatorul, comandantul sau agentul unei nave
trebuie să comunice ANR informațiile referitoare la marfă,
astfel cum sunt prevăzute la pct. 3 din anexa nr. 1. Atunci
când este posibil, informațiile trebuie să fie transferate în
format electronic. Schimbul electronic de mesaje trebuie să
folosească sintaxa și procedurile prevăzute în anexa nr. 3.
Schimbul computerizat de date cu statele membre
ale Uniunii Europene

Art. 14. — (1) ANR trebuie să coopereze cu statele
membre ale Uniunii Europene interesate pentru a asigura
interconectarea și interoperabilitatea sistemelor naționale
folosite pentru a gestiona informațiile prevăzute în anexa
nr. 1.
(2) Sistemele de comunicație stabilite la alin. (1) trebuie
să aibă următoarele caracteristici:
a) schimbul de date să fie electronic și să permită ca
mesajele notificate în conformitate cu art. 13 să fie primite
și procesate;
b) sistemul să permită ca informațiile să fie transmise
24 de ore pe zi;
c) ANR trebuie să transmită informații despre navă și
mărfurile periculoase ori poluante de la bord fără întârziere,
la cererea autorităților competente ale statelor membre ale
Uniunii Europene.

11

Excepții

Art. 15. — (1) ANR poate excepta de la prevederile
art. 13 serviciile de transport regulat efectuate între
porturile românești atunci când sunt îndeplinite următoarele
condiții:
a) compania care operează serviciile regulate la care se
face referire mai sus păstrează, transmite către ANR și
actualizează permanent o listă a navelor utilizate;
b) pentru fiecare voiaj efectuat, informațiile enumerate la
pct. 3 din anexa nr. 1 sunt disponibile în permanență
pentru a fi consultate de către ANR, ori de câte ori
aceasta solicită. Compania trebuie să stabilească un sistem
intern care să permită ca, la cerere, 24 de ore pe zi și
fără întârziere, respectivele informații să poată fi transmise
către ANR în format electronic, în conformitate cu art. 13
alin. (4).
(2) Atunci când un serviciu de transport internațional
regulat este operat între România și alte state, dintre care
cel puțin unul este un stat membru al Uniunii Europene,
ANR și oricare dintre autoritățile competente ale statelor
membre implicate pot solicita acordarea unei exceptări de
la prevederile art. 13 pentru acel serviciu de transport.
ANR va colabora cu autoritățile competente ale statelor
membre ale Uniunii Europene implicate în acordarea
exceptării solicitate, în conformitate cu condițiile stabilite la
alin. (1).
(3) ANR trebuie să verifice în mod periodic îndeplinirea
condițiilor prevăzute la alin. (1) și (2). Când cel puțin una
dintre aceste condiții nu mai este îndeplinită, ANR va
retrage imediat exceptarea acordată companiei respective.
(4) ANR va comunica Comisiei Europene o listă
cuprinzând companiile și navele cărora le-a acordat exceptări,
conform prevederilor prezentului articol. Comunicarea se va
face ori de câte ori această listă este modificată.
CAPITOLUL IV
Monitorizarea navelor cu risc potențial pentru siguranța
navigației și intervenția în cazul incidentelor
și accidentelor pe mare
Transmiterea informațiilor privind anumite nave

Art. 16. — (1) Navele care se încadrează în una dintre
categoriile de mai jos vor fi considerate nave cu un risc
potențial pentru siguranța navigației, a persoanelor sau a
mediului:
a) nave care, în cursul voiajelor lor:
(i) au fost implicate în incidente sau accidente pe
mare, după cum se menționează în art. 17;
sau
(ii) nu au respectat cerințele de notificare și
raportare impuse de prezentul ordin; sau
(iii) nu au respectat regulile aplicabile în sistemele
de rute pentru nave sau VTS aflate sub
jurisdicția României ori a statelor membre ale
Uniunii Europene;
b) nave în privința cărora există dovada sau prezumția
descărcării deliberate de produse petroliere ori a altor
încălcări ale prevederilor MARPOL 73/78 în apele naționale
ale României sau ale statelor membre ale Uniunii
Europene;
c) nave cărora li s-a refuzat accesul în porturile
românești ori ale statelor membre ale Uniunii Europene,
care au făcut obiectul unui raport sau al unei notificări

12

MONITORUL OFICIAL AL ROMÂNIEI, PARTEA I, Nr. 257/22.III.2006

întocmite de ANR sau de autoritățile competente ale
statelor membre ale Uniunii Europene, în conformitate cu
dispozițiile Directivei Consiliului și Parlamentului European
1995/21/EC*) din 19 iunie 1995 cu privire la controlul
statului portului.
(2) Serviciile de management al traficului de pe teritoriul
României care dețin informații relevante privind navele la
care se face referire la alin. (1) vor comunica aceste
informații serviciilor similare interesate din alte state membre
ale Uniunii Europene aflate pe ruta planificată a navei.
(3) ANR trebuie să transmită informațiile primite conform
alin. (2) autorităților din port și/sau oricărei alte autorități
desemnate în acest sens a României. În limita personalului
disponibil, ANR va efectua inspecții sau verificări
corespunzătoare în porturile românești fie din proprie inițiativă,
fie la cererea unui stat membru al Uniunii Europene interesat,
fără a aduce atingere obligațiilor ce decurg din activitatea de
control al statului portului. ANR trebuie să informeze
autoritățile competente ale statelor membre ale Uniunii
Europene interesate, despre rezultatele acțiunilor întreprinse.
Raportarea incidentelor și accidentelor pe mare

Art. 17. — (1) Fără a aduce atingere prevederilor
reglementărilor internaționale și în vederea prevenirii sau
micșorării oricărei amenințări semnificative a siguranței
navigației, a persoanelor sau a mediului, ANR trebuie să
supravegheze și să ia toate măsurile necesare pentru a se
asigura că comandantul unei nave care navighează în
interiorul zonei de căutare și salvare/zonei economice exclusive
a României sau altele asemenea raportează imediat ANR:
a) orice incident sau accident afectând siguranța navei,
precum coliziunea, eșuarea, avaria, defecțiunile majore ori
avarierea, inundarea sau deplasarea mărfii, precum și orice
defecte la corpul navei, la structura mașinilor etc.;
b) orice incident sau accident care pune în pericol siguranța
navigației, precum și orice defecțiuni care pot să afecteze
manevrabilitatea navei ori starea de bună navigabilitate, sistemul
de propulsie sau instalația de guvernare, generatoarele electrice,
echipamentul de navigație ori de comunicații;
c) orice situație susceptibilă să conducă la poluarea
apelor sau țărmului României, precum descărcarea ori
pericolul descărcării de produse poluante în mare;
d) orice pată de materiale poluante, colete, pachete ori
alte bunuri aflate în derivă pe mare.
(2) Raportul transmis conform alin. (1) trebuie să
includă cel puțin identitatea navei, poziția sa, portul de
plecare, portul de destinație, adresa de la care se pot
obține informații despre mărfurile periculoase și poluante
transportate la bord, numărul persoanelor de la bord, detalii
ale incidentului și orice informație relevantă la care se face
referire în Rezoluția IMO A.851(20).
Măsuri în cazul unor condiții hidrometeorologice nefavorabile

Art. 18. — (1) În situația în care ANR consideră, în caz
de condiții hidrometeorologice nefavorabile, că există o
amenințare serioasă de poluare a apelor naționale
navigabile ale României sau ale statelor riverane ori atunci
când siguranța vieții umane este în pericol:
a) trebuie să informeze corespunzător comandanții
navelor aflate în porturile/zonele periclitate și care

intenționează să intre în sau să părăsească acel port/acea
zonă despre starea mării și despre condițiile meteo și,
atunci când este relevant și posibil, despre pericolul la care
pot fi expuși nava, marfa, echipajul și/sau pasagerii
acesteia;
b) fără a încălca obligația de asistență și salvare a
navelor în pericol și în conformitate cu art. 20, poate lua
orice alte măsuri necesare, care pot include o
recomandare sau o interdicție, fie numai pentru o anumită
navă sau pentru nave în general, de a intra sau de a
părăsi portul românesc ori zonele afectate, până când s-a
stabilit că nu mai există riscuri pentru viața umană și/sau
pentru mediu;
c) trebuie să ia măsurile corespunzătoare pentru a limita
cât se poate de mult sau, dacă este necesar, pentru a
interzice aprovizionarea cu combustibili în apele naționale
navigabile.
(2) Comandantul trebuie să informeze compania despre
măsurile sau recomandările prevăzute la alin. (1). Aceste
măsuri sau recomandări nu trebuie să îl împiedice pe
comandant să ia alte decizii pe baza judecății sale profesionale
și în conformitate cu Convenția SOLAS. Atunci când decizia
luată de comandantul navei nu este în conformitate cu
măsurile la care se face referire la alin. (1), acesta trebuie să
informeze ANR asupra motivelor deciziei sale.
(3) Măsurile corespunzătoare sau recomandările
prevăzute la alin. (1) se bazează pe starea mării și pe
prognoza meteo furnizate de serviciul de informații
hidrometeorologice desemnat de statul român.
Măsuri privitoare la incidente sau accidente pe mare

Art. 19. — (1) În caz de incidente sau accidente pe
mare, la care face referire art. 17, ANR trebuie să ia toate
măsurile corespunzătoare, cu respectarea reglementărilor
internaționale, ori de câte ori este necesar, pentru a
asigura siguranța navigației, a persoanelor și protecția
mediului marin și costier. O listă nonexhaustivă de măsuri,
la dispoziția ANR în conformitate cu prevederile acestui
articol, este prevăzută în anexa nr. 4.
(2) Operatorul, comandantul navei și proprietarul
mărfurilor periculoase sau poluante transportate la bord
sunt obligați, în condițiile și sub sancțiunile prevăzute de
lege, ca la solicitarea autorităților competente să coopereze
pe deplin cu acestea, în vederea evitării și/sau limitării
consecințelor unui incident sau accident.
(3) Comandantul unei nave care arborează pavilion
românesc sau comandantul unei nave ce navighează într-o
zonă aflată sub jurisdicție română, căreia îi sunt aplicabile
prevederile Codului I.S.M., în conformitate cu acesta,
trebuie să informeze compania despre orice incident sau
accident intervenit, așa cum este prevăzut la art. 17
alin. (1). Imediat ce a fost informată despre o astfel de
situație, compania trebuie să contacteze ANR și/sau
autoritatea competentă în afara României și să se pună la
dispoziția acesteia în caz de necesitate.
Locuri de refugiu

Art. 20. — (1) ANR, cu consultarea celor interesați, va
întocmi, luând în considerare principiile relevante ale IMO,
planuri pentru adăpostirea navelor în pericol aflate în apele

*) Directiva Consiliului și Parlamentului European 1995/21/EC din 19 iunie 1995 privind standardele internaționale pentru siguranța navei, prevenirea
poluării și condițiile de viață și muncă de la bord la navele care folosesc porturile Comunității Europene și navighează în apele aflate sub jurisdicția statelor
membre, publicată în Jurnalul Oficial nr. L 157 din 7 iulie 1995, p. 1.

MONITORUL OFICIAL AL ROMÂNIEI, PARTEA I, Nr. 257/22.III.2006
naționale navigabile. Aceste planuri trebuie să conțină
aranjamentele și procedurile necesare deplasării imediate
într-un loc de refugiu a navelor aflate în pericol, luându-se
în considerare restricțiile de mediu, de navigație și
operaționale. În situația în care ANR consideră necesar și
posibil, planurile trebuie să conțină aranjamente pentru
asigurarea unor mijloace și facilități corespunzătoare pentru
asistență, salvare și răspuns în caz de poluare.
(2) Planurile pentru adăpostirea navelor aflate în pericol
vor fi comunicate Comisiei Europene și vor fi puse la
dispoziție celor interesați, la cerere.
Informarea părților interesate

Art. 21. — (1) Atunci când este cazul, ANR trebuie să
transmită prin radio (VHF) informații despre orice incident
sau accident notificat conform art. 17 alin. (1) și informații
cu privire la orice navă care pune în pericol siguranța
navigației, a persoanelor sau a mediului.
(2) Din motive de siguranță, atunci când deține
informații care i-au fost notificate în conformitate cu art. 13
și 17, ANR trebuie să ia măsurile necesare pentru a le
aduce la cunoștință autorităților competente ale statelor
membre ale Uniunii Europene, la cerere.
(3) În cazul în care ANR a fost informată în
conformitate cu prevederile prezentului ordin sau în alt mod
despre un pericol care amenință anumite zone de navigație
și zone de coastă ale unui stat membru al Uniunii
Europene, trebuie să ia măsurile corespunzătoare pentru a
informa orice stat membru interesat despre aceasta în cel
mai scurt timp și să se consulte cu privire la acțiunile
intenționate. Atunci când este necesar, ANR trebuie să
coopereze cu autoritățile competente ale statelor membre
ale Uniunii Europene în vederea stabilirii de planuri
comune de acțiune.
(4) ANR trebuie să ia măsurile necesare pentru a folosi
în mod corespunzător rapoartele pe care navele sunt
obligate să le transmită în conformitate cu art. 17.
CAPITOLUL V
Măsuri complementare
Desemnarea și publicarea listei organismelor competente

Art. 22. — (1) ANR va primi și va utiliza notificările și
informațiile în conformitate cu prezentul ordin.
(2) ANR trebuie să ia toate măsurile necesare pentru a
se asigura că toți cei implicați în activitatea de transport
maritim vor fi informați în mod corespunzător despre
serviciile de management al traficului, despre zonele de
jurisdicție ale acestora și despre procedura stabilită pentru
notificarea informațiilor cerute de prezentul ordin. Aceste
informații vor fi aduse la zi în mod regulat.
(3) ANR trebuie să transmită Comisiei Europene o listă
cu stațiile abilitate să îndeplinească atribuțiile unui serviciu de
management al traficului și va lua măsurile necesare pentru
ca aceasta să fie actualizată ori de câte ori este necesar.
Cooperarea între ANR și alte autorități cu competențe similare

Art. 23. — ANR va coopera cu celelalte autorități
competente ale statelor membre ale Uniunii Europene și cu
Comisia Europeană în realizarea următoarelor obiective:
a) folosirea optimă a informațiilor notificate ca urmare a
acestui ordin, în special prin dezvoltarea de legături
informaționale compatibile între serviciile de management al
traficului și celelalte autorități interesate, în vederea

13

schimbului de date cu privire la mișcările navelor, orele lor
estimate de sosire în porturi și mărfurile acestora;
b) dezvoltarea și întărirea eficacității legăturilor
informaționale între serviciile de management al traficului
din România și cele ale statelor membre ale Uniunii
Europene, în vederea obținerii unei imagini cât mai clare a
traficului, îmbunătățirii supravegherii navelor în tranzit,
armonizării și uniformizării, pe cât de mult posibil, a
rapoartelor cerute de la navele aflate în marș;
c) extinderea acoperirii și/sau aducerea la zi a
sistemului românesc de informare și de supraveghere a
traficului navelor în vederea întăririi identificării și
supravegherii navelor. În acest scop ANR și statele
membre ale Uniunii Europene vor conlucra cu organisme
cu atribuții similare pentru a pune în practică, după caz,
sisteme de raportare obligatorii, servicii obligatorii de
supraveghere a traficului navelor și sisteme corespunzătoare
de rute pentru nave, în vederea trimiterii acestora la IMO
spre aprobare;
d) întocmirea, după caz, de planuri comune pentru
adăpostirea navelor în pericol.
Confidențialitatea informațiilor

Art. 24. — ANR trebuie să ia măsurile necesare, în
conformitate cu legislația națională, cu privire la
confidențialitatea informațiilor și raportărilor ca urmare a
prezentului ordin.
Controlul aplicării

Art. 25. — (1) ANR trebuie să efectueze inspecții
regulate și orice alte acțiuni necesare pentru a verifica
funcționarea sistemelor radio instalate pe țărm, dacă
acestea corespund cerințelor prezentului ordin și în special
capacitatea lor de a răspunde cerințelor de a primi sau
transmite fără întârziere, 24 de ore pe zi, informații
notificate în conformitate cu prevederile art. 13, 15 și 17.
(2) ANR trebuie să informeze în cel mai scurt timp
posibil autoritățile competente ale statului pavilionului și
orice alt stat interesat despre măsurile luate asupra
navelor, în conformitate cu prevederile art. 16 și 19,
precum și cu cele ale art. 27.
(3) Atunci când ANR constată, cu ocazia unui incident
sau accident la care se face referire în art. 19, că o
companie nu a putut să stabilească și să mențină o
legătură cu nava sau cu stațiile de coastă interesate,
aceasta trebuie să informeze în mod corespunzător statul
care a emis sau în numele căruia au fost emise
documentele de conformitate (DOC) și certificatul de
management al siguranței (SMC).
(4) Când gravitatea incidentului sau accidentului indică
existența unei neconformități majore în funcționarea
sistemului de management al siguranței al unei companii
din România, ANR trebuie să ia imediat măsurile necesare
în vederea retragerii documentului de conformitate (DOC)
și a certificatului de management al siguranței (SMC)
asociat acestuia.
Evaluarea

Art. 26. — (1) ANR trebuie să raporteze Comisiei până
la 5 februarie 2007 stadiul atins în implementarea
prezentului ordin, în special în ceea ce privește prevederile
art. 9, 10, 18, 20, 22, 23 și 25.
(2) ANR va raporta Comisiei până la 31 decembrie 2009
implementarea în totalitate a prevederilor prezentului ordin.

14

MONITORUL OFICIAL AL ROMÂNIEI, PARTEA I, Nr. 257/22.III.2006

Art. 27. — Contravențiile la prevederile prezentului ordin
se stabilesc prin hotărâre a Guvernului.
Art. 28. — ANR va duce la îndeplinire prevederile
prezentului ordin.
Art. 29. — Anexele nr. 1—4 fac parte integrantă din
prezentul ordin.
Art. 30. — Prezentul ordin transpune prevederile
Directivei Parlamentului European și a Consiliului
2002/59/EC din 27 iunie 2002 privind un sistem de
informare și monitorizare a traficului navelor în Comunitate,

publicată în Jurnalul Oficial nr. L 208 din 5 august 2002,
p. 0010—0027.
Art. 31. — Prezentul ordin se publică în Monitorul
Oficial al României, Partea I.
Art. 32. — La data intrării în vigoare a prezentului
ordin, Ordinul ministrului lucrărilor publice, transporturilor și
locuinței nr. 728/2003 pentru aprobarea Sistemului de
informare și monitorizare a traficului navelor care intră/ies
în/din apele naționale navigabile ale României, publicat în
Monitorul Oficial al României, Partea I, nr. 377 din 2 iunie
2003, se abrogă.

Ministrul transporturilor, construcțiilor și turismului,
Gheorghe Dobre
București, 3 martie 2006.
Nr. 323.

ANEXA Nr. 1

LISTA

informațiilor ce trebuie notificate
1. Informații notificate în conformitate cu art. 4
Informații generale:
a) identificarea navei (numele, indicativul de apel al
navei, numărul de identificare IMO sau numărul MMSI);
b) portul de destinație;
c) ora estimată de sosire la portul de destinație sau la
locul de îmbarcare pilot, care este cerută de autoritatea
competentă, și ora estimată de plecare din acel port;
d) numărul total de persoane la bord.
2. Informații notificate în conformitate cu art. 12
Informații despre marfă:
a) denumirile tehnice corecte ale mărfurilor periculoase
sau poluante, numerele Națiunilor Unite (UN), când există,
clasele IMO de mărfuri periculoase în conformitate cu
codurile IMDG, IBC și IGC și, după caz, clasa navei cerută
pentru mărfurile INF, astfel cum a fost definită în Regula
VII/14.2, cantitățile unor astfel de mărfuri și, dacă sunt
transportate în unități de transport de marfă, altele decât
tancurile, numărul de identificare a acestora;
b) adresa de unde se pot obține informații detaliate
despre marfă.
3. Informații notificate în conformitate cu art. 13
3.1. Informații generale:
a) identificarea navei (numele, indicativul de apel al
navei, numărul de identificare IMO sau numărul MMSI);
b) portul de destinație;
c) pentru o navă părăsind un port românesc: ora
estimată de plecare de la portul de plecare sau stația-pilot,
astfel cum este cerut de autoritatea competentă, și ora
estimată de sosire în portul de destinație;
d) pentru o navă venind dintr-un port străin și
îndreptându-se către un port românesc: ora estimată de
sosire în portul de destinație sau stația-pilot, așa cum este
cerut de autoritatea competentă;
e) numărul total de persoane la bord.
3.2. Informații despre marfă:
a) denumirile tehnice corecte ale mărfurilor periculoase
sau poluante, numerele Națiunilor Unite (UN), când există,

clasele IMO de mărfuri periculoase în conformitate cu
codurile IMDG, IBC și IGC și, după caz, clasa navei cerută
pentru mărfurile INF, astfel cum a fost definită în Regula
VII/14.2, cantitățile de marfă și localizarea lor la bord și,
dacă sunt transportate în unități de transport de marfă,
altele decât tancurile, numărul de identificare a acestora;
b) confirmarea că la bordul navei există o listă sau un
manifest ori un plan de încărcare corespunzător conținând
detalii despre mărfurile periculoase sau poluante
transportate și locația lor pe navă;
c) adresa de la care se pot obține informații detaliate
despre marfă.
4. Informații la care se face referire la art. 5:
a) identificarea navei (numele, indicativul de apel al
navei, numărul de identificare IMO sau numărul MMSI);
b) data și ora;
c) poziția în latitudine și longitudine; sau
d) relevmentul adevărat și distanța în mile marine de la
un reper costier identificat în mod clar;
e) drumul;
f) viteza;
g) portul de destinație și ora estimată de sosire;
h) marfa și, dacă sunt mărfuri periculoase la bord,
cantitatea și clasa IMO;
i) adresa pentru comunicarea informațiilor despre marfă;
j) numărul total de persoane la bord;
k) informații diverse;
l) caracteristicile și cantitatea estimată de combustibil de
consum, pentru nave transportând mai mult de 5.000 tone
de combustibil;
m) starea de navigație.
5. Comandantul navei trebuie să informeze imediat
autoritatea competentă sau autoritatea portuară interesată
despre orice schimbare în informațiile notificate ca urmare
a prezentei anexe.

15

MONITORUL OFICIAL AL ROMÂNIEI, PARTEA I, Nr. 257/22.III.2006

ANEXA Nr. 2

PRESCRIPȚII

aplicabile echipamentului de la bord
I. Sistem de identificare automată (AIS)
1. Nave construite la sau după 1 iulie 2002
Navele de pasageri, indiferent de mărime, și toate
navele cu un tonaj brut de 300 sau mai mare, construite la
sau după 1 iulie 2002, care fac escală într-un port
românesc, trebuie să aibă la bord echipamentul prevăzut la
art. 6 din prezentul ordin.
2. Nave construite înainte de 1 iulie 2002
Navele de pasageri, indiferent de mărime, și toate
navele cu un tonaj brut de 300 sau mai mare, construite
înainte de 1 iulie 2002, care fac escală într-un port
românesc trebuie să aibă la bord echipamentul prevăzut la
art. 6, în conformitate cu următorul program:
a) nave de pasageri: nu mai târziu de 1 iulie 2003;
b) tancuri: nu mai târziu de prima inspecție pentru
siguranța echipamentului după 1 iulie 2003;
c) nave, altele decât navele de pasageri și tancurile, cu
un tonaj brut de 50.000 sau mai mare: nu mai târziu de
1 iulie 2004;
d) nave, altele decât navele de pasageri și tancurile, cu
un tonaj brut de 300 sau mai mare, dar mai puțin de
50.000: nu mai târziu de prima inspecție a echipamentelor
de siguranță după 1 iulie 2004 sau până la 31 decembrie
2004, oricare dintre ele are loc mai devreme.
ANR poate scuti navele de pasageri cu un tonaj brut
mai mic de 300, angajate în transport intern, de la
aplicarea cerințelor privind AIS stabilite în prezenta anexă.

II. Înregistrator al parametrilor de navigație (VDR)
1. Următoarele tipuri de nave trebuie, în măsura în care
fac escală într-un port românesc, să fie dotate cu VDR
răspunzând standardelor de performanță ale Rezoluției IMO
A.861(20) și standardelor de testare stabilite de Standardul
nr. 61.996 al Comisiei Internaționale de Electronică (IEC):
a) nave de pasageri construite la sau după 1 iulie 2002;
b) nave de pasageri Ro-Ro, construite înainte de 1 iulie
2002, nu mai târziu de prima inspecție efectuată la 1 iulie
2002 sau după această dată;
c) nave de pasageri, altele decât navele de pasageri
Ro-Ro, construite înainte de 1 iulie 2002, dar nu mai târziu
de 1 ianuarie 2004;
d) navele, altele decât nave de pasageri, cu un tonaj
brut de 3.000 sau mai mare, construite la sau după 1 iulie
2002.
2. Navele din următoarele clase și construite înainte de
1 iulie 2002, în măsura în care fac escală într-un port
românesc, trebuie să fie dotate cu VDR răspunzând
standardelor IMO:
a) cargouri cu un tonaj brut de 20.000 sau mai mare,
nu mai târziu de data fixată de către IMO sau, în absența
unei decizii a IMO, nu mai târziu de 1 ianuarie 2007;
b) cargouri cu un tonaj brut de 3.000 și mai mult, dar
mai puțin de 20.000, nu mai târziu de data fixată de IMO
sau, în absența unei decizii a IMO, nu mai târziu de
1 ianuarie 2008.

ANEXA Nr. 3

MESAJE ELECTRONICE

1.

ANR

trebuie

să

dezvolte

și

să

mențină

infrastructura necesară pentru a permite transmiterea,
recepția și conversia datelor între sisteme, folosind sintaxa
XML sau EDIFACT, bazată pe Internet sau facilități de
comunicație X.400.

2. Aceste proceduri și infrastructura vor încorpora, ori
de câte ori este posibil, obligațiile de raportare și de
schimb de informații în conformitate cu legislația în vigoare,
precum Directiva Consiliului și a Parlamentului European
2000/59/EC1) din 27 noiembrie 2000, privind facilitățile de
primire în port a reziduurilor de la nave și marfă.

ANEXA Nr. 4

MĂSURI

puse la dispoziție ANR în cazul unei amenințări pentru siguranța navigației și protecția mediului, în conformitate
cu art. 19 alin. (1)
Atunci când, ca urmare a unui incident ori accident
sau în situațiile prevăzute la art. 17 alin. (1), o navă este
afectată și ANR consideră, în conformitate cu dreptul
internațional, că este necesar să prevină, să limiteze sau
să îndepărteze o amenințare iminentă și gravă în apele
naționale navigabile asupra activităților ce se desfășoară în
acestea și a comunităților locale, asupra siguranței altor
1)

nave, echipajelor și pasagerilor acestora ori asupra
protecției mediului marin, ANR poate, printre altele:
a) să restricționeze mișcarea navei sau să o
direcționeze să urmeze o anumită rută. Această cerință nu
limitează răspunderea comandantului pentru manevrarea în
siguranță a navei sale;

Directiva Consiliului și a Parlamentului European 2000/59/EC din 27 noiembrie 2000 privind instalațiile portuare de preluare a deșeurilor

generate de nave și a reziduurilor mărfii, publicată în Jurnalul Oficial nr. L 332 din 28 decembrie 2000.

16

MONITORUL OFICIAL AL ROMÂNIEI, PARTEA I, Nr. 257/22.III.2006

b) să notifice în mod oficial comandantul navei pentru
ca acesta să ia măsurile imediate și necesare de
îndepărtare a pericolelor sau de încetare a activităților care
pun în pericol mediul ori siguranța navigației;
c) să trimită o echipă de evaluare la bordul navei,
care să aprecieze gradul de risc, să îl sprijine pe

comandant pentru remedierea situației și să informeze
autoritățile competente despre acestea;
d) să îl instrucționeze pe comandant să intre într-un
loc de refugiu în cazul unui pericol iminent sau să dea
dispozițiile necesare pentru ca nava să fie pilotată ori
remorcată, după caz.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 257/22.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114333]
ISSN 1453—4495

