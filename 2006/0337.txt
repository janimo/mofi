Anul 174 (XVIII) — Nr. 337

PARTEA

I

LEGI, DECRETE, HOTĂRÂRI ȘI ALTE ACTE

Vineri, 14 aprilie 2006

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 285 din 28 martie 2006 referitoare la excepția
de neconstituționalitate a dispozițiilor art. 10 alin. (1)
teza întâi din Legea nr. 241/2005 pentru prevenirea
și combaterea evaziunii fiscale ................................

29.

465.

466.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru modificarea art. 1
din Ordonanța de urgență a Guvernului
nr. 144/2001 privind îndeplinirea de către cetățenii
români, la ieșirea din țară, a condițiilor de intrare
în statele membre ale Uniunii Europene și în alte
state............................................................................
— Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe anul
2006, pentru Oficiul Parohial Reformat Oradea —
Rogerius, județul Bihor .............................................
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru județul Ilfov..........................................

Nr.
473.

2–3
475.

3–4

480.

— Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe anul
2006, pentru Episcopia Dunării de Jos, județul
Galați ..........................................................................

5

— Hotărâre privind stabilirea cuantumului sumei
minime în valută pe care trebuie să o prezinte
cetățenii români la ieșirea din țară, când
călătoresc în statele membre ale Uniunii Europene
sau în alte state pentru care nu este necesară
viza de intrare, precum și a modalităților prin care
se poate face dovada deținerii acesteia .................

6

— Hotărâre privind acordarea unui ajutor umanitar
populației din comunele Roșia de Amaradia și
Albeni, județul Gorj ...................................................

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4
237.
4–5

Pagina

— Ordin al ministrului agriculturii, pădurilor și
dezvoltării rurale privind autorizarea cultivatorilor
de plante modificate genetic ....................................

7–16

2

MONITORUL OFICIAL AL ROMÂNIEI, PARTEA I, Nr. 337/14.IV.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 285
din 28 martie 2006

referitoare la excepția de neconstituționalitate a dispozițiilor art. 10 alin. (1) teza întâi
din Legea nr. 241/2005 pentru prevenirea și combaterea evaziunii fiscale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 10 alin. (1) teza întâi din
Legea nr. 241/2005 pentru prevenirea și combaterea
evaziunii fiscale, excepție ridicată de Ioan Purcsa în
Dosarul nr. 5.499/2004 al Judecătoriei Bistrița.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public, având cuvântul, pune
concluzii de respingere a excepției ca neîntemeiată,
apreciind că dispozițiile legale criticate nu contravin
prevederilor constituționale invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 15 decembrie 2005, pronunțată în
Dosarul nr. 5.499/2004, Judecătoria Bistrița a sesizat
Curtea Constituțională cu excepția de neconstituționalitate
a dispozițiilor art. 10 alin. (1) din Legea nr. 241/2005,
excepție ridicată de Ioan Purcsa în dosarul menționat.
În motivarea excepției de neconstituționalitate, se
susține că prevederile legale criticate sunt neconstituționale
îsub aspectul condiționării accesului la cauzele de
nepedepsire sau de reducere a pedepselor, de plata
prejudiciului cauzat până la primul termen de judecată“,
ceea ce contravine dispozițiilor art. 23 alin. (11) din
Constituție, referitoare la prezumția de nevinovăție. De
asemenea, autorul excepției consideră că sancționarea
diferențiată a unor inculpați doar motivat de momentul
achitării prejudiciului determină încălcarea prevederilor
art. 16 din Legea fundamentală, privind egalitatea
cetățenilor în fața legii.
Judecătoria Bistrița apreciază că excepția de
neconstituționalitate invocată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului consideră că dispozițiile legale
criticate sunt constituționale.

Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) teza întâi din Legea
nr. 241/2005 pentru prevenirea și combaterea evaziunii
fiscale, publicată în Monitorul Oficial al României, Partea I,
nr. 672 din 27 iulie 2005, cu următorul cuprins: îÎn cazul
săvârșirii unei infracțiuni de evaziune fiscală prevăzute de
prezenta lege, dacă în cursul urmăririi penale sau al judecății,
până la primul termen de judecată, învinuitul ori inculpatul
acoperă integral prejudiciul cauzat, limitele pedepsei prevăzute
de lege pentru fapta săvârșită se reduc la jumătate“.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii și a autorităților publice, fără
privilegii și fără discriminări și ale art. 23 alin. (11) privind
prezumția de nevinovăție.
Examinând excepția de neconstituționalitate, Curtea
constată că prin Legea nr. 241/2005 se instituie măsuri de
prevenire și combatere a infracțiunilor de evaziune fiscală
și a unor infracțiuni aflate în legătură cu acestea, săvârșite
de acei contribuabili care, în înțelesul legii, reprezintă îorice
persoană fizică ori juridică sau orice altă entitate fără
personalitate juridică care datorează impozite, taxe, contribuții
și alte sume bugetului general consolidat“. În conformitate cu
art. 10 alin. (1) teza întâi din lege, criticat sub aspectul
neconstituționalității, limitele pedepsei prevăzute de lege
pentru fapta săvârșită se reduc la jumătate dacă în cursul
urmăririi penale sau al judecății, până la primul termen de
judecată, învinuitul ori inculpatul acoperă integral prejudiciul
cauzat.
Potrivit art. 73 alin. (3) lit. h) din Constituție, Parlamentul
are competența de a reglementa prin lege organică
infracțiunile, pedepsele și regimul executării acestora. În
virtutea acestei prevederi constituționale, legiuitorul este
liber să aprecieze atât pericolul social în funcție de care
urmează să stabilească natura juridică a faptei incriminate,
cât și condițiile răspunderii juridice pentru această faptă.
Principiul egalității în drepturi nu implică tratarea juridică
uniformă a tuturor infracțiunilor, iar reglementarea unui
regim sancționator în funcție de acoperirea prejudiciului
cauzat prin infracțiunea săvârșită este expresia firească a

MONITORUL OFICIAL AL ROMÂNIEI, PARTEA I, Nr. 337/14.IV.2006
principiului constituțional menționat, care impune ca la
aceleași situații juridice să se aplice același regim, iar la
situații juridice diferite tratamentul juridic să fie diferențiat.
Drept urmare, nu se poate primi critica privind
încălcarea principiului constituțional al egalității în drepturi,
deoarece cazul de reducere a pedepsei prevăzut de textul
de lege atacat se aplică în mod egal tuturor persoanelor
aflate în situația reglementată de art. 10 alin. (1) teza întâi
din Legea nr. 241/2005, adică autorilor unei infracțiuni de
evaziune fiscală care, în cursul urmăririi penale sau al
judecății, până la primul termen de judecată, au acoperit
integral prejudiciul cauzat prin fapta penală.

3

În ceea ce privește pretinsa încălcare a prevederilor
art. 23 alin. (11) din Legea fundamentală, se constată că
prin dispozițiile art. 10 alin. (1) teza întâi din Legea
nr. 241/2005 nu se aduce atingere prezumției de
nevinovăție de care beneficiază orice persoană în cursul
procesului penal, până la rămânerea definitivă a hotărârii
judecătorești de condamnare, deoarece cazul de reducere
a limitelor pedepsei instituit de legiuitor se aplică în funcție
de circumstanțele fiecărei cauze și are drept scop
recuperarea cât mai rapidă a prejudiciului adus bugetului
de stat, neinstituindu-se astfel nici o prezumție de vinovăție
a inculpatului trimis în judecată pentru săvârșirea unei
infracțiuni de evaziune fiscală.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) teza întâi din Legea nr. 241/2005 pentru
prevenirea și combaterea evaziunii fiscale, excepție ridicată de Ioan Purcsa în Dosarul nr. 5.499/2004 al Judecătoriei
Bistrița.
Definitivă și general obligatorie.
Pronunțată în ședința publică din data de 28 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea art. 1 din Ordonanța de urgență a Guvernului nr. 144/2001
privind îndeplinirea de către cetățenii români, la ieșirea din țară, a condițiilor de intrare
în statele membre ale Uniunii Europene și în alte state
Având în vedere că ultima perioadă de timp s-a remarcat prin reducerea consistentă a fenomenului migrației
ilegale și a problemelor asociate acestuia, precum și prin faptul că numărul cetățenilor români returnați din străinătate a
scăzut în mod semnificativ, reprezentând în acest moment un procent de numai 0,3% din numărul total de aproape
8.000.000 de cetățeni care călătoresc anual în străinătate,
ținând seama că în prezent migrația ilegală a cetățenilor români nu mai constituie, cum se întâmpla în anii
anteriori, unul dintre principalele reproșuri adresate României de statele membre ale Uniunii Europene,
în contextul în care dispariția considerentelor care au determinat instituirea obligației prezentării de documente
care să justifice scopul și durata șederii planificate în statele membre ale Uniunii Europene sau în alte state, pentru care
nu este necesară viza de intrare, impune eliminarea în regim de urgență a acestei obligații, întrucât restrângerea
exercițiului dreptului la liberă circulație nu se mai justifică în raport cu prevederile art. 53 din Constituția României,
republicată,
ținând seama de importanța adoptării acestor reglementări, care să asigure un cadru legal corespunzător
exercitării dreptului la liberă circulație a cetățenilor români în străinătate, prin evitarea menținerii unor restricții care au
devenit neproporționale în raport cu situația care le-a determinat,
întrucât toate aceste elemente vizează interesul public și constituie situații extraordinare, a căror reglementare nu
poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 1 din Ordonanța de urgență a
Guvernului nr. 144/2001 privind îndeplinirea de către

cetățenii români, la ieșirea din țară, a condițiilor de intrare
în statele membre ale Uniunii Europene și în alte state,

4

MONITORUL OFICIAL AL ROMÂNIEI, PARTEA I, Nr. 337/14.IV.2006

publicată în Monitorul Oficial al României, Partea I, nr. 725
din 14 noiembrie 2001, aprobată cu modificări și completări
prin Legea nr. 177/2002, cu modificările și completările
ulterioare, se modifică după cum urmează:
1. La alineatul (1), litera d) se abrogă.
2. Alineatul (2) va avea următorul cuprins:

î(2) Cuantumul sumei minime în valută prevăzute la
alin. (1) lit. c), precum și modalitățile prin care se face
dovada deținerii acesteia se stabilesc și se actualizează
prin hotărâre a Guvernului, la propunerea Ministerului
Administrației și Internelor, cu avizul Ministerului Afacerilor
Externe.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
București, 12 aprilie 2006.
Nr. 29.
GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2006, pentru Oficiul Parohial Reformat Oradea — Rogerius,
județul Bihor
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 11 lit. a) din Legea bugetului de stat pe anul 2006 nr. 379/2005,
precum și al art. 3 alin. (1) din Ordonanța Guvernului nr. 82/2001 privind stabilirea unor forme de sprijin financiar pentru
unitățile de cult aparținând cultelor religioase recunoscute din România, aprobată cu modificări și completări prin Legea
nr. 125/2002,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor pe anul 2006 din Fondul de rezervă
bugetară la dispoziția Guvernului, prevăzut în bugetul de
stat pe anul 2006, cu suma de 100 mii lei (RON) la
capitolul 67.01 îCultură, recreere și religie“, titlul 59 îAlte
cheltuieli“, alineatul 59.12 îSusținerea cultelor“, pentru
Oficiul Parohial Reformat Oradea — Rogerius, județul
Bihor, în vederea finalizării lucrărilor de construcție a
Bisericii Reformate din Oradea — Rogerius, județul Bihor.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Culturii și
Cultelor pe anul 2006.
Art. 3. — Ministerul Culturii și Cultelor și alte organe
abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 465.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Ilfov
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea

bugetelor locale pe anul 2006, cu suma de 1.500 mii lei
(RON), pentru județul Ilfov, din Fondul de rezervă bugetară

MONITORUL OFICIAL AL ROMÂNIEI, PARTEA I, Nr. 337/14.IV.2006
la dispoziția Guvernului, prevăzut în bugetul de stat pe
anul 2006, și alocarea acesteia bugetului local al orașului
Voluntari, pentru finanțarea lucrărilor de consolidare și
extindere a structurii de rezistență a bisericii Nicolae
Bălcescu.

5

Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 466.

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2006, pentru Episcopia Dunării de Jos, județul Galați
În temeiul art. 108 din Constituția României, republicată, al art. 3 alin. (1) din Ordonanța Guvernului nr. 82/2001
privind stabilirea unor forme de sprijin financiar pentru unitățile de cult aparținând cultelor religioase recunoscute din
România, aprobată cu modificări și completări prin Legea nr. 125/2002, al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor pe anul 2006, din Fondul de rezervă
bugetară la dispoziția Guvernului, prevăzut în bugetul de
stat pe anul 2006, cu suma de 1.000 mii lei (RON), la
capitolul 67.01 îCultură, recreere și religie“, titlul 59 îAlte
cheltuieli“, articolul 59.12 îSusținerea cultelor“, pentru
Episcopia Dunării de Jos, județul Galați.
Art. 2. — Se autorizează Ministerul Finanțelor Publice
să introducă, la propunerea ordonatorului principal de

credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2006.
Art. 3. — Ministerul Culturii și Cultelor și organele
abilitate de lege vor controla modul de utilizare a sumei
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 473.

6

MONITORUL OFICIAL AL ROMÂNIEI, PARTEA I, Nr. 337/14.IV.2006
GUVERNUL ROMÂNIEI

HOTĂRÂRE
privind stabilirea cuantumului sumei minime în valută pe care trebuie să o prezinte
cetățenii români la ieșirea din țară, când călătoresc în statele membre ale Uniunii Europene
sau în alte state pentru care nu este necesară viza de intrare, precum și a modalităților
prin care se poate face dovada deținerii acesteia
În temeiul art. 108 din Constituția României, republicată, și al art. 1 alin. (2) din Ordonanța de urgență a
Guvernului nr. 144/2001 privind îndeplinirea de către cetățenii români, la ieșirea din țară, a condițiilor de intrare în statele
membre ale Uniunii Europene și în alte state, aprobată cu modificări și completări prin Legea nr. 177/2002, cu
modificările și completările ulterioare,
Guvernul României adoptă prezenta hotărâre.
Art. 1. — Cetățenii români care călătoresc în statele
membre ale Uniunii Europene sau în alte state pentru care
nu este necesară viza de intrare trebuie să prezinte la
controlul de frontieră efectuat la ieșirea din țară dovada
deținerii unei sume minime în valută.
Art. 2. — (1) Suma minimă în valută pentru fiecare
persoană se constituie dintr-o sumă fixă de 150 euro sau
echivalent, care să acopere cheltuielile de transport până
în țara de destinație și de întoarcere în România, și dintr-o
sumă corespunzătoare numărului de zile de ședere
declarată.
(2) Cuantumul sumei minime în valută corespunzătoare
numărului de zile de ședere este următorul:
a) 30 euro sau echivalent, pentru fiecare zi de ședere
declarată, dar nu mai puțin de 5 zile, în cazul călătoriei în
statele din Uniunea Europeană; sau
b) 20 euro sau echivalent, pentru fiecare zi de ședere
declarată, dar nu mai puțin de 5 zile, în cazul călătoriei în
celelalte state pentru care nu este necesară viza de intrare.
Art. 3. — (1) Dovada deținerii sumei minime în valută în
condițiile prevăzute la art. 2 se face prin una dintre
următoarele forme:
a) suma în valută efectivă, sub forma bancnotelor și
monedelor în circulație;
b) cecuri de călătorie;
c) carduri cu utilizare internațională, însoțite de extras
de cont sau chitanță de bancomat eliberate cu cel mult
24 de ore înaintea prezentării la ieșirea din țară;

d) alte garanții financiare cum sunt: scrisoare de
garanție sau angajament de sponsorizare, semnate de
persoana care găzduiește cetățeanul român pe teritoriul
statului de destinație și autentificate conform legii statului
respectiv; garanție legală din partea unei bănci sau ordine
de plată valabile, după caz;
e) voucher eliberat de o agenție de turism licențiată
potrivit legii sau un alt document care atestă plata în avans
a serviciilor structurilor de primire turistice din statul de
destinație.
(2) Sunt exceptate de la obligația prezentării deținerii
sumei de 150 euro prevăzute la art. 2 alin. (1) persoanele
care la ieșirea din țară fac dovada achitării integrale a
cheltuielilor de transport până în țara de destinație și de
întoarcere în România.
Art. 4. — Se exceptează de la îndeplinirea condițiilor
prevăzute la art. 1 categoriile de persoane prevăzute la
art. 22 din Ordonanța de urgență a Guvernului nr. 144/2001
privind îndeplinirea de către cetățenii români, la ieșirea din
țară, a condițiilor de intrare în statele membre ale Uniunii
Europene și în alte state, aprobată cu modificări și
completări prin Legea nr. 177/2002, cu modificările și
completările ulterioare, precum și cele care sunt titulare ale
unor permise de ședere sau documente echivalente,
eliberate de autoritățile statului pe teritoriul căruia urmează
să călătorească.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
București, 12 aprilie 2006.
Nr. 475.
GUVERNUL ROMÂNIEI

HOTĂRÂRE
privind acordarea unui ajutor umanitar populației din comunele Roșia de Amaradia și Albeni,
județul Gorj
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar de urgență, cu
titlu gratuit, în limita sumei de 222.000 lei (RON), constând

în 15 bucăți de construcții ușoare din elemente modulate
pentru cazarea provizorie a persoanelor sinistrate din

MONITORUL OFICIAL AL ROMÂNIEI, PARTEA I, Nr. 337/14.IV.2006
comunele Roșia de Amaradia (10 bucăți) și Albeni
(5 bucăți), județul Gorj, ale căror locuințe au fost afectate
în urma alunecărilor de teren.
Art. 2. — Administrația Națională a Rezervelor de Stat
va scădea din gestiune la prețurile de înregistrare, prin
debitarea contului 6891 îCheltuieli privind rezerva de stat“
prin creditul contului 3041 îMateriale rezerve de stat“,
cantitatea de 15 bucăți de construcții ușoare din elemente
modulate pentru cazarea familiilor sinistrate, aprobate a fi
scoase din rezervele de stat potrivit prezentei hotărâri, pe
baza avizelor de expediție și a proceselor-verbale de
predare-primire semnate de împuterniciții desemnați de
Instituția Prefectului Județului Gorj.
Art. 3. — (1) Transportul construcțiilor ușoare din
elemente modulate pentru cazarea familiilor sinistrate până
la locurile indicate de Instituția Prefectului Județului Gorj se
va efectua în regim de urgență cu mijloace auto din
dotarea unităților teritoriale din subordinea Administrației
Naționale a Rezervelor de Stat sau cu mijloace ale unor
societăți comerciale angajate de acestea.
(2) Cheltuielile legate de transportul produselor se
suportă de Administrația Națională a Rezervelor de Stat, în
limita bugetului aprobat.
(3) Distribuirea către populația sinistrată se va face de
Comitetul Județean pentru Situații de Urgență Gorj, prin
grija Instituției Prefectului Județului Gorj.
(4) Preluarea locuințelor de către persoanele sinistrate
se face pe bază de proces-verbal de predare-primire, cu
precizarea obligațiilor și îndatoririlor primitorului, întocmit
după modelul contractului-cadru de închiriere prevăzut în
anexa nr. 8 la Normele metodologice pentru punerea în
aplicare a prevederilor Legii locuinței nr. 114/1996,
aprobate prin Hotărârea Guvernului nr. 1.275/2000, cu
modificările ulterioare, pe termen de un an calendaristic,
dar nu mai puțin decât perioada necesară rezolvării
situației locative definitive a persoanei sinistrate beneficiare
de locuință provizorie.

7

(5) Schimbarea, sub orice formă, a destinației,
deteriorarea, distrugerea sau modificarea constructivă a
construcțiilor ușoare din elemente modulate acordate ca
ajutor umanitar din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituția Prefectului Județului Gorj va
justifica distribuirea produselor scoase din rezervele de stat
în condițiile prezentei hotărâri, conform prevederilor art. 7
din Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul Instituției Prefectului Județului Gorj în
vederea punerii lor la dispoziția organelor de control
abilitate.
Art. 5. — Autoritățile administrației publice locale din
județul Gorj vor asigura pentru zonele sinistrate:
a) locația pentru amplasarea construcțiilor ușoare din
elemente modulate pentru cazarea familiilor sinistrate, alta
decât aceea unde urmează să se reconstruiască locuințele
distruse;
b) energia electrică necesară iluminatului și, după caz,
încălzirii din sursă electrică;
c) grupuri sanitare și surse de apă potabilă.
Art. 6. — (1) Pe măsura finalizării reconstrucției
locuințelor, Instituția Prefectului Județului Gorj va prelua de
la populație construcțiile ușoare din elemente modulate
acordate în condițiile prezentei hotărâri.
(2) Preluarea se va face pe bază de proces-verbal de
predare-primire, cu constatarea stării constructiv-funcționale
și aplicarea măsurilor, după caz.
(3) Construcțiile ușoare din elemente modulate astfel
preluate vor fi transmise, în condițiile legii, Inspectoratului
Județean pentru Situații de Urgență Gorj, care va asigura
demontarea și conservarea acestora.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Președintele Administrației Naționale a Rezervelor de Stat,
Sorin Vicol
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 480.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind autorizarea cultivatorilor de plante modificate genetic
În baza prevederilor art. 4 alin. (1) lit. c) din Ordonanța Guvernului nr. 49/2000 privind regimul de obținere,
testare, utilizare și comercializare a organismelor modificate genetic prin tehnicile biotehnologiei moderne, precum și a
produselor rezultate din acestea, aprobată cu modificări și completări prin Legea nr. 214/2002, ale art. 87 lit. c)—h) și ale
art. 94 alin. (3) din Ordonanța de urgență a Guvernului nr. 195/2005 privind protecția mediului, ale art. 1 din Hotărârea
Guvernului nr. 173/2006 privind trasabilitatea și etichetarea organismelor modificate genetic și trasabilitatea alimentelor și
hranei pentru animale, obținute din organisme modificate genetic,

8

MONITORUL OFICIAL AL ROMÂNIEI, PARTEA I, Nr. 337/14.IV.2006

văzând Referatul de aprobare al Direcției generale elaborare strategii, politici sectoriale și de piață nr. 78.713 din
23 martie 2006,
în temeiul prevederilor Hotărârii Guvernului nr. 155/2005 privind organizarea și funcționarea Ministerului Agriculturii,
Pădurilor și Dezvoltării Rurale,
ministrul agriculturii, pădurilor și dezvoltării rurale emite prezentul ordin.
Art. 1. — În sensul prezentului ordin, termenii și
expresiile următoare se definesc astfel:
a) ANPC — Autoritatea Națională pentru Protecția
Consumatorilor;
b) ANSVSA — Autoritatea Națională Sanitară Veterinară
și pentru Siguranța Alimentelor;
c) cultivator — persoană fizică sau juridică ce cultivă
plante modificate genetic;
d) cod unic de identificare (CUI) al OMG — un simplu cod
numeric sau alfanumeric atribuit de OCDE fiecărui
eveniment de transformare, pentru detectarea și
identificarea organismelor modificate genetic, în vederea
facilitării operațiilor de inspecție și control;
e) cultură dublă — cultură înființată în decursul aceluiași
an, pe aceeași solă, după recoltarea unei culturi principale;
f) DADR — direcțiile pentru agricultură și dezvoltare
rurală;
g) DSVSA — direcțiile sanitar-veterinare și pentru
siguranța alimentelor;
h) distanță de izolare — distanță între parcele cultivate
cu plante aparținând aceleiași specii, menită să prevină
impurificarea biologică prin polenizare încrucișată;
i) ITCSMS — inspectoratele teritoriale pentru calitatea
semințelor și a materialului săditor;
j) LCCSMS — Laboratorul Central pentru Calitatea
Semințelor și a Materialului Săditor;
k) MAPDR — Ministerul Agriculturii, Pădurilor și
Dezvoltării Rurale;
l) MMGA — Ministerul Mediului și Gospodăririi Apelor;
m) organism modificat genetic sau OMG — orice
organism, cu excepția celui uman, al cărui material genetic
a fost modificat altfel decât prin încrucișare și/sau
recombinare naturală. În sensul acestei definiții, modificarea
genetică este o consecință a utilizării tehnicilor specificate
în partea A din anexa nr. 1 la Ordonanța Guvernului
nr. 49/2000 privind regimul de obținere, testare, utilizare și
comercializare a organismelor modificate genetic prin
tehnicile biotehnologiei moderne, precum și a produselor
rezultate din acestea, aprobată cu modificări prin Legea
nr. 214/2002;
n) plante modificate genetic — plante superioare,
aparținând grupelor taxonomice gimnosperme și
angiosperme, cărora, prin tehnici de inginerie genetică, li
s-au transferat anumite gene îde interes“, conferindu-le
rezistență la anumiți dăunători sau anumite boli, toleranță
la unele erbicide ori la factori nefavorabili de mediu, calități
nutriționale superioare etc;
o) produs agricol modificat genetic — orice produs obținut
din plante modificate genetic, care nu a suferit nici o
prelucrare, destinat procesării și/sau utilizării ca aliment ori
hrană pentru animale;

p) zonă tampon — perdea de protecție cultivată cu
plante nemodificate genetic, de regulă cu talie înaltă, în
jurul unei parcele cultivate cu varietăți modificate genetic,
înființată cu scopul de a preveni transferul polenului la
culturile și buruienile din apropiere;
r) varietate — soi sau hibrid aparținând unei specii de
plante cultivate.
Art. 2. — În vederea instituirii unui control riguros
asupra culturilor de plante modificate genetic și producției
rezultate din acestea se adoptă următoarele măsuri, menite
să asigure trasabilitatea și etichetarea produselor modificate
genetic, în conformitate cu legislația națională și comunitară
în vigoare în acest domeniu.
Art. 3. — În România se cultivă, în scop de cercetare,
comercial sau pentru consum propriu, numai plantele
modificate genetic pentru care companiile sau instituțiile
deținătoare ale dreptului de proprietate asupra varietăților
respective au primit autorizație de introducere în mediu sau
pe piață, eliberată de MMGA, în conformitate cu
prevederile Ordonanței Guvernului nr. 49/2000, aprobată cu
modificări și completări prin Legea nr. 214/2002.
Art. 4. — Cultivarea plantelor modificate genetic este
interzisă în vecinătatea imediată a suprafețelor certificate
sau aflate în perioada de conversie pentru agricultură
ecologică.
Art. 5. — (1) Cultivarea plantelor modificate genetic este
strict interzisă în perimetrul ariilor naturale protejate, legal
constituite, precum și în jurul acestora, conform prevederilor
legale.
(2) Agenția locală pentru protecția mediului va pune la
dispoziția DADR hărțile cu ariile naturale protejate din
fiecare județ.
Art. 6. — Plantele modificate genetic se cultivă numai
de către cultivatori autorizați de MAPDR prin DADR
județene și a municipiului București.
Art. 7. — În vederea autorizării cultivatorii trebuie să
depună în fiecare an la DADR din județul pe raza căruia
intenționează să cultive plante modificate genetic o cerere,
al cărei model este prezentat în anexa nr. 1, însoțită de
un dosar cuprinzând următoarele documente:
a) documente de identificare:
— pentru persoane fizice: copie după buletinul/cartea de
identitate;
— pentru persoane juridice: copii după certificatul de
înmatriculare și certificatul de înregistrare fiscală;
b) documente care să ateste înregistrarea în Registrul
fermelor;
c) o declarație pe propria răspundere a solicitantului,
conform modelului prezentat în anexa nr. 2.

MONITORUL OFICIAL AL ROMÂNIEI, PARTEA I, Nr. 337/14.IV.2006
Art. 8. — (1) Cultivatorii de plante modificate genetic
sunt obligați să utilizeze la semănat numai sămânță
certificată.
(2) Cultivatorii care utilizează sămânță produsă de terți
sau din producție proprie vor depune cererea de autorizare
pentru înscriere în Registrul județean al cultivatorilor de
plante modificate genetic până cel mai târziu la data de
1 mai a fiecărui an.
(3) În cazul culturilor duble, cererea de autorizare se va
depune până la data de 1 iulie a fiecărui an.
(4) Se interzice înființarea de culturi de plante
modificate genetic pe suprafețe mai mici de 2 ha, în trup
compact, cu excepția celor realizate în scop științific.
Art. 9. — În cadrul aparatului propriu al MAPDR se
înființează Compartimentul OMG, cu atribuții în ceea ce
privește legislația și evidența culturilor modificate genetic.
Art. 10. — (1) În cadrul DADR județene și a
municipiului București se înființează Compartimentul
implementare politici, monitorizare, statistică producție
vegetală, autorizare OMG și Compartimentul inspecții în
producția vegetală, OMG, animală și industrie alimentară.
(2) Atribuțiile compartimentelor cu responsabilități în
domeniul OMG din cadrul DADR județene și a municipiului
București sunt prevăzute în anexa nr. 7.
(3) Specialiștii Compartimentului implementare politici,
monitorizare, statistică producție vegetală, autorizare OMG
verifică dosarele depuse, înregistrează operatorii economici,
monitorizează activitatea de cultivare a plantelor modificate
genetic și urmăresc respectarea legislației în domeniu.
(4) Specialiștii Compartimentului inspecții în producția
vegetală, OMG, animală și industrie alimentară efectuează
inspecții și controale la operatorii economici care cultivă
plante modificate genetic, pentru verificarea modului în care
aceștia aplică legislația în domeniul OMG.
Art. 11. — La DADR județene se înființează Registrul
județean al cultivatorilor de plante modificate genetic,
denumit în continuare Registrul județean.
Art. 12. — (1) Autorizarea cultivatorilor de plante
modificate genetic se materializează prin eliberarea de
către DADR a unei autorizații, ce constituie aprobare
pentru cultivarea de către aceștia a plantelor modificate
genetic.
(2) În cazul producerii de semințe modificate genetic
destinate însămânțării, autorizația se eliberează numai
producătorilor autorizați pentru producerea de semințe, în
conformitate cu prevederile Legii nr. 266/2002 privind
producerea, prelucrarea, controlul și certificarea calității,
comercializarea semințelor și a materialului săditor, precum
și înregistrarea soiurilor de plante.
(3) Autorizația se eliberează în termen de maximum
10 zile lucrătoare de la data depunerii dosarului.
(4) Modelul autorizației este prevăzut în anexa nr. 3.
(5) Furnizorii de semințe certificate de OMG sunt
obligați să solicite cultivatorilor de plante modificate genetic
prezentarea de copii după autorizațiile acestora. Aceste
copii vor fi păstrate timp de 5 ani în Registrul de vânzare
a semințelor modificate genetic, alături de date privind

9

identitatea cumpărătorului și cantitatea de sămânță
cumpărată.
Art. 13. — (1) În decurs de 30 de zile de la încheierea
semănatului, operatorii economici autorizați sunt obligați să
completeze, în două exemplare, o declarație privind
suprafața cultivată, proveniența seminței, soiurile utilizate,
conform modelului prezentat în anexa nr. 4.
(2) Un exemplar al declarației se depune la DADR, iar
un exemplar se păstrează timp de 5 ani, împreună cu
autorizația, într-un dosar special, la domiciliul, respectiv la
sediul operatorilor economici, pentru controlul efectuat de
persoanele împuternicite de autoritățile prevăzute la art. 29.
Art. 14. — (1) După încheierea recoltatului, operatorii
economici autorizați sunt obligați să completeze, în două
exemplare, o declarație privind producția obținută și
destinația acesteia, conform modelului prezentat în anexa
nr. 5.
(2) Un exemplar se depune la DADR până la data de
15 decembrie a fiecărui an, iar celălalt exemplar se
păstrează timp de 5 ani în același dosar menționat la
art. 13 alin. (2).
Art. 15. — În cazul culturilor modificate genetic
destinate producerii de semințe pentru însămânțare, o
copie a autorizației cultivatorului, întocmită conform
modelului prezentat în anexa nr. 3, va fi depusă de acesta
la ITCSMS sau la LCCSMS, care va controla culturile și
va certifica semințele în conformitate cu prevederile Legii
nr. 266/2002 și ale regulilor și normelor specifice în
vigoare.
Art. 16. — (1) Declarațiile completate în conformitate cu
modelele prezentate în anexele nr. 4 și 5 vor purta
semnătura, iar acolo unde este cazul, și ștampila
cultivatorului și vor fi vizate de specialistul de la centrul
agricol pe raza căruia se află suprafețele cultivate cu acest
tip de plante.
(2) Specialiștii DADR menționați la art. 10 alin. (3)
primesc, verifică și introduc în Registrul județean datele din
declarațiile completate în conformitate cu modelele
prezentate în anexele nr. 4 și 5.
Art. 17. — Specialiștii centrelor agricole centralizează, la
nivel de comună, într-un dosar special, copiile după
autorizațiile eliberate de DADR.
Art. 18. — Specialiștii DADR menționați la art. 10
alin. (3) și specialiștii centrelor agricole din cadrul DADR
vor urmări completarea și transmiterea la timp de către
operatorii economici implicați a declarațiilor completate
conform anexelor nr. 4 și 5.
Art. 19. — Cultivatorii de plante modificate genetic sunt
obligați să înființeze, la domiciliul sau la sediul acestora, un
registru de evidență a provenienței semințelor și a
destinației producției obținute de la plantele modificate
genetic, în care să păstreze, pentru o perioadă de 5 ani,
toate informațiile, potrivit modelului prezentat în anexa
nr. 6.
Art. 20. — La livrarea producției cultivatorii trebuie să
menționeze clar pe documentele care însoțesc marfa și pe
etichete, acolo unde este cazul, că produsul este îmodificat
genetic“, precum și codul unic de identificare al

10

MONITORUL OFICIAL AL ROMÂNIEI, PARTEA I, Nr. 337/14.IV.2006

organismului modificat genetic, în conformitate cu
prevederile legislației în vigoare.
Art. 21. — (1) Cultivatorii de plante modificate genetic
sunt obligați, în funcție de specia cultivată și pe măsura
autorizării speciei respective, să ia toate măsurile ce se
impun privind asigurarea unor distanțe minime de izolare,
în conformitate cu prevederile legislației în vigoare privind
certificarea semințelor, crearea unor zone tampon,
eșalonarea în timp a semănatului, pentru prevenirea
impurificării prin polenizare încrucișată a culturilor ecologice
sau convenționale aparținând proprietarilor de terenuri
situate în vecinătatea culturilor modificate genetic.
(2) Pe parcursul operațiunilor de recoltare, transport,
depozitare și condiționare a producției obținute din culturile
modificate genetic, operatorii economici trebuie să ia toate
măsurile necesare pentru a preveni amestecul fizic al
produselor modificate genetic cu cele ecologice sau
convenționale: depozitarea separată a producției, curățarea
mașinilor de semănat, a instalațiilor de condiționare, a
mijloacelor de transport, conform prevederilor legislației în
vigoare privind producerea semințelor pentru însămânțare.
Art. 22. — (1) Cultivatorii de plante modificate genetic
sunt obligați să informeze în scris, cu confirmare de
primire, atât deținătorii legali, cât și proprietarii terenurilor
cu care se învecinează, precum și primăria de pe raza
administrativ-teritorială unde se află aceste terenuri despre
intenția lor de a cultiva plante modificate genetic.
(2) Proprietarii terenurilor cu care se învecinează
culturile modificate genetic, în limita distanțelor de izolare
prevăzute de regulile și normele specifice culturilor
semincere, stabilite în baza Legii nr. 266/2002, precum și
în limita distanțelor prevăzute în autorizația de introducere
în mediu și pe piață, emisă de MMGA, pot depune
contestație, în scris, atât la adresa cultivatorului, cât și la
DADR județeană în a cărei rază teritorială se află situat
terenul, în termen de 10 zile calendaristice de la primirea
informării.
Art. 23. — DADR sunt obligate să pună la dispoziția
cultivatorilor care dovedesc un interes legitim pentru
prevenirea impurificării culturilor ecologice sau convenționale
informații referitoare la tipul de agricultură practicat de
proprietarii terenurilor cu care se învecinează.
Art. 24. — (1) În cazul impurificării dovedite cu OMG a
culturilor convenționale sau ecologice, cultivatorii afectați
vor depune plângere, în scris, la instanțele competente de
drept comun.
(2) Analizele pentru stabilirea gradului de impurificare
vor fi făcute de laboratoare acreditate din țară sau din
Uniunea Europeană.
Art. 25. — Specialiștii de la DADR menționați la art. 10
alin. (3) vor urmări modul în care cultivatorii de plante
modificate genetic aplică măsurile de asigurare a
coexistenței culturilor modificate genetic cu cele ecologice
sau convenționale.

Art. 26. — (1) Se înființează Registrul național de
evidență a cultivatorilor de plante modificate genetic în
România, denumit în continuare Registrul național, gestionat
de Compartimentul OMG din cadrul MAPDR.
(2) Compartimentul OMG din cadrul MAPDR va elabora
machetele în format electronic pentru preluarea datelor, pe
care le va difuza DADR județene, spre aplicare, în termen
de 15 zile de la intrarea în vigoare a prezentului ordin.
Art. 27. — Specialiștii de la DADR nominalizați la
art. 10 alin. (3) primesc, verifică și transmit periodic
Compartimentului OMG din cadrul MAPDR, pe suport
electronic, informațiile cuprinse în declarațiile completate
conform anexelor nr. 4 și 5, care constituie baza de date
a Registrului național.
Art. 28. — Compartimentul OMG din cadrul MAPDR va
transmite, în format electronic, MMGA, ANSVSA și ANPC,
pentru elaborarea în timp util de către instituțiile menționate
a programelor de inspecție și control, informațiile din
Registrul național, după cum urmează:
— datele referitoare la suprafețele cultivate cu plante
modificate genetic — până la data de 15 iunie (cultură
principală) și până la data de 15 august (cultură dublă) a
fiecărui an;
— datele referitoare la producțiile realizate și destinația
acestora — până la data de 15 decembrie a fiecărui an.
Art. 29. — Cultivatorii de plante modificate genetic sunt
obligați să se supună inspecției și controlului efectuat de
către personalul împuternicit de ANSVSA, MMGA și
MAPDR pentru verificarea asigurării trasabilității și
etichetării produselor modificate genetic, respectiv a
corectitudinii informațiilor transmise la DADR.
Art. 30. — Personalul împuternicit din cadrul autorităților
menționate la art. 29 consemnează aspectele constatate și
măsurile luate cu ocazia inspecției și controlului în Registrul
de evidență a provenienței semințelor și a destinației
producției obținute de la plantele modificate genetic cultivate,
întocmit conform modelului prezentat în anexa nr. 6.
Art. 31. — Personalul împuternicit din cadrul autorităților
menționate la art. 29 constată contravențiile și aplică
sancțiunile prevăzute în Hotărârea Guvernului nr. 173/2006
privind trasabilitatea și etichetarea organismelor modificate
genetic și trasabilitatea alimentelor și hranei pentru
animale, obținute din organisme modificate genetic, având
în vedere prevederile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.
Art. 32. — Anexele nr. 1—7 fac parte integrantă din
prezentul ordin.
Art. 33. — Formularele-tip ale anexelor nr. 1—7 sunt
puse la dispoziție cultivatorilor de către DADR județene.
Art. 34. — Prezentul ordin se publică în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 7 aprilie 2006.
Nr. 237.

11

MONITORUL OFICIAL AL ROMÂNIEI, PARTEA I, Nr. 337/14.IV.2006
ANEXA Nr. 1

MINISTERUL AGRICULTURII, PĂDURILOR
ȘI DEZVOLTĂRII RURALE
Direcția pentru Agricultură și Dezvoltare
Rurală a Județului ...............................................
Numărul de înregistrare ..................../.................
(se completează de către autorități)

CERERE

pentru eliberarea Autorizației de cultivare a plantelor modificate genetic în anul ...
A.
1. Persoana fizică ........................................................................., cu domiciliul în localitatea
........................................, str. ..................................... nr. ..., județul/sectorul ...............................,
posesor/posesoare al/a B.I./C.I. seria ............. nr. ................., emis/emisă de ..................................
la data de .........................., CNP ....................................., solicit eliberarea Autorizației pentru
cultivarea plantelor modificate genetic.
2. Specia modificată genetic .......................................................................................................
3. Suprafața estimată ................................ ha
4. Scopul culturii ..........................................
5. Locația ...................................................
Declar pe propria răspundere exactitatea datelor înscrise în prezenta cerere.
Data

Semnătura

...............................

....................................

B.
1. Persoana juridică ..........................................................................., cu sediul în localitatea
...................................................., str. ................................ nr. ............., județul/sectorul .......................,
codul unic de înregistrare (CUI) ...................................................., reprezentată de ..........................,
în calitate de reprezentant legal, posesor/posesoare al/a B.I./C.I. seria .............. nr. ...............,
emis/emisă de .................................... la data de ......................................, CNP ...........................,
solicit eliberarea Autorizației pentru cultivarea plantelor modificate genetic.
2. Specia modificată genetic ...........................................................................................................
3. Suprafața estimată ................................ ha
4. Scopul culturii ........................................
5.

Locația ..................................................

Declar pe propria răspundere exactitatea datelor înscrise în prezenta cerere.

Data

Semnătura

..........................

........................................................................
(și ștampila — pentru persoanele juridice)

12

MONITORUL OFICIAL AL ROMÂNIEI, PARTEA I, Nr. 337/14.IV.2006
ANEXA Nr. 2
DECLARAȚIE

privind suprafața în exploatare și respectarea legislației în domeniul organismelor
modificate genetic
Subsemnatul .................................................................................., cu domiciliul în localitatea
......................................................., str. .................................... nr. ........................., județul/sectorul
............................................, posesor/posesoare al/a B.I./C.I. seria ..................... nr. ...............,
emis/emisă de ......................................... la data de ..................................., CNP .............................,
declar pe propria răspundere că exploatez suprafața de ................... ha, în localitatea ....................,
județul ....................................... .
De asemenea, am luat cunoștință și mă angajez să respect prevederile legislației în vigoare
în domeniul organismelor modificate genetic.
Data
..........................

Semnătura
........................................................................
(și ștampila — pentru persoanele juridice)
ANEXA Nr. 3

MINISTERUL AGRICULTURII, PĂDURILOR
ȘI DEZVOLTĂRII RURALE
Direcția pentru Agricultură și Dezvoltare
Rurală a Județului ...............................................
Nr. ...................................../...................................
AUTORIZAȚIE

pentru cultivarea plantelor modificate genetic în anul ...........
În temeiul art. 12 din Ordinul ministrului agriculturii, pădurilor și dezvoltării rurale
nr. 237/2006 privind autorizarea cultivatorilor de plante modificate genetic, se autorizează
cultivatorul de plante modificate genetic în scop de:
o cercetare
o producere de sămânță
o consum
Specia modificată genetic ...........................
Suprafața estimată ...................................... ha
Locația ..........................................................
A.
Persoana fizică ........................................................., cu domiciliul în localitatea .......................,
str. .................................. nr. ........., județul/sectorul ...................., posesor/posesoare al/a B.I./C.I.
seria ............ nr. ................, emis/emisă de ................... la data de .................., CNP ....................
B.
Persoana juridică ................................................, cu sediul (social al exploatației) în localitatea
......................................, str. ............................ nr. ............., județul/sectorul ...................., codul unic
de înregistrare (CUI) ..............................., reprezentată de ..............................., în calitate de
reprezentant legal, posesor/posesoare al/a B.I./C.I. seria ................ nr. ................... emis/emisă de
................................................ la data de ......................................, CNP .............................................
Cultivatorul este obligat să anunțe emitentul acestei autorizații despre orice modificare
intervenită în documentația depusă la autorizare, în decurs de 15 zile de la producerea modificării.
Data
......................................
Director executiv,
......................................

DECLARAȚIE

*) Anexa nr. 4 este reprodusă în facsimil.

referitoare la suprafața cultivată cu plante modificate genetic în anul ............

Vizat
Centrul Agricol ...........................................
Nr. ..................../..........................................

ANEXA Nr. 4*)

MONITORUL OFICIAL AL ROMÂNIEI, PARTEA I, Nr. 337/14.IV.2006
13

DECLARAȚIE

*) Anexa nr. 5 este reprodusă în facsimil.

referitoare la suprafața recoltată cu plante modificate genetic și producția obținută în anul ............

Vizat
Centrul Agricol ...........................................
Nr. ..................../..........................................

ANEXA Nr. 5*)

14
MONITORUL OFICIAL AL ROMÂNIEI, PARTEA I, Nr. 337/14.IV.2006

MONITORUL OFICIAL AL ROMÂNIEI, PARTEA I, Nr. 337/14.IV.2006

15
ANEXA Nr. 6

Numele cultivatorului ....................................
Adresa ...........................................................
.......................................................................
REGISTRU DE EVIDENȚĂ

a provenienței semințelor și a destinației producției obținute de la plantele
modificate genetic cultivate în anul ......

*) Anexa nr. 6 este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 337/14.IV.2006
ANEXA Nr. 7
ATRIBUȚII

în domeniul OMG ale compartimentelor de profil din cadrul DADR județene
Compartimentul implementare politici, monitorizare,
statistică producție vegetală, autorizare OMG:
• analizează cererile de autorizare a cultivatorilor de
plante modificate genetic și eliberează autorizațiile;
• verifică și introduce în Registrul județean datele
referitoare la suprafețele cultivate cu plante modificate
genetic, proveniența seminței, soiurile cultivate, producțiile
realizate, destinația acestora;
• urmărește completarea și transmiterea la timp de către
cultivatori a anexelor referitoare la evidența cultivatorilor de
plante modificate genetic;
• verifică și transmite periodic Compartimentului OMG
din cadrul MAPDR, pe suport electronic, informațiile
cuprinse în anexele referitoare la evidența cultivatorilor de
plante modificate genetic, pentru constituirea Registrului
național;

• urmărește modul în care cultivatorii de plante
modificate genetic aplică măsurile de asigurare a
coexistenței culturilor modificate genetic cu cele ecologice
sau convenționale.
Compartimentul inspecții în producția vegetală, OMG,
animală și industrie alimentară:
• efectuează inspecții și controale la agenții economici
care cultivă plante modificate genetic, pentru verificarea
modului cum aceștia aplică legislația în domeniul OMG;
• colaborează cu specialiștii din cadrul Direcției județene
sanitare veterinare și pentru siguranța alimentelor, ai
Comisariatului Național al Gărzii de Mediu, ai Protecției
consumatorilor, în efectuarea acestor controale;
• participă la informarea publicului, a cultivatorilor și a
consumatorilor privind legislația în domeniul OMG.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 337/14.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|115132]
ISSN 1453—4495

