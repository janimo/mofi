PARTEA

Anul 174 (XVIII) — Nr. 250

I

Luni, 20 martie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

186.

— Ordin al ministrului economiei și comerțului
privind concesionarea serviciului public de
distribuție a gazelor naturale în unele zone
delimitate ....................................................................

1–3

ACTE ALE CONSILIULUI NAȚIONAL
AL AUDIOVIZUALULUI
130.

— Decizie privind Codul de reglementare a
conținutului audiovizual .............................................

4–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind concesionarea serviciului public de distribuție a gazelor naturale în unele zone delimitate
Având în vedere prevederile Legii gazelor nr. 351/2004, cu modificările și completările ulterioare, ale Legii
nr. 219/1998 privind regimul concesiunilor, cu modificările și completările ulterioare, ale Hotărârii Guvernului nr. 216/1999
pentru aprobarea Normelor metodologice-cadru de aplicare a Legii nr. 219/1998 privind regimul concesiunilor, cu
modificările ulterioare, și ale Hotărârii Guvernului nr. 1.720/2004 pentru aprobarea conținutului-cadru al caietului de sarcini
al concesiunii serviciului public privind distribuția gazelor naturale și a contractului-cadru de concesiune a serviciului public
privind distribuția gazelor naturale,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se aprobă concesionarea serviciului public de
distribuție a gazelor naturale în perimetrul format din zonele
delimitate prevăzute în anexa nr. 1.

Art. 2. — (1) Se aprobă caietul de sarcini, prevăzut în
anexa nr. 2*), al concesiunii serviciului public de distribuție
a gazelor naturale pentru zonele delimitate incluse în
perimetrul concesiunii.

*) Anexa nr. 2 se obține de către persoanele interesate, în condițiile precizate în anunțul privind organizarea licitației publice deschise fără
preselecție, de la sediul Comisiei pentru activitatea de concesionare în domeniul distribuției energiei electrice și a gazelor naturale, din str. Mendeleev
nr. 36—38, etajul 10, camera 105, sectorul 1, București.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 250/20.III.2006

(2) Se aprobă contractul de concesiune aferent serviciului
public prevăzut la art. 1, cuprins în anexa nr. 3*).
Art. 3. — (1) Procedura pentru acordarea concesiunii
serviciului public de distribuție a gazelor naturale prevăzut
la art. 1 este licitația publică deschisă fără preselecție.
(2) Termenul de depunere a ofertelor este de 21 de
zile calendaristice de la data publicării anunțului privind
organizarea licitației publice deschise fără preselecție.
(3) Instrucțiunile-cadru privind organizarea și
desfășurarea procedurii de concesionare a serviciului public
menționat la art. 1 sunt prevăzute în anexa nr. 4*).

Art. 4. — Comisia pentru activitatea de concesionare
în domeniul distribuției energiei electrice și a gazelor
naturale va organiza licitația pentru atribuirea concesiunii
în conformitate cu prevederile legislației în vigoare
aplicabile.
Art. 5. — Anexele nr. 1—4 fac parte integrantă din
prezentul ordin.
Art. 6. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 6 martie 2006.
Nr. 186.
*) Anexele nr. 3 și 4 se obțin de către persoanele interesate, în condițiile precizate în anunțul privind organizarea licitației publice deschise
fără preselecție, de la sediul Comisiei pentru activitatea de concesionare în domeniul distribuției energiei electrice și a gazelor naturale, din
str. Mendeleev nr. 36—38, etajul 10, camera 105, sectorul 1, București.
ANEXA Nr. 1*)

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 250/20.III.2006

3

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 250/20.III.2006

ACTE ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
privind Codul de reglementare a conținutului audiovizual
Având în vedere dubla calitate a Consiliului Național al Audiovizualului, de garant al interesului public și de unică autoritate
de reglementare în domeniul programelor audiovizuale,
convinși că libertatea de exprimare și asigurarea accesului neîngrădit la orice informație de interes public constituie
fundamente esențiale ale unei societăți democratice,
ținând seama de faptul că exercitarea dreptului la libera exprimare comportă îndatoriri și responsabilități,
convinși că libertatea de exprimare constituie unul dintre fundamentele esențiale ale unei societăți democratice, motiv pentru
care presa audiovizuală trebuie să beneficieze de o protecție deosebită,
convinși, totodată, că libertatea de exprimare nu poate prejudicia demnitatea, onoarea, viața particulară a persoanei și nici
dreptul la propria imagine,
ținând cont de obligațiile care revin prin lege Consiliului Național al Audiovizualului de a stabili norme de reglementare cu
privire la protecția copiilor, apărarea demnității umane, exercitarea dreptului la replică, asigurarea informării corecte și a pluralismului,
responsabilitățile culturale ale radiodifuzorilor, precum și la publicitate, sponsorizare și teleshopping,
ținând cont de responsabilitatea atribuită prin lege Consiliului Național al Audiovizualului de a asigura, în programele
audiovizuale, protecție dezvoltării fizice, mentale și morale a copiilor,
interesați în cel mai înalt grad de creșterea și educația copilului în spiritul valorilor și al idealurilor democratice, proclamate
de Convenția Organizației Națiunilor Unite cu privire la drepturile copilului și de Convenția europeană a drepturilor omului,
conștienți de necesitatea pregătirii copilului pentru o integrare armonioasă în viața socială,
având în vedere obligațiile care revin Consiliului Național al Audiovizualului și radiodifuzorilor în protejarea drepturilor și
libertăților fundamentale ale omului, în general, și faptul că încălcarea acestora poate aduce prejudicii interesului public,
ținând cont de necesitatea respectării principiilor liberei concurențe, protecției vieții, sănătății, securității și intereselor
economice ale consumatorilor, precum și a mediului,
având în vedere obligația radiodifuzorilor de a informa publicul prin prezentarea corectă și imparțială a faptelor și a
evenimentelor, ca și obligația Consiliului Național al Audiovizualului de a asigura respectarea exprimării pluraliste de idei și opinii,
precum și pluralismul surselor de informare a publicului,
ținând cont de necesitatea reglementării publicității și a teleshoppingului la produsele medicamentoase, tratamentele
medicale și suplimentele nutritive,
ținând cont de faptul că publicitatea la produsele medicamentoase trebuie să se supună unor condiții stricte și unui
control efectiv,
ținând cont de efectele nocive ale consumului de droguri și alcool asupra minorilor, în special, dar și asupra societății, în
general, de faptul că aceasta este o problemă de interes public,
în temeiul art. 3 alin. (1) și (2), art. 10 alin. (3) lit. a), e) și f), art. 17 alin. (1) lit. d) și al art. 39—40 din Legea
audiovizualului nr. 504/2002, cu modificările și completările ulterioare,
membrii Consiliului Național al Audiovizualului adoptă următoarea decizie:

TITLUL I
Protecția copilului
CAPITOLUL I
Protecția drepturilor copilului
Art. 1. — În sensul prezentului cod de reglementare a
conținutului audiovizual, denumit în continuare cod, prin copil se
înțelege persoana care nu a împlinit vârsta de 18 ani.
Art. 2. — Ori de câte ori copilul este subiect al emisiunilor
audiovizuale, radiodifuzorii au obligația să respecte principiul
interesului superior al acestuia.
Art. 3. — Copilul are dreptul la protejarea imaginii sale
publice și a vieții sale intime, private și familiale.
Art. 4. — (1) Este interzisă difuzarea oricăror indicii care ar
putea duce la identificarea copilului în vârstă de până la 14 ani,
în situația în care acesta este victimă a infracțiunilor privitoare la
viața sexuală, este acuzat de comiterea unor infracțiuni sau a
fost martor la săvârșirea acestora.
(2) În situația în care copilul în vârstă de până la 14 ani
este victimă a unor infracțiuni, altele decât cele prevăzute la
alin. (1), sau a fost supus unor abuzuri fizice ori psihice,
difuzarea de imagini sau declarații este posibilă numai cu
acordul scris al părinților, al persoanei în grija căreia se află
copilul ori, după caz, al reprezentantului legal al copilului.
(3) În situația în care copilul în vârstă de până la 14 ani a
fost supus de către părinți ori reprezentanții legali unor abuzuri
fizice sau psihice, difuzarea de imagini ori declarații este posibilă
numai cu acordul scris al unuia dintre părinți, care nu este

autorul abuzului, al persoanei în grija căreia se află copilul sau,
după caz, al unei autorități responsabile cu protecția copilului.
Art. 5. — (1) Copilul în vârstă de până la 14 ani nu poate
participa în emisiunile audiovizuale care reconstituie infracțiuni,
abuzuri sau evenimente dramatice.
(2) Radiodifuzorii nu pot difuza interviuri, declarații sau
relatări luate în mod nemijlocit copilului în vârstă de până la
14 ani în legătură cu evenimente dramatice, din comunitate sau
din familie, la care acesta a asistat.
Art. 6. — (1) Copilul cu vârsta între 14 și 16 ani, acuzat de
comiterea unei infracțiuni sau victimă a infracțiunilor ori abuzat
fizic, psihic sau sexual, poate participa ori poate fi prezentat în
programele de știri, în emisiuni de dezbateri sau reportaje
audiovizuale, cu îndeplinirea cumulativă a următoarelor condiții:
a) existența prealabilă a consimțământului acestuia;
b) existența prealabilă a consimțământului părinților, al
persoanei în grija căreia se află copilul sau al reprezentantului
legal, în formă scrisă;
c) asistarea pe parcursul transmisiei sau al înregistrării de către
un părinte ori de către reprezentantul legal, respectiv de către
avocat în cazul cercetării penale sau arestării.
(2) În cazul copilului cu vârsta între 16 și 18 ani, acuzat de
comiterea unei infracțiuni, sunt necesare acordul explicit al
acestuia și asistarea de către avocat în situația în care este
cercetat penal, reținut sau arestat.
(3) În cazul copilului cu vârsta între 16 și 18 ani, care este
victimă sau martor la comiterea unor infracțiuni ori care a fost
abuzat fizic, psihic sau sexual, sunt necesare:
a) acordul explicit al acestuia;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 250/20.III.2006
b) la solicitarea copilului, eliminarea oricăror elemente care
ar putea duce la identificarea lui.
Art. 7. — (1) Copilul, părinții sau reprezentantul legal trebuie
să fie informați cu privire la drepturile lor înainte de filmare sau
de înregistrare.
(2) Participarea copilului în vârstă de până la 14 ani în
emisiuni audiovizuale este posibilă numai cu consimțământul
scris al acestuia și al părinților sau, după caz, al altui
reprezentant legal.
Art. 8. — Este interzisă, în cadrul programelor de știri, al
dezbaterilor sau al reportajelor, difuzarea de imagini ori de
fotografii ale copilului care s-a sinucis.
Art. 9. — (1) Este interzisă difuzarea de emisiuni al căror
scop principal este exploatarea aspectului fizic al copilului sau
expunerea acestuia în ipostaze nepotrivite vârstei.
(2) Este interzisă difuzarea emisiunilor în care copilul este
folosit sau expus de către părinte, rudă, reprezentant legal ori
avocat în scopul de a obține avantaje personale de orice fel.
(3) După ora 22,00 este interzisă difuzarea de emisiuni
realizate în direct de către radiodifuzori licențiați în România, la
care participă copii în vârstă de până la 14 ani.
Art. 10. — Interviurile și declarațiile copilului trebuie luate și
difuzate cu responsabilitate și discernământ, astfel încât acesta
să nu fie chestionat pentru a-i fi smulse păreri asupra
problemelor intime de familie sau pentru a-i fi cerute opinii în
probleme care depășesc puterea lui de judecată.
Art. 11. — Radiodifuzorii au obligația de a lua toate măsurile
astfel încât copilul implicat, în orice mod, în emisiuni de radio
sau de televiziune să nu fie expus nici unui risc fizic, psihic ori
moral care ar putea decurge din realizarea respectivelor emisiuni
sau să nu fie supus unor tratamente umilitoare ori degradante.
Art. 12. — Este interzisă orice referire peiorativă sau
discriminatorie la originea etnică, naționalitatea, rasa, religia ori
la un eventual handicap al copilului.
CAPITOLUL II
Serviciile de programe și protecția copilului
Art. 13. — Pentru a permite părinților sau reprezentanților
legali ai copiilor să facă alegerea potrivită, toți radiodifuzorii au
obligația să pună la dispoziție publicului informații suficiente privind
intervalul orar de difuzare, recomandările și avertizările acustice și
vizuale, astfel încât programele vizionate sau ascultate în familie
ori numai de către copii să nu afecteze dezvoltarea fizică,
mentală sau morală a acestora; aceleași obligații sunt valabile și
pentru serviciile de programe destinate exclusiv publicului din
România, retransmise de distribuitorii de servicii.
Art. 14. — Sunt interzise, în cadrul emisiunilor audiovizuale
destinate copiilor, fumatul și consumul băuturilor alcoolice,
comportamentul violent, trivial, limbajul violent, vulgar ori licențios,
aluziile sexuale, ridiculizarea defectelor fizice și a handicapurilor.
Art. 15. — (1) În intervalul orar 6,00—20,00 radiodifuzorii nu
pot difuza anunțuri promoționale pentru emisiuni/programe
audiovizuale care includ scene de violență, sex, limbaj vulgar
sau alte elemente care pot afecta copiii.
(2) În intervalul orar 6,00—22,00 nu pot fi difuzate emisiuni
care conțin:
a) detalii sau metode de sinucidere ori de automutilare;
b) demonstrații sau detalii importante privind tehnici criminale;
c) demonstrații sau detalii importante privind exorcismul,
practici oculte, fenomene sau practici paranormale.
Art. 16. — (1) Criteriile în funcție de care se apreciază
producțiile difuzate în serviciile de programe au drept scop
asigurarea protecției copilului și informarea publicului cu privire
la conținutul acestora.
(2) Responsabilitatea clasificării producțiilor audiovizuale
revine titularilor de licență audiovizuală.
(3) Criteriile generale de care titularii de licență audiovizuală vor
ține cont în clasificarea producțiilor audiovizuale sunt următoarele:
a) numărul și natura scenelor violente, precum și caracterul
gratuit sau indispensabil al acestora, raportat la genul și
subiectul producției audiovizuale;

5

b) utilizarea violenței și rolul acesteia în rezolvarea
problemelor;
c) modalitatea de tratare prin imagini a scenelor de violență,
punerea lor în scenă, tipul de plan utilizat, realismul
reprezentării, rolul benzii sonore de a genera sau nu frică ori
angoasă;
d) contextul în care este prezentat consumul de droguri și
alcool;
e) numărul și natura scenelor de nuditate, reprezentarea
actului sexual;
f) psihologia personajelor și reperele morale pe care acestea
le oferă copiilor sau adolescenților;
g) tipologia eroilor, scopul acțiunii acestora, gradul de
recurgere la violență;
h) prezența și rolul copiilor în scene de violență;
i) prezentarea femeii în ipostaze degradante;
j) numărul și intensitatea scenelor de violență casnică;
k) calitatea și tipologia limbajului;
l) genul sau temele producțiilor audiovizuale.
Art. 17. — În clasificarea filmelor radiodifuzorii se vor ghida
și după clasificarea stabilită de producător.
Art. 18. — Categoriile în care se încadrează producțiile
audiovizuale în funcție de criteriile precizate la art. 16 alin. (3)
sunt următoarele:
a) producții audiovizuale accesibile tuturor categoriilor de
public, fără restricții sau semne de avertizare;
b) producții audiovizuale care pot fi vizionate de copiii în
vârstă de până la 12 ani numai cu acordul sau împreună cu
părinții ori familia;
c) producții audiovizuale interzise copiilor sub 12 ani;
d) producții audiovizuale interzise copiilor sub 15 ani;
e) producții audiovizuale interzise copiilor sub 18 ani, altele
decât cele pornografice, care în Statele Unite ale Americii și în
țările din Uniunea Europeană sunt interzise publicului sub 18 ani;
f) alte producții audiovizuale interzise copiilor sub 18 ani, filme
și emisiuni pornografice al căror scop principal este fie prezentarea
în detaliu a actului sexual, fie a modalităților de satisfacere a
dorințelor sexuale sau emisiuni audiovizuale în care se prezintă un
act sexual real, indiferent de modalitatea de filmare.
Art. 19. — (1) Producțiile prevăzute la art. 18 lit. b) se
difuzează însoțite de un semn de avertizare reprezentând un
cerc de culoare albă, iar în interiorul acestuia, pe fond
transparent, majusculele AP (acord parental) de culoare albă.
(2) Dimensiunea semnului de avertizare va fi de 30 de pixeli.
(3) Semnul de avertizare va fi expus timp de 10 minute la
începutul difuzării.
Art. 20. — (1) Producțiile audiovizuale prevăzute la art. 18
lit. c) se difuzează numai după ora 20,00 și vor fi însoțite de un
semn de avertizare reprezentând un cerc de culoare albă, iar în
interiorul acestuia, pe fond transparent, numărul 12 de culoare albă.
(2) Dimensiunea semnului de avertizare va fi de 30 de pixeli.
(3) Semnul de avertizare va fi expus timp de 15 minute la
începutul difuzării și timp de 3 minute după fiecare pauză
publicitară.
Art. 21. — (1) Producțiile audiovizuale prevăzute la art. 18
lit. d) se difuzează numai în intervalul orar 22,00—6,00 și vor fi
însoțite permanent de un semn de avertizare reprezentând un
cerc de culoare albă, iar în interiorul acestuia, pe fond
transparent, numărul 15 de culoare albă.
(2) Dimensiunea semnului de avertizare va fi de 30 de pixeli.
(3) Fac excepție de la prevederile alin. (1) referitoare la
intervalul de difuzare următoarele producții audiovizuale care pot
fi difuzate numai în intervalul orar 23,00—6,00:
a) filme horror, filme erotice și cele de o violență extremă
sau inspirate din sporturi extreme;
b) divertismentul în care se abuzează de limbajul vulgar sau
licențios;
c) competiții full-contact;
d) reality-show pe teme ori având conotații sexuale sau axat
pe violență fizică ori psihică;
e) emisiuni audiovizuale sponsorizate de producătorii de
băuturi spirtoase.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 250/20.III.2006

Art. 22. — (1) Producțiile audiovizuale prevăzute la art. 18
lit. e) se difuzează numai în intervalul orar 24,00—6,00 și vor fi
însoțite permanent de un semn de avertizare reprezentând un
cerc de culoare albă, iar în interiorul acestuia, pe fond
transparent, numărul 18 de culoare albă.
(2) Dimensiunea semnului de avertizare va fi de 30 de pixeli.
Art. 23. — (1) Producțiile audiovizuale prevăzute la art. 18
lit. f) nu vor fi difuzate sau retransmise de radiodifuzori aflați
sub jurisdicția României.
(2) Retransmisia de către distribuitorii de servicii a serviciilor
de programe ce conțin producții audiovizuale din categoria celor
prevăzute la art. 18 lit. f) este permisă numai cu respectarea
condițiilor prevăzute la alin. (3) și (5), în cazul retransmisiei de
tip analogic, respectiv la alin. (4) și (5), în cazul retransmisiei
de tip digital.
(3) Producțiile audiovizuale prevăzute la art. 18 lit. f) pot fi
retransmise analogic numai în intervalul orar 1,00—5,00, codat
și în cadrul pachetelor opționale.
(4) Producțiile audiovizuale prevăzute la art. 18 lit. f) pot fi
retransmise digital numai în intervalul orar 21,00—5,00, cu
respectarea următoarelor condiții tehnice și de informare a
abonatului:
a) receptorul abonatului trebuie să fie prevăzut cu un sistem
de blocare a accesului, denumit în continuare sistem de control
parental, diferit de sistemul de control al accesului la pachetele
de servicii oferite;
b) sistemul de control parental trebuie să permită accesul la
serviciile de programe restricționate copiilor, în baza unui cod
personal format din cel puțin 4 cifre; cifrele nu trebuie să fie
vizibile pe ecran în momentul tastării;
c) sistemul de control parental trebuie să fie perfect sincronizat
cu programele din această categorie, trebuie să rămână activ pe
toată perioada în care se oferă aceste categorii de programe, iar
accesul trebuie să fie reblocat în orice situație în care se modifică
contextul vizionării (schimbarea programului, trecerea sistemului de
recepție în stare de veghe, la schimbarea decodorului sau a
cartelei de acces, după realimentarea cu tensiune);
d) în cadrul instrucțiunilor de utilizare, distribuitorul de servicii
trebuie să explice, în termeni simpli și clari, modul de funcționare
a sistemului de control parental, necesitatea stabilirii codului
personal de acces și păstrarea confidențialității acestuia;
e) în momentul punerii în funcțiune a sistemului de recepție,
distribuitorul de servicii are obligația să stabilească, împreună cu
abonatul, codul personal de acces pentru fiecare dintre serviciile
de programe restricționate copiilor; se recomandă evitarea
stabilirii codului î1234“ sau a unui cod format din aceeași cifră;
f) introducerea în oferta de servicii a unui nou serviciu de
programe restricționat copiilor va fi adusă la cunoștință
abonaților cu cel puțin 30 de zile înainte de modificarea ofertei,
precizându-se îProgram interzis persoanelor sub 18 ani“.
(5) Producțiile audiovizuale prevăzute la art. 18 lit. f) vor fi
însoțite permanent de semnul de avertizare reprezentând un cerc,
iar în interiorul acestuia, numărul 18 de culoare albă, pe fond
roșu; se interzice retransmiterea producțiilor audiovizuale care
prezintă imagini cu copii având un comportament explicit sexual.
Art. 24. — (1) Difuzarea anunțurilor promoționale pentru
producțiile audiovizuale prevăzute la art. 18 lit. b), c), d) și e)
se va face cu semnul de avertizare corespunzător și va
respecta prevederile art. 15.
(2) Distribuitorii de servicii nu pot difuza anunțuri
promoționale pentru producțiile audiovizuale prevăzute la art. 18
lit. f).
Art. 25. — (1) Emisiunile erotice interactive, publicitatea și
teleshoppingul pentru convorbirile telefonice erotice, precum și
pentru produse și servicii cu destinație sexuală se difuzează
numai în intervalul orar 1,00—5,00 și vor fi însoțite permanent
de semnul de avertizare prevăzut la art. 22.
(2) Publicitatea directă sau indirectă la publicații, filme ori
spectacole erotice se difuzează numai în intervalul orar 23,00—
5,00 și va fi însoțită permanent de semnul de avertizare
prevăzut la art. 21.

(3) Este interzisă difuzarea oricărei forme de publicitate sau
de promovare la produse cu caracter pornografic.
Art. 26. — (1) Radiodifuzorii au obligația de a informa sonor
și vizual publicul, înainte de începerea difuzării, cu privire la
genul producției audiovizuale și, după caz, cu privire la
restricțiile de vizionare.
(2) Durata anunțului prevăzut la alin. (1) nu va fi mai mică
de 15 secunde.
(3) Radiodifuzorii au obligația să solicite ca publicarea
programelor de radio și de televiziune să fie însoțită de
marcajele prevăzute în prezentul cod.
CAPITOLUL III
Programele de știri și protecția copiilor
Art. 27. — (1) Programele de știri și de actualități se supun
cerințelor de protecție a copiilor și vizionării în familie.
(2) Avertizarea verbală a publicului, în cazul difuzării unor
scene de violență sau cu posibil impact emoțional negativ, este
obligatorie; radiodifuzorii vor evita prezentarea repetată a
scenelor de violență.
(3) Imaginile care prezintă execuții, oameni uciși sau
voluntari ai morții, indiferent de motivația acestora, se difuzează
numai în cazuri temeinic justificate și în conformitate cu
deontologia jurnalistică.
(4) Subiectele sau evenimentele cu teme sexuale pot fi
prezentate înainte de ora 22,00 numai în situația în care
imaginile și comentariile care le însoțesc nu afectează copiii.
(5) Este interzisă ilustrarea unei informații cu imagini de
natură pornografică.
CAPITOLUL IV
Programele muzicale și protecția copiilor
Art. 28. — (1) Producțiile și videoclipurile muzicale bazate pe
violență fizică, psihică ori sexuală sau care folosesc un limbaj
vulgar ori licențios pot fi difuzate doar cu respectarea criteriilor
de clasificare și a restricțiilor orare de difuzare.
(2) Este interzisă difuzarea producțiilor și a videoclipurilor
muzicale care încurajează consumul de droguri sau care
sugerează că drogurile ar constitui un mijloc de rezolvare a
problemelor de viață.
Art. 29. — Publicitatea și teleshoppingul se supun cerințelor
și criteriilor de protecție a copiilor.

TITLUL II
Protecția demnității umane și a dreptului
la propria imagine
Art. 30. — Radiodifuzorii au obligația să respecte drepturile
și libertățile fundamentale ale omului și să nu profite de
ignoranța sau de buna-credință a persoanelor.
Art. 31. — În sensul prezentului cod, sunt considerate a fi
de interes public justificat orice probleme, fapte sau evenimente
locale ori naționale, cu semnificație pentru viața comunității.
Art. 32. — (1) Nu orice interes al publicului trebuie
satisfăcut, iar invocarea dreptului la informare nu poate justifica
invadarea vieții private.
(2) Dreptul la propria imagine nu trebuie să împiedice
aflarea adevărului în probleme de interes public justificat.
Art. 33. — (1) Este interzisă difuzarea de imagini sau de
înregistrări ale persoanelor reținute pentru cercetări, arestate ori
aflate în detenție, fără acordul scris al acestora.
(2) Fac excepție de la prevederile alin. (1) situațiile în care
filmarea sau înregistrarea este realizată în locuri publice.
Art. 34. — (1) Orice persoană acuzată sau cercetată pentru
săvârșirea unei infracțiuni este prezumată nevinovată atâta timp
cât nu a fost condamnată printr-o hotărâre penală definitivă și
irevocabilă.
(2) În cadrul programelor audiovizuale nu pot fi oferite, direct
sau indirect, recompense și nu pot fi făcute promisiuni de
recompensare persoanelor care ar putea fi martori în cauze penale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 250/20.III.2006
Art. 35. — (1) Nu pot fi difuzate materiale audiovizuale
realizate și puse la dispoziție radiodifuzorilor de către poliție sau
parchet, fără acordul persoanelor care sunt victime ale
respectivelor infracțiuni sau fără acordul familiilor acestora.
(2) Nu poate fi dezvăluită în nici un mod identitatea
persoanelor care sunt victime ale infracțiunilor privitoare la viața
sexuală, prevăzute la titlul II cap. III din Partea specială a
Codului penal; se exceptează situațiile în care victimele și-au
dat acordul scris.
Art. 36. — (1) Orice persoană are dreptul la respectarea
vieții sale private și de familie, a domiciliului și a corespondenței
sale.
(2) Este interzisă difuzarea de știri, dezbateri, anchete sau
de reportaje audiovizuale privind viața privată și de familie a
persoanei, fără acordul acesteia.
(3) Fac excepție de la prevederile alin. (2) situațiile în care
sunt întrunite cumulativ următoarele condiții:
a) existența unui interes public justificat;
b) existența unei legături semnificative și clare între viața
privată și de familie a persoanei și interesul public justificat.
(4) Informațiile privind adresa unei persoane ori a familiei
acesteia, precum și numerele lor de telefon nu pot fi dezvăluite
fără permisiunea acestora.
Art. 37. — (1) Este interzisă difuzarea de imagini ale
persoanei, filmate în propria locuință sau în orice alte locuri
private, fără consimțământul acesteia.
(2) Este interzisă difuzarea de imagini care prezintă
interioare ale proprietății private, fără acordul proprietarului.
(3) Fac excepție de la prevederile alin. (1) și (2) situațiile în
care imaginile difuzate:
a) pot preveni săvârșirea unei infracțiuni;
b) surprind sau pot proba săvârșirea unei infracțiuni;
c) protejează sănătatea publică;
d) surprind fapte care prezintă un interes public justificat.
Art. 38. — Este interzisă difuzarea de imagini și sunete
înregistrate cu microfoane și camere de luat vederi ascunse, cu
excepția situației în care materialele audiovizuale astfel obținute
nu puteau fi realizate în condiții normale, iar conținutul lor
prezintă un interes justificat pentru public.
Art. 39. — (1) Înregistrările audio și/sau video destinate
emisiunilor de divertisment, inclusiv cele de tip îcamera
ascunsă“, nu pot fi difuzate decât cu respectarea cumulativă a
următoarelor condiții:
a) să nu provoace iritare sau suferință ori să nu pună
persoana în situații înjositoare sau de risc;
b) persoanele care au făcut obiectul filmării/înregistrării să-și
dea acordul scris pentru difuzare.
(2) În scopul informării publicului telespectator, imaginile
înregistrate cu camere de luat vederi ascunse se difuzează
însoțite permanent de un marcaj grafic ce simbolizează o
cameră de luat vederi, conform modelului prezentat în anexa
nr. 1 la prezentul cod.
Art. 40. — Difuzarea înregistrărilor convorbirilor telefonice sau
a corespondenței ajunse în posesia radiodifuzorilor este permisă
în următoarele situații:
a) răspunde unor necesități de siguranță națională, ordine
publică sau asigură prevenirea unor fapte penale;
b) probează comiterea unei infracțiuni;
c) prezintă un interes public justificat.
Art. 41. — În cazul excepțiilor prevăzute la art. 36 alin. (3),
art. 37 alin. (3), art. 38 și 40, radiodifuzorii pot difuza
materialele audiovizuale numai însoțite de punctul de vedere al
persoanei în cauză; în situația în care persoana refuză să
prezinte un punct de vedere, radiodifuzorul trebuie să precizeze
acest fapt.
Art. 42. — (1) Orice persoană are dreptul la propria imagine.
(2) În cazul în care în emisiunile audiovizuale se aduc
acuzații unei persoane privind fapte sau comportamente ilegale
ori imorale, acestea trebuie susținute cu dovezi, iar persoanele
acuzate au dreptul să intervină pentru a-și exprima punctul de

7

vedere; dacă acuzațiile sunt aduse de radiodifuzor, acesta
trebuie să respecte principiul audiatur et altera pars.
(3) Realizatorii emisiunilor au obligația să respecte dreptul
persoanei la propria imagine și să pună în vedere interlocutorilor
să probeze afirmațiile acuzatoare sau să indice cel puțin probele
care le susțin.
(4) Realizatorii emisiunilor au obligația să nu permită
invitaților să folosească un limbaj injurios sau să instige la
violență împotriva altor persoane.
(5) Sunt interzise în programele audiovizuale orice referire
peiorativă la adresa persoanelor în vârstă sau cu dizabilități,
precum și punerea acestora în situații ridicole ori umilitoare.
(6) Programele audiovizuale trebuie să respecte dreptul la
libertatea de gândire, de conștiință și de religie.
Art. 43. — (1) Este interzisă difuzarea în programele
audiovizuale a oricăror forme de manifestări antisemite sau
xenofobe.
(2) Este interzisă în programele audiovizuale orice
discriminare pe considerente de rasă, religie, naționalitate, sex,
orientare sexuală sau etnie.
Art. 44. — (1) Prezentarea apologetică a crimelor și
abuzurilor regimurilor totalitare, nazist și comunist, a autorilor
unor astfel de fapte, precum și denigrarea victimelor acestora
sunt interzise în emisiunile audiovizuale.
(2) Prin apologie, în sensul prezentului cod, se înțelege:
elogiul, lauda ferventă (adesea exagerată) adusă unei persoane,
unei idei; apărarea (servilă și interesată) cuiva sau a ceva;
discursul, scrierea care face apologia cuiva sau a ceva.
Art. 45. — (1) Radiodifuzorii nu pot difuza:
a) imagini ale persoanei aflate în situația de victimă, fără
acordul acesteia;
b) imagini ale persoanei fără discernământ sau decedate,
fără acordul familiei;
c) imagini care exploatează sau scot în evidență traumele ori
traumatismele unei persoane.
(2) În cazul martorilor la comiterea unei infracțiuni, la
solicitarea acestora, difuzarea imaginilor se va realiza cu
asigurarea protecției depline a identității lor.
Art. 46. — (1) Orice persoană are dreptul la respectarea
intimității în momente dificile, cum ar fi o pierdere ireparabilă
sau o nenorocire.
(2) În cazul situațiilor de suferință umană, al dezastrelor
naturale, accidentelor sau al actelor de violență, radiodifuzorii au
obligația de a nu se amesteca nejustificat în viața privată.
Art. 47. — (1) Difuzarea materialelor audiovizuale conținând
imagini ale persoanelor aflate la tratament în unitățile de
asistență medicală, precum și a datelor cu caracter personal
privind starea de sănătate, problemele de diagnostic, prognostic,
tratament, circumstanțe în legătură cu boala și cu alte diverse
fapte, inclusiv rezultatul autopsiei, este permisă numai cu
acordul persoanei sau, în cazul în care persoana este fără
discernământ ori decedată, cu acordul familiei sau al
aparținătorilor.
(2) Radiodifuzorii au obligația de a respecta demnitatea și
anonimatul persoanelor cu tulburări psihice.
(3) Fac excepție de la prevederile alin. (1) situații de interes
public justificat în care difuzarea materialului audiovizual are
drept scop:
a) prevenirea săvârșirii unor fapte penale ori înlăturarea
urmărilor prejudiciabile ale unor asemenea fapte;
b) probarea comiterii unei infracțiuni.

TITLUL III
Dreptul la replică și la rectificare
CAPITOLUL I
Dispoziții generale
Art. 48. — Orice persoană fizică sau juridică, indiferent de
naționalitate, ale cărei drepturi sau interese legitime au fost

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 250/20.III.2006

lezate prin prezentarea în cadrul unui program audiovizual a
unor fapte neadevărate beneficiază de dreptul la replică.
Art. 49. — (1) Dreptul la replică nu poate fi solicitat:
a) pentru opinii și judecăți de valoare;
b) în situația în care radiodifuzorii au respectat principiul
audiatur et altera pars;
c) în situația în care se solicită replica la replică;
d) în cazul în care radiodifuzorul răspunde acuzațiilor unei
persoane, cu condiția să nu afecteze drepturile sau interesele
legitime ale unui terț;
e) în cazul unui acord scris încheiat de radiodifuzor cu
persoana lezată.
(2) Respectarea principiului audiatur et altera pars presupune
condiții nediscriminatorii de exprimare în cadrul aceluiași
program.
Art. 50. — (1) Orice persoană fizică sau juridică, indiferent
de naționalitate, ale cărei drepturi sau interese legitime au fost
lezate prin prezentarea în cadrul unui program audiovizual a
unor informații inexacte beneficiază de dreptul la rectificare.
(2) Rectificarea nu poate fi solicitată în cazul în care
inexactitatea informațiilor nu este semnificativă și clară și nici în
cazul unui acord scris încheiat de radiodifuzor cu persoana
lezată.
Art. 51. — (1) Radiodifuzorii au obligația de a asigura
persoanei care se consideră lezată de prezentarea în cadrul
unui program audiovizual a unor fapte neadevărate sau
informații inexacte accesul la revizionarea ori la reaudierea
programului respectiv în termen de 24 de ore de la data primirii
unei solicitări scrise din partea respectivei persoane.
(2) Accesul la revizionarea sau la reaudierea programului
audiovizual poate fi asigurat fie direct, la sediul radiodifuzorului,
fie indirect, prin înmânarea unei copii video sau audio a
programelor respective.
(3) Persoanele care se consideră lezate de prezentarea unor
fapte neadevărate sau informații inexacte pot solicita
revizionarea sau reaudierea unui program audiovizual, în termen
de cel mult 20 de zile de la data difuzării acestuia.
(4) În cazul în care persoanele lezate sunt minori în vârstă
de până la 14 ani, cererea de revizionare sau de reaudiere va
fi semnată de părinți sau de reprezentantul legal; pentru minorii
cu vârste între 14 și 18 ani cererea va fi semnată de aceștia și
de părinți sau de reprezentantul legal.
(5) Minorii vor fi asistați la revizionări sau la reaudieri de
părinți sau de reprezentantul legal.
CAPITOLUL II
Procedura exercitării dreptului la replică
Art. 52. — (1) Persoanele ale căror drepturi sau interese
legitime au fost lezate prin prezentarea unor fapte neadevărate
și care doresc să beneficieze de dreptul la replică vor transmite
în scris, la sediul postului care a difuzat programul incriminat, o
cerere care va conține următoarele:
a) numele persoanei care se consideră vătămată, adresa
acesteia, telefonul sau orice alt mijloc care să facă posibilă
contactarea sa rapidă și eficientă;
b) serviciul de programe care a difuzat emisiunea în care
s-a produs lezarea, data și ora difuzării, denumirea emisiunii;
c) faptele neadevărate pentru care se solicită dreptul la
replică;
d) motivarea cererii;
e) textul replicii.
(2) În cazul minorilor în vârstă de până la 14 ani, cererea
va fi semnată de părinți sau de reprezentantul legal; pentru cei
cu vârste între 14 și 18 ani, cererea va fi semnată de aceștia și
de părinți sau de reprezentantul legal.
Art. 53. — Textul replicii trebuie să se refere numai la
faptele neadevărate contestate, să fie exprimat în limitele
decenței și să nu conțină amenințări sau comentarii marginale.
Art. 54. — (1) Cererea va fi înregistrată de radiodifuzor cu
precizarea datei și orei primirii, iar solicitantului i se va înmâna
o dovadă scrisă în acest sens.

(2) În cazul în care radiodifuzorul refuză să înregistreze
cererea, solicitantul se poate adresa direct Consiliului Național al
Audiovizualului în termen de cel mult 30 de zile de la data
difuzării programului care a produs lezarea.
Art. 55. — Termenul de transmitere a cererii este de cel
mult 20 de zile de la data difuzării emisiunii în care s-a produs
lezarea.
Art. 56. — Radiodifuzorul poate refuza dreptul la replică în
următoarele situații:
a) cererea nu a fost trimisă în termenul prevăzut la art. 55;
b) textul replicii nu întrunește condițiile stabilite la art. 52;
c) lungimea textului depășește cu mult necesarul dreptului la
replică, iar persoana lezată nu acceptă scurtarea textului;
d) persoana care solicită dreptul la replică nu respectă
condițiile prevăzute la art. 54;
e) radiodifuzorul deține dovezi care probează adevărul
faptelor prezentate.
Art. 57. — (1) Radiodifuzorul va decide, în termen de două
zile de la data primirii cererii de acordare a dreptului la replică,
dacă îi va da curs sau nu.
(2) În cazul în care radiodifuzorul decide acordarea dreptului
la replică, va comunica persoanei lezate, în termen de două zile
de la data primirii cererii, ziua și ora difuzării dreptului la replică.
(3) În cazul în care radiodifuzorul refuză să acorde dreptul la
replică, va comunica în scris solicitantului decizia luată și
motivarea acesteia, în termen de două zile de la primirea
cererii.
(4) În refuzul motivat se vor mai comunica solicitantului
următoarele:
a) posibilitatea, în cazul în care acesta este nemulțumit de
decizia radiodifuzorului, de a se adresa Consiliului Național al
Audiovizualului;
b) termenul de 15 zile de la data primirii refuzului motivat, în
care solicitantul se poate adresa Consiliului Național al
Audiovizualului;
c) adresa Consiliului Național al Audiovizualului și un număr
de telefon la care solicitantul poate contacta Consiliul pentru a
obține informațiile necesare.
Art. 58. — (1) Dreptul la replică va fi difuzat gratuit, în
termen de 3 zile de la data aprobării cererii, în aceleași condiții
în care drepturile sau interesele legitime ale persoanei au fost
lezate: în cadrul aceluiași interval orar, al aceleiași emisiuni, în
limitele aceleiași durate și cu precizarea emisiunii în care s-a
produs lezarea.
(2) Dacă emisiunea în care s-a produs lezarea este
programată într-un interval mai lung de 7 zile, dreptul la replică
se difuzează în termen de 3 zile, în același interval orar și cu
precizarea emisiunii în care s-a produs lezarea.
Art. 59. — Dreptul la replică se exercită fie prin difuzarea pe
post a intervenției directe a persoanei lezate, fie prin difuzarea
unei înregistrări realizate de radiodifuzor sau de solicitant;
înregistrarea realizată de solicitant trebuie să corespundă
standardelor tehnice utilizate de radiodifuzor.
CAPITOLUL III
Procedura rectificării
Art. 60. — (1) Persoanele ale căror drepturi sau interese
legitime au fost lezate prin prezentarea unor fapte inexacte și
care doresc să beneficieze de rectificare vor transmite în scris,
la sediul postului care a difuzat programul incriminat, o cerere
care va conține următoarele:
a) numele persoanei care se consideră vătămată, adresa
acesteia, telefonul sau orice alt mijloc care să facă posibilă
contactarea sa rapidă și eficientă;
b) serviciul de programe în cadrul căruia s-a difuzat
emisiunea în care s-a produs lezarea, data și ora difuzării,
denumirea emisiunii;
c) faptele inexacte pentru care se solicită rectificarea;
d) motivarea cererii.
(2) În cazul minorilor în vârstă de până la 14 ani, cererea
va fi semnată de părinți sau de reprezentantul legal; pentru cei

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 250/20.III.2006
cu vârste între 14 și 18 ani, cererea va fi semnată de aceștia și
de părinți sau de reprezentantul legal.
Art. 61. — (1) Cererea va fi înregistrată de radiodifuzor, cu
precizarea datei și orei primirii, iar solicitantul va primi o dovadă
scrisă în acest sens.
(2) În cazul în care radiodifuzorul refuză să înregistreze
cererea, solicitantul se poate adresa direct Consiliului Național al
Audiovizualului în termen de cel mult 30 de zile de la data
difuzării programului care a produs lezarea.
Art. 62. — Termenul de transmitere a cererii este de cel
mult 20 de zile de la data difuzării emisiunii în care s-a produs
lezarea.
Art. 63. — (1) Radiodifuzorul va decide, în termen de două
zile de la data primirii cererii de rectificare, dacă îi va da curs
sau nu.
(2) În cazul în care radiodifuzorul decide rectificarea, va
comunica persoanei lezate, în termen de cel mult două zile de
la primirea cererii, ziua și ora difuzării rectificării.
(3) În cazul în care radiodifuzorul refuză rectificarea, va
comunica în scris solicitantului, în termen de două zile de la
primirea cererii, decizia luată, motivarea acesteia și informațiile
prevăzute în art. 57 alin. (4).
Art. 64. — (1) Dreptul la rectificare se exercită prin difuzarea
gratuită pe post, în termen de 3 zile de la data aprobării cererii,
în același interval orar, a unui material realizat de radiodifuzor,
prin care acesta corectează, în spiritul adevărului, informațiile
inexacte care au produs lezarea.
(2) Radiodifuzorul este obligat să precizeze emisiunea în
care au fost prezentate informațiile inexacte și data difuzării ei.
(3) Radiodifuzorul nu poate difuza rectificarea fără acordul
prealabil al persoanei lezate.
Art. 65. — Rectificarea poate fi refuzată de radiodifuzor în
următoarele condiții:
a) solicitarea a depășit termenul prevăzut la art. 55;
b) solicitarea nu îndeplinește condițiile stabilite la art. 50
alin. (2) și la art. 60.
CAPITOLUL IV
Sesizarea Consiliului Național al Audiovizualului
Art. 66 — (1) Persoana ale cărei drepturi sau interese
legitime au fost lezate prin prezentarea în cadrul unui program
audiovizual a unor fapte neadevărate sau informații inexacte și
căreia i s-a refuzat dreptul la replică ori la rectificare se poate
adresa Consiliului Național al Audiovizualului în termen de
15 zile de la data primirii refuzului motivat din partea
radiodifuzorului.
(2) În cazul în care radiodifuzorul nu își îndeplinește obligația
de a comunica solicitantului decizia luată, acesta din urmă se
poate adresa Consiliului Național al Audiovizualului în termen de
cel mult 30 de zile de la data difuzării programului care a
produs lezarea.
Art. 67. — Sesizarea, însoțită de întreaga documentație
referitoare la cererile de acordare a dreptului la replică sau la
rectificare, se înregistrează la Registratura Consiliului Național al
Audiovizualului.
Art. 68. — Consiliul Național al Audiovizualului este obligat
să se pronunțe asupra sesizării în termen de cel mult 7 zile de
la data înregistrării ei.
Art. 69. — În cazul în care Consiliul Național al
Audiovizualului dă câștig de cauză solicitantului, radiodifuzorul va
duce la îndeplinire decizia Consiliului Național al Audiovizualului
în cel mult 3 zile de la data comunicării.
Art. 70. — Acordarea dreptului la replică sau la rectificare nu
împiedică persoana ale cărei drepturi sau interese legitime au
fost lezate să se adreseze instanțelor judecătorești.

9

TITLUL IV
Asigurarea informării corecte și a pluralismului
Art. 71. — (1) În programele de știri și dezbateri informarea
în probleme de interes public, de natură politică, economică,
socială și culturală, trebuie să respecte următoarele principii:
a) asigurarea imparțialității, echilibrului și favorizarea liberei
formări a opiniilor, prin prezentarea principalelor puncte de
vedere aflate în opoziție, în perioada în care problemele sunt în
dezbatere publică;
b) asigurarea unei distincții clare între faptele și opiniile
prezentate;
c) evitarea oricăror forme de discriminare pe considerente de
rasă, etnie, religie, naționalitate, sex, orientare sexuală sau
vârstă.
(2) Prevederile alin. (1) lit. a) sunt respectate și în cazul în
care punctele de vedere exprimate aparțin experților, jurnaliștilor,
reprezentanților partidelor neparlamentare, minorităților,
organizațiilor neguvernamentale, sindicatelor și patronatelor.
(3) Prezentarea principalelor puncte de vedere aflate în
opoziție se asigură, de regulă, în cadrul aceleiași emisiuni sau,
în mod excepțional, în emisiunile următoare; în cazul în care cei
solicitați refuză să își precizeze punctul de vedere, acest fapt se
menționează pe post.
Art. 72. — Principiile enunțate la art. 71 alin. (1) nu exclud
posibilitatea radiodifuzorului de a-și exprima opinia în legătură cu
subiectul prezentat.
Art. 73. — În vederea respectării și garantării prevederilor
art. 3 alin. (1) și (2) din Legea audiovizualului nr. 504/2002, cu
modificările și completările ulterioare, precum și a prevederilor
art. 71 din prezentul cod, radiodifuzorii nu pot difuza emisiuni
audiovizuale editate, prezentate, moderate sau realizate de
parlamentari, reprezentanți ai Guvernului și ai administrației
publice locale, reprezentanți ai Administrației Prezidențiale,
persoane cu funcții în structura partidelor politice sau purtători
de cuvânt ai acestora, persoane desemnate public să candideze
ori care și-au anunțat public intenția de a candida la alegerile
locale, parlamentare sau prezidențiale.
Art. 74. — (1) În programele de știri radiodifuzorii aflați sub
jurisdicția României vor respecta regula celor trei părți, după
cum urmează:
a) o treime din timpul total destinat exprimării punctelor de
vedere ale reprezentanților puterii și opoziției va fi alocată
opoziției parlamentare (senatori, deputați, persoane cu funcții de
conducere în partide, primari, consilieri locali și județeni);
b) o treime din timpul total destinat exprimării punctelor de
vedere ale reprezentanților puterii și opoziției va fi alocată
reprezentanților autorității publice centrale (primul-ministru,
miniștri, secretari de stat, prefecți și purtători de cuvânt ai
acestora);
c) o treime din timpul total destinat exprimării punctelor de
vedere ale reprezentanților puterii și opoziției va fi alocată
partidelor care formează majoritatea parlamentară (senatori,
deputați, persoane cu funcții de conducere în partide, primari,
consilieri locali și județeni).
(2) Se exceptează de la regula celor trei părți:
a) timpul alocat primului-ministru, atunci când acesta
reprezintă România la evenimente internaționale oficiale, interne
sau externe;
b) timpul alocat unor relatări și intervenții referitoare la
producerea de calamități naturale sau de epidemii, la măsurile
de înlăturare a efectelor acestora; această excepție nu anulează
dreptul opoziției de a-și exprima punctul de vedere în legătură
cu evenimentul în cauză și măsurile stabilite de autorități.
(3) Monitorizarea respectării regulii celor trei părți se
realizează pe perioade glisante de două luni consecutive; în
cazul constatării unui dezechilibru evident, Consiliul Național al
Audiovizualului va solicita radiodifuzorului să restabilească
echilibrul în luna următoare perioadei monitorizate.
Art. 75. — Numărul reprezentanților puterii și ai opoziției,
participanți la alte emisiuni decât cele de știri, va fi egal;

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 250/20.III.2006

respectarea acestei reguli se monitorizează în conformitate cu
dispozițiile art. 74 alin. (3).
Art. 76. — În cadrul programelor de știri și dezbateri care
abordează probleme de interes public privind minoritățile etnice,
religioase sau sexuale se va prezenta și un punct de vedere al
acestora.
Art. 77. — Radiodifuzorii trebuie să precizeze calitatea
politică a persoanelor care își exprimă punctele de vedere în
cadrul emisiunilor informative sau de dezbatere.
Art. 78. — În cadrul emisiunilor cu caracter informativ și al
dezbaterilor radiodifuzorii trebuie să respecte următoarele reguli:
a) rigoare și acuratețe în redactarea și prezentarea știrilor;
b) între subiectul tratat și imaginile ce însoțesc comentariul
să existe o conexiune reală;
c) să asigure o distincție clară între reconstituirea faptului cu
ajutorul altor persoane și imaginile și/sau sunetul înregistrate la
evenimentul real;
d) în cazul prezentării de materiale audiovizuale provenind
din surse externe redacției, să se precizeze acest lucru; fac
excepție materialele audiovizuale provenite de la agențiile de
presă;
e) în enunțarea unor ipoteze sau a unor relații de cauzalitate
privind producerea unor eventuale catastrofe, să se solicite și un
punct de vedere al unei persoane cu competență în domeniu;
f) sondajele de opinie prezentate să fie însoțite de
următoarele informații:
— denumirea instituției care a realizat sondajul;
— data sau intervalul în care a fost efectuat sondajul și
metodologia utilizată;
— dimensiunea eșantionului și eroarea maximă de
eșantionare;
— solicitantul sondajului;
g) televotul sau anchetele făcute pe stradă să nu fie
prezentate ca fiind reprezentative pentru opinia publică sau
pentru un anumit grup social ori etnic;
h) să precizeze numărul mesajelor primite prin orice mijloace
de comunicare, atunci când se prezintă opinia publicului;
i) difuzarea de mesaje în timpul emisiunilor, primite prin orice
mijloace de comunicare, este posibilă numai în situația în care
radiodifuzorii asigură un mod de verificare publică a acestora.
Art. 79. — În cazurile de răpiri sau deturnări, radiodifuzorii
trebuie să se asigure că materialele audiovizuale difuzate nu vor
prejudicia succesul eforturilor depuse pentru soluționarea lor și
că nu pot pune în pericol viețile persoanelor în cauză.
Art. 80. — (1) Practicile oculte, paranormale sau exorcismul
trebuie tratate cu obiectivitate corespunzătoare, în cadrul unui
pluralism al punctelor de vedere.
(2) Nu pot fi difuzate emisiuni interactive în care se oferă
publicului, la cererea acestuia, consultații și tratamente medicale,
indiferent de mijloacele și procedurile folosite.
(3) Nu pot fi difuzate emisiuni interactive în care publicul
apelează la vrăjitori și ghicitori sau la alte activități interzise prin
lege.
Art. 81. — (1) În cazul informării asupra unor accidente,
dezastre sau tragedii colective, se va evita accentuarea gratuită
a stării de îngrijorare și se vor cita sursele de informare.
(2) Se vor evita speculațiile asupra evenimentelor tragice,
cauzelor și consecințelor lor ori prezentarea repetată a unor
imagini șocante, pentru a nu provoca temeri inutile sau panică
în rândul publicului.
(3) Nu se va preciza numele victimelor până la comunicarea
sau confirmarea oficială a acestora.
Art. 82. — (1) Radiodifuzorii care dau publicității date,
informații, avertizări și prognoze meteorologice sunt obligați să
precizeze sursa de informare.
(2) Serviciile publice de radio și de televiziune sunt obligate
să aducă la cunoștință publicului, în mod repetat, informațiile,
prognozele generale și avertizările meteorologice referitoare la
fenomenele meteorologice periculoase, furnizate de Centrul
meteorologic național.
Art. 83. — În vederea informării corecte a populației despre
iminența producerii unor dezastre și zonele de risc potențial,

despre măsurile de prevenire, de intervenție operativă și de
refacere în cazul dezastrelor (calamități naturale și alte
catastrofe), pentru diminuarea efectelor sociale, economice și
ecologice ale acestora, radiodifuzorii au obligația să confrunte
informațiile primite din surse proprii sau de la colaboratori
ocazionali cu informațiile deținute de autoritățile competente,
înainte de a transmite știri și puncte de vedere care pot genera
panică în rândul populației; în cazul în care versiunile primite
diferă, se va transmite în mod obligatoriu și informația provenită
de la sursa autorizată legal, cu menționarea acesteia.
Art. 84. — (1) Informațiile și comunicatele oficiale ale
autorităților publice cu privire la dezastre, la starea de urgență
sau la starea de asediu se difuzează integral și cu prioritate.
(2) În conformitate cu prevederile legale, decretul de instituire
a stării de asediu sau a stării de urgență împreună cu măsurile
urgente de aplicare se aduc neîntârziat la cunoștință populației;
decretul se difuzează pe posturile de radio și de televiziune în
cel mult două ore de la semnare și este difuzat în mod repetat
în primele 24 de ore de la instituirea stării de asediu sau de
urgență.
(3) Informațiile cu privire la starea de asediu sau la starea
de urgență, cu excepția celor referitoare la dezastre, se dau
publicității numai cu avizul autorităților militare.
(4) Pe timpul stării de asediu sau al stării de urgență
radiodifuzorii sunt obligați să transmită, cu prioritate, mesajele
autorităților militare, la cererea acestora.
Art. 85. — (1) Prezența siglei serviciului de programe de
televiziune pe întreaga durată a difuzării, cu excepția timpului
afectat publicității, este obligatorie.
(2) Afișarea pe ecran a informațiilor ce se impun pentru
precizarea caracterului transmisiei este obligatorie în următoarele
cazuri:
a) la transmiterea în direct a unor emisiuni, evenimente sau
manifestări, cu excepția buletinelor de știri, se va face
mențiunea îTransmisiune în direct“ sau îDirect“ pe întreaga
durată a emisiunii ori transmisiei.
b) la difuzarea în reluare a emisiunilor informative, politice,
social-economice, sportive, culturale, religioase și de divertisment,
se va face mențiunea îReluare“ sau îÎn reluare“ pe întreaga
durată a difuzării acestora.
Art. 86. — În cazul utilizării unor imagini și/sau înregistrări
sonore de arhivă în alte emisiuni decât cele având caracter
retrospectiv declarat, este obligatorie informarea publicului prin
mențiunea îArhivă“; data filmării sau a înregistrării trebuie
precizată dacă este necesară pentru înțelegerea corectă a
informației.
Art. 87. — Radiodifuzorii au obligația de a asigura
respectarea orei anunțate de începere a emisiunii/programului, în
special a emisiunilor informative; fac excepție situațiile de
forță majoră.

TITLUL V
Responsabilități culturale
Art. 88. — Radiodifuzorii au obligația de a asigura
respectarea normelor ortografice, ortoepice și morfologice ale
limbii române, stabilite de Academia Română.
Art. 89. — Programele oferite publicului de posturile de radio
și de televiziune trebuie să răspundă standardelor editoriale
elaborate în cadrul mecanismelor de autoreglementare, cu
respectarea normelor europene și a legislației naționale în
materie, să asigure diversitatea culturală, identitatea națională și
europeană.
Art. 90. — Radiodifuzorii au obligația să rezerve operelor
audiovizuale românești o proporție de cel puțin 30% din timpul
de difuzare al fiecărui serviciu de programe de televiziune, cu
excepția timpului consacrat informațiilor, manifestărilor sportive,
jocurilor, publicității, precum și serviciilor de teletext și
teleshopping.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 250/20.III.2006
Art. 91. — (1) În sensul prezentului cod, sunt considerate
opere românești:
a) operele originare din România, realizate de autori și
lucrători rezidenți în România;
b) operele originare din alte state, realizate în baza unor
tratate bilaterale de coproducție, dacă coproducătorii din
România furnizează un procent majoritar din totalul costurilor
producției, iar aceasta nu este controlată de unul sau mai mulți
producători stabiliți în afara României.
(2) Operele care nu sunt considerate opere românești în
sensul alin. (1), dar care sunt realizate în principal de către
autori și lucrători rezidenți în România vor fi considerate opere
românești într-un procent corespunzător procentului contribuției
coproducătorilor din România la totalul costurilor de producție.
Art. 92. — Radiodifuzorii vor prezenta trimestrial Consiliului
Național al Audiovizualului un raport cuprinzând operele
românești difuzate în trimestrul anterior în cadrul fiecărui serviciu
de programe și procentul din timpul de difuzare consacrat
acestora.
Art. 93. — (1) Prevederile art. 90—92 nu se aplică serviciilor
de programe destinate unei audiențe locale, asigurate de
radiodifuzorii care nu fac parte dintr-o rețea națională.
(2) Dispozițiile art. 90—93 își încetează aplicabilitatea
începând cu data de 1 ianuarie 2007.
Art. 94. — Începând cu data de 1 ianuarie 2007,
radiodifuzorii aflați în jurisdicția României au obligația de a
asigura în cadrul fiecărui serviciu de programe de televiziune
îndeplinirea următoarelor cerințe:
a) să rezerve operelor europene, astfel cum sunt definite la
art. 23 din Legea audiovizualului nr. 504/2002, cu modificările și
completările ulterioare, un procent de minimum 50% din timpul
de difuzare, cu excepția timpului consacrat informațiilor,
manifestărilor sportive, jocurilor, publicității, precum și serviciilor
de teletext și teleshopping;
b) să rezerve operelor europene create de producători
independenți cel puțin 10% din timpul de difuzare, cu excepția
timpului consacrat informațiilor, manifestărilor sportive, jocurilor,
publicității, precum și serviciilor de teletext și teleshopping, sau
cel puțin 10% din bugetul lor de programe.
Art. 95. — Radiodifuzorii care după data de 1 ianuarie
2007 nu pot atinge proporția majoritară prevăzută la art. 94
lit. a) o vor realiza progresiv în interval de un an, în funcție de
responsabilitățile lor educaționale, culturale și de divertisment
față de public.
Art. 96. — (1) Sunt exceptate de la prevederile art. 94
serviciile de programe de televiziune care îndeplinesc simultan
următoarele condiții:
a) au o audiență potențială de până la 3% din populația
recenzată a țării;
b) nu difuzează filme artistice de lung metraj și seriale
pentru televiziune;
c) conținutul serviciului de programe este exclusiv de interes
local.
(2) Serviciile de programe de televiziune difuzate în baza
unei licențe acordate pentru municipiul București sunt exceptate
de la prevederile art. 94 dacă îndeplinesc simultan următoarele
condiții:
a) nu difuzează filme artistice de lung metraj și seriale
pentru televiziune;
b) conținutul serviciului de programe este exclusiv de interes
local.
Art. 97. — Consiliul Național al Audiovizualului va monitoriza
îndeplinirea dispozițiilor art. 94 și 95 prin evaluarea și
autorizarea programelor audiovizuale difuzate.
Art. 98. — Începând cu data de 1 ianuarie 2007,
radiodifuzorii vor prezenta trimestrial Consiliului Național al
Audiovizualului un raport, conform modelului prezentat în anexa
nr. 2 care face parte integrantă din prezentul cod.

11

TITLUL VI
Jocuri și concursuri
Art. 99. — (1) Jocurile și concursurile trebuie să se
desfășoare în mod corect, premiile trebuie să fie prezentate cu
exactitate, iar regulile trebuie să fie clare și aduse la cunoștință
în mod corespunzător.
(2) Este interzisă descrierea calității produselor sau a
serviciilor oferite ca premii în emisiunile-concurs, cu excepția
mărcii și a prețului.
(3) Fac excepție de la prevederile alin. (2) produsele sau
serviciile culturale.
Art. 100. — În emisiunile de jocuri și concursuri destinate
copiilor, premiile oferite și valoarea lor vor fi potrivite vârstei
acestora; nu se pot oferi premii în bani.
Art. 101. — (1) Comunicarea în cadrul unei emisiuni sau al
unui program a numerelor de apel ale serviciilor de telefonie, în
scopul invitării publicului de a participa la un concurs cu premii
sau televot ori pentru a-și exprima opiniile, trebuie să respecte
următoarele cerințe:
a) să pună la dispoziție publicului informații clare privind
tariful aplicat de furnizor pe unitatea de timp, incluzând taxa pe
valoarea adăugată și, după caz, toate taxele suplimentare;
b) să informeze corect publicul cu privire la condițiile și
modalitatea de a intra în posesia premiului oferit, inclusiv
eventualele costuri suplimentare;
c) în situația în care tariful se aplică în mod automat din
momentul formării numărului (apel fără răspuns), acest lucru va
fi adus la cunoștință publicului pe parcursul emisiunii, periodic,
atât sub formă scrisă, cât și oral.
(2) În cadrul serviciilor de programe de televiziune, tariful
aplicat de furnizorul de servicii de telefonie va fi prezentat lizibil,
pe întreaga durată de afișare a numărului de apel, utilizându-se
caractere cu dimensiuni identice cu cele ale numărului de apel.
(3) În cadrul serviciilor de programe de radiodifuziune
sonoră, tariful aplicat de furnizorul de servicii de telefonie va fi
precizat imediat după comunicarea numărului de apel, astfel
încât să fie clar perceput de radioascultător.
(4) În cazul concursurilor cu premii, care în mod normal
implică o durată a apelului mai mare de 3 minute, publicul va fi
informat în condiții similare celor impuse afișării tarifului aplicat,
condiții precizate la alin. (2) și (3).
(5) Cerințele enunțate la alin. (1) lit. a), alin. (2) și (3) se
aplică și publicității pentru convorbirile telefonice erotice.

TITLUL VII
Sponsorizare, publicitate, teleshopping
CAPITOLUL I
Sponsorizare
Art. 102. — (1) Sponsorizarea desemnează participarea unei
persoane fizice sau juridice, care nu este angajată în activități
de radiodifuziune sau de televiziune ori în producția operelor
audiovizuale, la finanțarea directă sau indirectă a unei emisiuni,
în scopul de a-și promova numele, marca comercială ori
imaginea, propriile activități sau produse.
(2) Conținutul și programarea unei emisiuni sponsorizate nu
pot să fie influențate de către sponsor într-o manieră care să
aducă atingere independenței editoriale a radiodifuzorului.
(3) Emisiunile sponsorizate nu trebuie să incite la vânzarea,
cumpărarea sau închirierea produselor ori serviciilor sponsorului
sau ale unui terț, în special prin referiri promoționale ori de
natură comercială la aceste produse sau servicii, făcute în
timpul acestor emisiuni.
(4) Sponsorizarea trebuie să fie în mod clar separată de
publicitate; anunțurile de sponsorizare nu trebuie să conțină
mesaje publicitare.
(5) Atunci când un anunț promoțional conține o referire la
sponsorul programului, aceasta trebuie să rămână scurtă și
secundară.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 250/20.III.2006

(6) În anunțul sponsorului nu trebuie să existe nici o
conexiune cu publicitatea difuzată referitoare la produsele sau
serviciile sponsorului.
Art. 103. — (1) Nu pot fi sponsorizate emisiuni de știri și
dezbateri pe teme politice; nu poate fi sponsorizat întregul
serviciu de programe.
(2) Emisiunile/programele audiovizuale nu pot fi sponsorizate
de către persoane fizice ori juridice care au ca obiect principal
de activitate fabricarea sau vânzarea de produse ori furnizarea
de servicii a căror publicitate este interzisă.
(3) Sponsorizarea programelor de către persoane fizice sau
juridice ale căror activități includ fabricarea ori comercializarea
produselor medicale sau a tratamentelor medicale se poate face
numai prin promovarea numelui sau a imaginii persoanei
respective.
Art. 104. — Este interzisă difuzarea, în intervalul orar 6,00—23,00,
a emisiunilor sponsorizate de companiile al căror nume sau
marcă este identică cu numele ori marca unei băuturi alcoolice.
Art. 105. — (1) În cazul emisiunilor destinate copiilor nu
trebuie să fie percepută nici o conexiune între numele, marca
sau imaginea sponsorului și denumirea emisiunii.
(2) Emisiunile destinate copiilor nu pot fi sponsorizate de
către persoane fizice sau juridice ale căror activități includ
fabricarea ori comercializarea produselor medicale, a
tratamentelor medicale sau a suplimentelor alimentare.
(3) Emisiunile destinate copiilor nu pot fi sponsorizate de
către persoane fizice ori juridice care organizează jocuri și
concursuri interzise copiilor.
Art. 106. — (1) Ori de câte ori o emisiune este
sponsorizată, acest lucru trebuie să poată fi clar identificat ca
atare de către public, în cadrul genericului de la începutul și/sau
de la sfârșitul emisiunii.
(2) În cadrul emisiunilor/programelor sponsorizate cu o durată
mai mare de 30 de minute, cu excepția transmisiunilor sportive,
numele, sigla comercială sau logoul sponsorului ori numele sau
imaginea unui produs reprezentativ se difuzează timp de
maximum 60 de secunde pe întreaga durată a acestora, fără a
se face nici un fel de referire comercială sau de conexiune cu
publicitatea difuzată la produsele ori serviciile sponsorului; în
cazul emisiunilor cu o durată de până la 30 de minute, timpul
maxim de difuzare este de 30 de secunde.
CAPITOLUL II
Publicitate și teleshopping
SECȚIUNEA 1
Dispoziții generale

Art. 107. — Publicitatea și teleshoppingul vor respecta
regulile unei competiții corecte și transparente, care trebuie să
servească, în primul rând, interesele publicului.
Art. 108. — Este interzisă orice formă de promovare a unor
produse sau a unor servicii care sugerează publicului ori îl
instigă să renunțe la alte produse sau servicii similare ori
asemănătoare pe motivul că acestea din urmă devin inutile sau
improprii folosinței.
Art. 109. — Este interzisă orice formă de publicitate care
sugerează publicului să renunțe la fructele și la alimentele
naturale de bază.
Art. 110. — Publicitatea comparativă este posibilă numai în
cazul în care respectă prevederile Legii nr. 148/2000 privind
publicitatea, cu modificările și completările ulterioare.
Art. 111. — Durata publicității și a teleshoppingului nu
constituie un motiv care înlătură obligațiile de informare corectă
a publicului în legătură cu bunurile sau serviciile promovate.
Art. 112. — (1) Este interzisă difuzarea de emisiuni, altele
decât emisiunile de teleshopping, în care sunt prezentate bunuri
sau servicii individualizate care pot fi identificate de public prin
marcă, producător ori prin modalități de comercializare; aceste
restricții nu se referă la denumirea companiilor producătoare de
bunuri sau prestatoare de servicii.

(2) Fac excepție de la prevederile alin. (1) produsele și
serviciile culturale sau cele destinate învățământului.
(3) Fac excepție de la prevederile alin. (1) produsele IT și
auto, cu condiția prezentării în scop informativ în cadrul
aceleiași emisiuni a mai multor produse de același gen sau
clasă.
Art. 113. — (1) Este interzisă descrierea calității produselor
sau serviciilor oferite ca premii în emisiunile-concurs, cu excepția
mărcii și a prețului.
(2) Fac excepție de la prevederile alin. (1) produsele sau
serviciile culturale.
Art. 114. — (1) Informațiile prezentate în spoturi publicitare
sau în emisiuni de teleshopping nu trebuie să inducă în eroare
publicul, direct ori prin omisiune, în privința:
a) caracteristicilor produsului și, în special, a naturii, identității,
proprietăților, compoziției, cantității, durabilității, originii sau
provenienței, precum și a metodelor de fabricație ori de
producție;
b) atribuirii de efecte sau de proprietăți pe care produsul nu
le posedă;
c) prețului sau a tarifelor; acestea vor fi prezentate integral,
incluzând taxa pe valoarea adăugată și toate taxele
suplimentare;
d) condițiilor în care sunt distribuite produsele sau sunt
prestate serviciile.
(2) Orice informație sau avertizare difuzată sub formă de
videotext va fi prezentată static, lizibil și pe o durată suficientă,
astfel încât să fie clar percepută de telespectatori.
Art. 115. — Publicitatea sau teleshoppingul care se referă la
o ofertă specială trebuie să indice, în mod clar și neechivoc,
data la care încetează oferta sau, dacă este cazul, faptul că
oferta specială se referă la stocul de bunuri ori de servicii
disponibil, iar dacă oferta specială nu a început încă, data de
începere a perioadei în care se aplică prețul special sau alte
condiții specifice.
Art. 116. — (1) Este interzisă difuzarea de publicitate și de
teleshopping în care apar prezentatori ai emisiunilor de știri.
(2) Este interzisă difuzarea anunțurilor de interes public și a
apelurilor în scopuri caritabile prin care se promovează produse
sau servicii.
Art. 117. — (1) Calupurile publicitare trebuie separate clar,
sonor și vizual, de programele audiovizuale prin coperte neutre.
(2) În cadrul unui calup publicitar poate fi difuzat un singur
grupaj de anunțuri promoționale.
(3) În cazul în care în spoturile publicitare sunt folosite
personaje, decoruri sau situații din emisiunile difuzate, pe lângă
condițiile de separare prevăzute la alin. (1), se va insera pe
întreaga durata a difuzării mențiunea îPublicitate“.
Art. 118. — Radiodifuzorii pot difuza în timpul transmisiei
meciurilor de fotbal minispoturi de publicitate, cu respectarea
următoarelor condiții:
a) durata minispotului să nu depășească 10 secunde;
b) maximum două minispoturi pe repriză;
c) să fie inserate în pauzele naturale de întrerupere a
jocului;
d) să fie însoțite pe toată durata difuzării de un marcaj cât
mai vizibil, constând în majuscula îP“ încadrată într-un cerc cu
suprafața transparentă, amplasat în partea din dreapta jos a
ecranului.
Art. 119. — Radiodifuzorii pot difuza în timpul transmisiei
unei competiții sportive logouri publicitare, cu respectarea
următoarelor condiții:
a) logoul poate fi inserat numai în momentul în care se
anunță înlocuirea unui jucător sau când se anunță scorul;
b) durata unui insert să nu depășească 10 secunde, iar
durata totală de difuzare pe întreaga transmisie să nu
depășească două minute;
c) logoul să fie plasat deasupra sau sub zona de difuzare a
informației precizate la lit. a) și să nu depășească dimensiunile
acesteia.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 250/20.III.2006
Art. 120. — În cadrul serviciilor de programe de televiziune
se pot difuza spoturi publicitare izolate, în următoarele situații:
a) un spot de lungă durată să acopere întregul interval
afectat pauzei sau întreruperii publicitare;
b) pauzele disponibile pentru inserarea spoturilor între părțile
unui program, cum ar fi pauzele dintre rundele unui meci de
box sau de tenis, să fie foarte scurte.
Art. 121. — (1) În mod excepțional, în cadrul serviciilor de
programe de televiziune se pot difuza, în intervalul orar 20,00—22,00,
în alte situații decât cele precizate la art. 120, două spoturi
publicitare izolate.
(2) În cazul publicității pentru băuturi spirtoase, spotul
publicitar izolat va fi difuzat numai în intervalul orar 23,00—6,00.
Art. 122. — Spotul publicitar difuzat izolat trebuie să
respecte următoarele condiții:
a) durata spotului să nu depășească 30 de secunde;
b) să fie însoțit pe toată durata difuzării de un marcaj cât
mai vizibil, constând în majuscula îP“ încadrată într-un cerc cu
suprafața transparentă, amplasat în partea din dreapta jos a
ecranului.
Art. 123. — Societatea Română de Televiziune poate difuza
în timpul transmisiilor sportive minispoturi publicitare, spoturi
difuzate izolat și logouri, cu respectarea condițiilor precizate la
art. 118—120.
Art. 124. — În cazul transmisiilor în direct, publicitatea nu
trebuie să afecteze integritatea programelor respective.
Art. 125. — Plasarea de produse/servicii în programele
audiovizuale este permisă numai în filme și seriale pentru
televiziune și cu respectarea următoarelor condiții:
a) să se încadreze în mod natural în desfășurarea producției
audiovizuale;
b) să nu fie acordată o vizibilitate exagerată produsului/
serviciului, cum ar fi menționarea mărcii unui produs sau
prezentarea unui produs în prim-plan ori dintr-un unghi care să
permită evidențierea mărcii.
SECȚIUNEA a 2-a
Publicitate la alcool

Art. 126. — (1) În cadrul serviciilor de programe de
televiziune este interzisă, în intervalul orar 6,00—22,00, orice
formă de publicitate la băuturi spirtoase.
(2) În cadrul serviciilor de programe de radiodifuziune sonoră
este interzisă orice formă de publicitate la băuturi spirtoase în
următoarele intervale orare:
a) 6,00—8,00 și 10,00—22,00, în zilele de luni până vineri;
b) 6,00—22,00, sâmbăta și duminica.
Art. 127. — În sensul prezentei decizii, băuturile spirtoase
sunt cele definite în Ordinul ministrului agriculturii, alimentației și
pădurilor, al ministrului sănătății și familiei și al președintelui
Autorității Naționale pentru Protecția Consumatorilor
nr. 268/441/117/2003, publicat în Monitorul Oficial al României,
Partea I, nr. 573 din 11 august 2003, cu modificările ulterioare.
Art. 128. — Este interzisă difuzarea de publicitate la băuturi
alcoolice, prin care se promovează comportamente sau atitudini
violente, agresive ori antisociale.
Art. 129. — Este interzisă difuzarea de spoturi publicitare la
alcool, în care apar minori.
Art. 130. — Este interzisă difuzarea anunțurilor promoționale
și a concursurilor care conțin referiri la numele sau la marca
unei băuturi spirtoase; în cadrul concursurilor nu se pot oferi
premii sponsorizate de firme producătoare de astfel de băuturi.
Art. 131. — Transmisiile sportive sponsorizate de
producătorii de băuturi spirtoase pot fi difuzate numai în
intervalul orar 23,00—6,00.
Art. 132. — Evenimentele sportive desfășurate pe teritoriul
României care nu respectă dispozițiile Legii nr. 148/2000, cu
modificările și completările ulterioare, cu privire la produsele din
tutun și la băuturile spirtoase, nu pot fi difuzate de radiodifuzori
licențiați în România.

13

Art. 133. — În publicitatea pentru băuturi spirtoase este
interzisă folosirea de personaje, de decoruri sau situații din
emisiunile difuzate.
Art. 134. — Calupurile publicitare în care se promovează
băuturi spirtoase se vor încheia cu avertismentul, sonor și
vizual: îConsumul excesiv de alcool dăunează grav sănătății“.
SECȚIUNEA a 3-a
Publicitate la alimente

Art. 135. — Publicitatea la produsele alimentare va respecta
următoarele condiții:
a) nu va încuraja consumul excesiv de alimente;
b) afirmațiile precise privind nutriția (de exemplu, efectele
vitaminei C) ori afirmațiile legate de sănătate (de exemplu,
îAjută la o digestie sănătoasă“) se vor baza pe fapte științifice
solide și nu vor crea impresii înșelătoare privind beneficii
nutriționale sau de sănătate ale alimentului respectiv.
Art. 136. — Ilustrarea cu fructe și/sau cu porțiuni vegetale nu
este permisă decât în cazul în care fructele (sau părți de
fruct — suc de fructe, pulpă de fruct) și/sau porțiunile vegetale
sunt înscrise pe eticheta produsului și se regăsesc în conținutul
său în proporție de minimum 4%.
Art. 137. — În cazul utilizării la fabricarea alimentelor numai a
aromelor, se interzic ilustrarea, desenarea sau orice alte forme
de reprezentare a fructelor și/sau a porțiunilor vegetale.
Art. 138. — Nu se vor atribui alimentelor proprietăți de
prevenire, tratare sau vindecare a bolilor și nu se vor face
referiri la astfel de proprietăți; sunt exceptate de la această
interdicție apele minerale naturale care sunt utilizate ca
medicamente sau în scopuri curative în stațiunile balneare.
SECȚIUNEA a 4-a
Publicitate la produse medicamentoase

Art. 139. — Prin publicitate audiovizuală pentru produse
medicamentoase și tratamente medicale se înțelege orice formă
de promovare, efectuată în cadrul serviciilor de programe,
destinată să stimuleze distribuirea, consumul sau vânzarea
acestora.
Art. 140. — (1) Publicitatea și teleshoppingul sunt permise
numai în cazul produselor medicamentoase și al tratamentelor
medicale care nu necesită prescripție medicală.
(2) Reclama va avertiza publicul dacă produsele eliberate
fără prescripție medicală conțin substanțe ce pot dăuna
sănătății.
Art. 141. — Sunt interzise publicitatea și teleshoppingul la
produsele medicamentoase care conțin substanțe psihotrope sau
narcotice, în sensul convențiilor internaționale.
Art. 142. — Publicitatea pentru produsele medicamentoase
trebuie să susțină folosirea rațională a acestora, să le prezinte
în mod obiectiv, fără a le exagera calitățile terapeutice.
Art. 143. — (1) Promovarea produselor medicamentoase în
serviciile de programe audiovizuale va include în mod obligatoriu
următoarele:
a) denumirea produsului;
b) denumirea comună, dacă produsul conține un singur
ingredient activ;
c) indicația terapeutică (afecțiunile pentru care se folosește
produsul medicamentos);
d) avertizarea: îAcest produs se poate elibera fără prescripție
medicală. Se recomandă citirea cu atenție a prospectului. Dacă
apar manifestări neplăcute, adresați-vă medicului sau
farmacistului.“
(2) Prin derogare de la prevederile alin. (1) lit. d),
publicitatea pentru produsele medicamentoase, difuzată într-o
formă prescurtată (reminder), va include avertizarea: îSe
recomandă citirea cu atenție a prospectului.“
(3) În sensul prezentei decizii, prin reminder se înțelege
clipul publicitar care îndeplinește cumulativ următoarele condiții:
a) este o parte, o continuare și/sau o completare a aceleiași
campanii publicitare la un anumit produs medicamentos,
realizată în cadrul aceluiași serviciu de programe;

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 250/20.III.2006

b) reamintește publicului elemente din mesajul difuzat în
spotul principal al campaniei publicitare;
c) are o durată ce nu depășește 10 secunde.
(4) Avertizările menționate la alin. (1) lit. d) și la alin. (2) se
vor difuza în următoarele condiții:
a) în cazul spotului principal, textul va fi prezentat la sfârșitul
spotului publicitar, sonor și vizual, timp de minimum 6 secunde;
b) în cazul reminderului, textul va fi prezentat pe parcursul
difuzării spotului publicitar, în condiții care să asigure o percepție
clară a mesajului.
Art. 144. — (1) Este interzisă difuzarea de publicitate și
teleshopping pentru produse medicamentoase, vitamine,
suplimente alimentare, nutrienți, suplimente nutritive și tratamente
medicale, prezentate sau recomandate de personalități ale vieții
publice, culturale, științifice, sportive ori de alte persoane, care,
datorită celebrității lor, pot încuraja consumul acestor produse
sau tratamente.
(2) Este interzisă difuzarea de publicitate și teleshopping în
care personal medical sau farmaciști recomandă ori avizează
produse alimentare destinate copiilor, produse medicamentoase,
tratamente medicale, vitamine, suplimente alimentare, nutrienți
sau suplimente nutritive.
(3) Este interzisă difuzarea de publicitate și teleshopping
pentru produse alimentare destinate copiilor, produse
medicamentoase, vitamine, suplimente alimentare, nutrienți,
suplimente nutritive și tratamente medicale, dacă prezentările
conțin recomandări sau avize ale asociațiilor medicale.
Art. 145. — (1) Nici un fel de mesaj publicitar pentru
produse medicamentoase sau tratamente medicale nu poate fi
adresat persoanelor care au vârsta mai mică de 16 ani.
(2) Este interzisă difuzarea de publicitate pentru produse
medicamentoase, vitamine, suplimente alimentare, nutrienți,
suplimente nutritive și tratamente medicale în emisiuni pentru
copii sau în pauzele publicitare care precedă ori urmează unor
astfel de emisiuni.
(3) Producătorii și distribuitorii de produse medicamentoase,
vitamine, suplimente alimentare, nutrienți, suplimente nutritive și
tratamente medicale nu pot sponsoriza programele sau
emisiunile destinate copiilor.
(4) Publicitatea și teleshoppingul la produse și tratamente
pentru disfuncții sexuale sau probleme de natură sexuală ori
pentru creșterea sânilor nu pot fi difuzate decât în intervalul
orar 22,00—6,00 și trebuie însoțite de avertizarea că aceste
produse nu sunt destinate copiilor.
Art. 146. — (1) Este interzisă difuzarea de publicitate și
teleshopping:
a) la produse pentru tratarea alcoolismului;
b) la tratamente clinice împotriva căderii părului;
c) pentru hipnoză, terapie prin hipnoză, psihologie,
psihanaliză sau psihiatrie;
d) la acele produse medicamentoase al căror cost este
compensat.
(2) Este interzisă menționarea în publicitate sau în
teleshopping a unor indicații terapeutice pentru:
a) tuberculoză;
b) bolile cu transmisie sexuală;
c) alte boli infecțioase grave;
d) cancer și alte boli tumorale;
e) insomina cronică;
f) diabet și alte boli metabolice.
Art. 147. — Publicitatea la produsele medicamentoase nu
trebuie să conțină nici o mențiune care:
a) să dea impresia că o consultație medicală sau o
intervenție chirurgicală nu este necesară, în special prin oferirea
unor sugestii de diagnostic ori de tratament la distanță;
b) să sugereze că efectul tratamentului cu produsul
medicamentos respectiv este garantat, nu este însoțit de efecte
secundare sau este mai bun decât ori echivalent cu cel al altui
tratament sau produs medicamentos;
c) să sugereze că starea de sănătate normală a publicului
ar putea fi îmbunătățită prin consumul respectivului produs;

d) să sugereze că starea de sănătate normală a publicului
ar putea fi afectată dacă nu consumă produsul respectiv;
această interdicție nu se aplică campaniilor de vaccinare
susținute de industria farmaceutică și aprobate de Ministerul
Sănătății;
e) să sugereze că respectivul produs medicamentos este un
aliment, produs cosmetic sau alt bun de larg consum;
f) să sugereze că siguranța sau eficiența produsului
medicamentos se datorează faptului că este natural;
g) ar putea, prin descrierea sau reprezentarea detaliată a
unor simptome ori a unor cazuri clinice, să ducă la un
autodiagnostic eronat;
h) să se refere, în termeni improprii sau incorecți, la
vindecare;
i) folosește în termeni improprii, alarmanți sau incorecți
imagini, scheme ori fotografii care arată modificări ale
organismului uman provocate de boli sau leziuni ori de acțiunea
produselor medicamentoase asupra organismului uman sau a
unor părți ale acestuia;
j) evidențiază că respectivul produs medicamentos este
autorizat de Agenția Națională a Medicamentului.
Art. 148. — (1) Este interzisă difuzarea de publicitate și
teleshopping la produse și tratamente naturiste, care, după caz,
nu sunt însoțite de avertizarea, sonoră și scrisă:
a) îProdus neatestat medical“;
b) îMetodă neatestată medical“.
(2) În cazul în care produsele și tratamentele naturiste au
fost verificate din punct de vedere medical, acest lucru va fi
atestat de Colegiul Medicilor din România.
(3) Avertizarea prevăzută la alin. (1) se va face la finalul
mesajului publicitar.
Art. 149. — Publicitatea și teleshoppingul pentru produse și
tratamente homeopate sunt permise numai pentru produsele și
tratamentele avizate de Ministerul Sănătății sau de Colegiul
Medicilor din România.
Art. 150. — Este interzisă difuzarea de emisiuni sau
teleshopping în care sunt prezentate cazuri de vindecare a unor
boli grave cu ajutorul tratamentelor convenționale sau
neconvenționale, dacă diagnosticul și actele medicale care îl
atestă nu au fost certificate de Colegiul Medicilor din România
ori dacă în emisiune sau în teleshopping nu este prezent și un
reprezentant al Colegiului Medicilor din România, care să
certifice din punct de vedere medical rezultatele obținute.
Art. 151. — (1) Este interzisă difuzarea de publicitate și
teleshopping în care se sugerează că este necesar ca oricine
să își suplimenteze dieta cu vitamine și minerale sau că astfel
de suplimente pot să îmbunătățească funcții fizice ori mentale
care în mod normal sunt bune.
(2) Promovarea în serviciile de programe audiovizuale de
radio și de televiziune a suplimentelor alimentare, suplimentelor
nutritive, vitaminelor și nutrienților va include în mod obligatoriu
avertizarea: îAcesta este un supliment alimentar. Citiți cu atenție
prospectul.“
(3) Durata avertizării menționate la alin. (2) va fi de minimum
3 secunde și aceasta va fi difuzată la sfârșitul spotului publicitar;
pe posturile de televiziune avertizarea va fi prezentată atât
sonor, cât și vizual.
(4) În cazul reminderului, textul precizat la alin. (2) va fi
prezentat pe parcursul difuzării spotului publicitar, în condiții care
să asigure o percepție clară a mesajului.
Art. 152. — Emisiunile audiovizuale, publicitatea și
teleshoppingul destinate produselor sau tratamentelor pentru
slăbit și pentru menținerea greutății corporale, fără indicații
terapeutice, vor respecta următoarele condiții:
a) să existe dovezi medicale, de încredere, pentru fiecare
afirmație, privind efectele benefice ale produselor sau
tratamentelor;
b) să indice, când se afirmă că greutatea unei persoane a
scăzut cu o anumită valoare, perioada în care s-a realizat
această scădere;
c) greutatea pierdută și perioada în care aceasta s-a obținut
trebuie să fie compatibile cu practicile medicale și de dietă
general acceptate și să nu semnifice calități nereprezentative ale
produsului sau serviciului medical oferit;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 250/20.III.2006
d) în cazul alimentelor și al băuturilor cu cantități calorice
scăzute, dacă sunt prezentate ca o parte a regimului de slăbire,
se va indica faptul că produsul respectiv poate conduce la
pierderea de greutate numai ca parte a unei diete ce
controlează caloriile/energia;
e) în cazul produselor special elaborate pentru a fi utilizate
în diete cu restricții calorice, care, conform instrucțiunilor
producătorului, înlocuiesc în totalitate sau în parte aportul
alimentar zilnic, acestea nu pot fi promovate sub alt nume decât
îsubstitut alimentar complet pentru slăbit“ sau îsubstitut alimentar
parțial pentru slăbit“;
f) în cazul produselor alimentare și al băuturilor cu cantități
calorice scăzute nu se vor face referiri la rata ori la mărimea
scăderii în greutate ca rezultat al utilizării respectivelor produse
sau la reducerea senzației de foame ori la creșterea senzației
de sațietate.
Art. 153. — (1) Promovarea sau prezentarea produselor și
tratamentelor pentru slăbit ori pentru menținerea greutății
corporale trebuie să includă avertizarea, sonoră și scrisă, cu o
durată de minimum 5 secunde: îConsultați medicul înainte de a
urma dieta“; dieta trebuie prezentată sau promovată ca o
măsură pe termen scurt.
(2) Sunt interzise mărturiile sau relatarea unor cazuri
particulare care să justifice urmarea dietei respective.
Art. 154. — Publicitatea și teleshoppingul pentru orice fel de
produs sau tratament pentru slăbit ori pentru menținerea
greutății corporale vor respecta următoarele condiții:
a) nu se vor adresa persoanelor sub 18 ani și vor avertiza
publicul asupra acestui aspect printr-un insert scris și/sau sonor;
b) nu pot fi difuzate în emisiunile pentru copii sau în pauzele
publicitare care precedă ori urmează unor astfel de emisiuni;
c) nu se vor adresa în mod direct persoanelor obeze, nu vor
include exemple cu cazuri în care se vorbește sau apar
persoane care ar fi fost obeze înainte de a utiliza produsele ori
serviciul căruia i se face publicitate;
d) nu vor sugera sau nu vor afirma că a fi subponderal este
adecvat sau de dorit.
SECȚIUNEA a 5-a
Publicitatea politică și publicitatea referitoare
la exercitarea unor profesii

Art. 155. — (1) În sensul prezentului cod, constituie
publicitate politică clipurile publicitare care promovează un partid,
un om politic sau un mesaj politic.
(2) Publicitatea politică este interzisă, cu excepția perioadelor
de campanie electorală.
Art. 156. — (1) Este interzisă publicitatea la cabinetele
notariale și la orice formă de exercitare a profesiei de avocat.
(2) Este interzisă publicitatea care promovează executori
judecătorești și experți judiciari.
Art. 157. — (1) Membrii activi ai barourilor de avocați nu pot
realiza sau modera emisiuni în care se dezbat cazuri aflate în
cercetare ori pe rolul instanțelor de judecată.
(2) Participarea și intervențiile avocaților în emisiunile
audiovizuale în care se dezbat cazuri aflate în cercetare sau pe
rolul instanțelor și în care aceștia sunt angajați vor respecta
normele deontologice ale profesiei de avocat.
Art. 158. — (1) Este interzisă orice formă de publicitate
pentru furnizarea de servicii medicale publice, de stat și private.
(2) Participarea și intervenția medicilor în emisiuni sau în
programe pe teme medicale vor respecta principiile deontologice
înscrise în Codul de deontologie medicală adoptat de Colegiul
Medicilor din România.
(3) În emisiunile audiovizuale pe teme medicale nu se vor
recomanda medicamente, identificate prin marcă sau denumire
comercială, tratamente medicale și cabinete medicale furnizoare
de servicii publice, de stat și private.

15

SECȚIUNEA a 6-a
Emisiuni de teleshopping

Art. 159. — (1) Emisiunea de teleshopping constă în
difuzarea către public a unor oferte de comercializare directă
privind furnizarea contra cost a unor bunuri, inclusiv imobiliare
și necorporale, sau, după caz, prezentarea unor servicii,
disponibile printr-un contract la distanță.
(2) În sensul prezentului cod, prin contract la distanță se
înțelege contractul de furnizare de produse sau servicii încheiat
între un comerciant și un consumator, în cadrul unui sistem de
vânzare organizat de către comerciant, care utilizează în mod
exclusiv, înainte și la încheierea acestui contract, una sau mai
multe tehnici de comunicație la distanță.
(3) Ofertele difuzate trebuie să respecte prevederile Ordonanței
Guvernului nr. 130/2000 privind regimul juridic al contractelor la
distanță, aprobată cu modificări și completări prin Legea
nr. 51/2003, și ale Ordonanței Guvernului nr. 85/2004 privind
protecția consumatorilor, la încheierea și executarea contractelor
la distanță privind serviciile financiare, aprobată prin Legea
nr. 399/2004.
Art. 160. — (1) Emisiunea de teleshopping trebuie
identificată ca atare și separată clar de programele audiovizuale,
sonor și vizual, prin coperte neutre.
(2) Emisiunea de teleshopping nu poate conține și nu poate
fi întreruptă pentru difuzarea de spoturi publicitare.
Art. 161. — Dispozițiile art. 160 nu se aplică serviciilor de
programe dedicate exclusiv teleshoppingului.

TITLUL VIII
Sancțiuni și dispoziții finale
Art. 162. — (1) Nerespectarea prevederilor art. 23, 25 și ale
art. 28 alin. (2), art. 43, 44 și 132, precum și refuzul ducerii la
îndeplinire a dispozițiilor referitoare la acordarea dreptului la
replică se sancționează conform dispozițiilor art. 90 alin. (2) din
Legea audiovizualului nr. 504/2002, cu modificările și
completările ulterioare.
(2) Nerespectarea prevederilor celorlalte articole ale prezentei
decizii, precum și refuzul ducerii la îndeplinire a dispozițiilor
referitoare la acordarea rectificării se sancționează conform
dispozițiilor art. 91 din Legea nr. 504/2002, cu modificările și
completările ulterioare.
(3) În individualizarea sancțiunii Consiliul Național al
Audiovizualului va ține cont, după caz, de următoarele aspecte:
a) gravitatea faptei și efectele acesteia;
b) sancțiunile primite anterior, pe o perioadă de cel mult un an;
c) ziua din săptămână și intervalul de difuzare a emisiunii în
cauză;
d) durata emisiunii;
e) audiența înregistrată.
(4) În cazul nerespectării dispozițiilor art. 157 alin. (2) și ale
art. 158 alin. (2), Consiliul Național al Audiovizualului va sesiza
Uniunea Națională a Barourilor din România sau Colegiul
Medicilor din România, solicitându-le să analizeze în ce măsură
au fost respectate principiile deontologice stabilite de acestea și
să sancționeze conduitele necorespunzătoare, în conformitate cu
prevederile statutare.
Art. 163. — La data intrării în vigoare a prezentei decizii se
abrogă:
— Decizia Consiliului Național al Audiovizualului nr. 114/2002
privind dreptul la replică și rectificare, publicată în Monitorul
Oficial al României, Partea I, nr. 773 din 24 octombrie 2002;
— Decizia Consiliului Național al Audiovizualului nr. 130/2002
privind difuzarea operelor audiovizuale românești, publicată în
Monitorul Oficial al României, Partea I, nr. 880 din 6 decembrie
2002;
— Decizia Consiliului Național al Audiovizualului nr. 258/2003
privind difuzarea operelor audiovizuale europene, publicată în

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 250/20.III.2006

Monitorul Oficial al României, Partea I, nr. 677 din 24 septembrie
2003;
— Decizia Consiliului Național al Audiovizualului nr. 248/2004
privind protecția demnității umane și a dreptului la propria imagine,
publicată în Monitorul Oficial al României, Partea I, nr. 668 din
26 iulie 2004, cu modificările și completările ulterioare;
— Decizia Consiliului Național al Audiovizualului nr. 249/2004
privind protecția copiilor în cadrul serviciilor de programe, publicată
în Monitorul Oficial al României, Partea I, nr. 668 din 26 iulie
2004, cu modificările și completările ulterioare;
— Decizia Consiliului Național al Audiovizualului nr. 254/2004
privind publicitatea, sponsorizarea și teleshoppingul, publicată în

Monitorul Oficial al României, Partea I, nr. 668 din 26 iulie
2004, cu modificările și completările ulterioare;
— Decizia Consiliului Național al Audiovizualului nr. 204/2005
privind interzicerea apologiei crimelor regimurilor totalitare și
denigrării victimelor lor, publicată în Monitorul Oficial al
României, Partea I, nr. 246 din 24 martie 2005;
— Decizia Consiliului Național al Audiovizualului nr. 519/2005
privind asigurarea informării corecte și a pluralismului, publicată în
Monitorul Oficial al României, Partea I, nr. 888 din 4 octombrie
2005, cu modificările și completările ulterioare.

Președintele Consiliului Național al Audiovizualului,
Ralu Filip
București, 2 martie 2006.
Nr. 130.
ANEXA Nr. 1*)
MARCAJ CAMERĂ ASCUNSĂ

*) Anexa nr. 1 este reprodusă în facsimil.
ANEXA Nr. 2
RAPORT

privind procentul rezervat operelor europene în perioada .....
Denumirea radiodifuzorului (titularul licenței audiovizuale):

Denumirea serviciului de programe/
Licența audiovizuală nr. ...

1

Procent din timpul de difuzare
rezervat operelor europene

2

Opere europene create
de producători independenți
Procent din timpul
de difuzare sau din
bugetul de programe
3

Opere recente, procent
din col. 3
4

Observații

5

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 250/20.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114265]
ISSN 1453—4495

PDF compression, OCR, web-optimization with CVISION's PdfCompressor

