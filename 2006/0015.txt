Anul 174 (XVIII) — Nr. 15

PARTEA

I

LEGI, DECRETE, HOTĂRÂRI ȘI ALTE ACTE

Luni, 9 ianuarie 2006

SUMAR

Nr.

Pagina
HOTĂRÂRI ALE GUVERNULUI ROMÂNIEI

Pagina

1.841/2005. — Hotărâre privind aprobarea bugetului de
venituri și cheltuieli pe anul 2006 al Comisiei
Naționale pentru Controlul Activităților Nucleare .....

2–3

1.838/2005. — Hotărâre privind aprobarea licenței de
concesiune a activității miniere de exploatare,
încheiată între Agenția Națională pentru Resurse
Minerale și Societatea Comercială îMineral
Quantum“ — S.R.L. ................................................

3

4–5

1.842/2005. — Hotărâre privind aprobarea obiectivelor
etapei a VII-a — 2006 a Programului de realizare
a Sistemului național antigrindină ..........................

1.832/2005. — Hotărâre pentru modificarea și
completarea Regulamentului privind procedura de
constituire, atribuțiile și funcționarea comisiilor
pentru stabilirea dreptului de proprietate privată
asupra terenurilor, a modelului și modului de
atribuire a titlurilor de proprietate, precum și
punerea în posesie a proprietarilor, aprobat prin
Hotărârea Guvernului nr. 890/2005 ........................

1.839/2005. — Hotărâre privind modificarea art. 5
alin. (1) și (2) din Normele metodologice pentru
aplicarea Legii nr. 290/2003 privind acordarea de
despăgubiri sau compensații cetățenilor români
pentru bunurile proprietate a acestora, sechestrate,
reținute sau rămase în Basarabia, Bucovina de
Nord și Ținutul Herța, ca urmare a stării de război
și a aplicării Tratatului de Pace între România și
Puterile Aliate și Asociate, semnat la Paris la
10 februarie 1947, aprobate prin Hotărârea
Guvernului nr. 1.239/2004 ......................................

Nr.

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.019/2005. — Ordin al ministrului finanțelor publice
privind modificarea Ordinului ministrului finanțelor
publice nr. 334/2005 pentru aprobarea modelului
și conținutului Cererii de înregistrare și atestare a
activității de distribuție și comercializare angro de
băuturi alcoolice și/sau produse din tutun și
Atestatului pentru distribuție și comercializare
angro de produse supuse accizelor, în condițiile
art. 2441 alin. (1) din Legea nr. 571/2003 privind
Codul fiscal, cu modificările și completările
ulterioare, precum și a Instrucțiunilor privind
procedura de soluționare a Cererii de înregistrare
și atestare a activității de distribuție și
comercializare angro de băuturi alcoolice și/sau
produse din tutun ......................................................

7

ACTE ALE ÎNALTEI CURȚI DE CASAȚIE
ȘI JUSTIȚIE
4

Decizia nr. IV din 26 septembrie 2005 ............................

7–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 15/9.I.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Regulamentului privind procedura de constituire,
atribuțiile și funcționarea comisiilor pentru stabilirea dreptului de proprietate privată
asupra terenurilor, a modelului și modului de atribuire a titlurilor de proprietate,
precum și punerea în posesie a proprietarilor, aprobat prin Hotărârea Guvernului nr. 890/2005
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Regulamentul privind procedura de constituire,
atribuțiile și funcționarea comisiilor pentru stabilirea dreptului
de proprietate privată asupra terenurilor, a modelului și
modului de atribuire a titlurilor de proprietate, precum și
punerea în posesie a proprietarilor, aprobat prin Hotărârea
Guvernului nr. 890/2005, publicată în Monitorul Oficial al
României, Partea I, nr. 732 din 11 august 2005, cu
modificările și completările ulterioare, se modifică și se
completează după cum urmează:
1. După alineatul (2) al articolului 10 se introduc șase
noi alineate, alineatele (3)—(8), cu următorul cuprins:
î(3) Comisiile locale de fond funciar vor atașa la cerere
o situație centralizatoare privind terenurile aflate la
dispoziția lor, sub semnătura tuturor membrilor comisiei,
avizată de comisia județeană de fond funciar, care să
ateste că în rezerva comisiei locale de fond funciar nu mai
există teren, pe baza situației suprafețelor de teren pentru
care s-au emis titluri de proprietate, situație comunicată de
către oficiile de cadastru și publicitate imobiliară.
(4) Atunci când nu mai există teren în rezerva comisiei
de fond funciar, aceasta se va putea adresa, prin
intermediul comisiei județene de fond funciar, instituțiilor și
autorităților publice care administrează teren proprietate a
statului.
(5) Toate instituțiile și autoritățile publice care au în
administrare terenuri proprietate publică a statului sunt
obligate să răspundă cererilor formulate de comisiile de
fond funciar și să comunice acestora suprafețele de teren
care pot fi disponibilizate, în condițiile legii, în termen de
45 de zile de la data primirii cererii.
(6) Comisiile de fond funciar vor putea solicita teren
pentru compensarea cu teren echivalent de la stațiunile și
institutele de cercetare doar dacă nu mai există teren
disponibil administrat de alte instituții și autorități publice în
județul respectiv sau în județele învecinate.
(7) Prevederile alin. (6) nu se aplică atunci când
retrocedarea se face pe vechiul amplasament al
proprietarului deposedat.
(8) În aplicarea art. 9 alin. (1) și a art. 24 alin. (6) din
Legea nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar
nr. 18/1991 și ale Legii nr. 169/1997, cu modificările și
completările ulterioare, reconstituirea dreptului de proprietate
pentru vechile amplasamente se face în perimetrul unităților
de cercetare-dezvoltare pe terenuri agricole care nu sunt
indispensabile cercetării.“
2. Articolul 14 va avea următorul cuprins:
îArt. 14. — La cererea proprietarilor sau a moștenitorilor
prevăzuți la art. 27 alin. (2 1 ) din Legea nr. 18/1991,

republicată, cu modificările și completările ulterioare,
comisiile locale înaintează comisiilor județene, în termen de
15 zile de la data înregistrării cererilor, planurile parcelare
și procesul-verbal de punere în posesie pentru eliberarea
titlurilor de proprietate, însoțite de un extras de carte
funciară“.
3. Teza a III-a a articolului 15 va avea următorul
cuprins:
îBirourile de cadastru și publicitate imobiliară vor furniza
aceste informații în maximum 20 de zile.“
4. La articolul 27, după alineatul (7) se introduc două
noi alineate, alineatele (71) și (72), cu următorul cuprins:
î(71) Hotărârile de validare ale comisiei județene vor
cuprinde, atunci când sunt aplicabile dispozițiile art. III
alin. (11) din Legea nr. 169/1997 pentru modificarea și
completarea Legii foondului funciar nr. 18/1991, cu
modificările și completările ulterioare, un articol distinct prin
care se constată trecerea suprafeței supuse restituirii din
domeniul public în domeniul privat al statului sau al
localităților și punerea sa la dispoziție comisiei locale în
vederea punerii în posesie.
(72) Atunci când retrocedarea este solicitată în numele
unei persoane juridice, alta decât formele asociative
prevăzute la art. 26 din Legea nr. 1/2000, cu modificările și
completările ulterioare, la cerere se vor atașa dovezi care
să ateste că aceasta este continuatoarea sau succesoarea
fostului proprietar: hotărâri judecătorești sau, în completare,
alte dovezi.“
5. După alineatul (4) al articolului 39 se introduce un
nou alineat, alineatul (5), cu următorul cuprins:
î(5) Comisia de fond funciar va soluționa cererile în
următoarea ordine: în primul rând vor fi soluționate cererile
ce privesc amplasamente pentru care nu s-au eliberat titluri
de proprietate altor persoane, apoi cererile vor fi soluționate
în ordinea primirii lor.“
6. După alineatul (2) al articolului 68 se introduce un
nou alineat, alineatul (3), cu următorul cuprins:
î(3) Suprafața care se va lua în considerare pentru
aplicarea dispozițiilor alin. (1), precum și pentru situațiile
prevăzute de art. 31 alin. (3)—(6) din Legea nr. 1/2000, cu
modificările și completările ulterioare, privește toate
suprafețele retrocedate potrivit legilor fondului funciar,
indiferent de momentul sau de actul normativ pe baza
căruia s-a efectuat retrocedarea.“
Art. II. — (1) Propunerile comisiilor comunale, orășenești
și municipale privind stabilirea dreptului de proprietate
asupra terenurilor, validate prin hotărâri ale comisiilor
județene și a municipiului București, adoptate anterior
intrării în vigoare a prezentei hotărâri, sunt și rămân
valabile dacă nu au fost contestate în termenul legal.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 15/9.I.2006
(2) În cazurile prevăzute la alin. (1), terenurile care
fac obiectul retrocedării către persoanele îndreptățite,
conform Legii fondului funciar nr. 18/1991, republicată, cu
modificările și completările ulterioare, vor fi predate pe
bază de protocol comisiilor locale, în termen de 30 de zile

3

de la comunicarea hotărârii de validare a propunerilor
comisiilor locale, adoptate anterior intrării în vigoare a
prezentei hotărâri, însoțită de documentația care a stat la
baza acesteia, cu respectarea prevederilor legale.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Vasile Lupu,
secretar de stat
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.832.

GUVERNUL ROMÂNIEI

HOTĂRÂRE
privind aprobarea licenței de concesiune a activității miniere de exploatare,
încheiată între Agenția Națională pentru Resurse Minerale și Societatea Comercială
îMineral Quantum“ — S.R.L.
În temeiul art. 108 din Constituția României, republicată, și al art. 21 alin. (1) din Legea minelor nr. 85/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă licența de concesiune a activității
miniere de exploatare a apei minerale naturale
carbogazoase — încheiată între Agenția Națională pentru
Resurse Minerale, în calitate de concedent, și Societatea
Comercială îMineral Quantum“ — S.R.L., cu sediul în
localitatea Sâncrăieni, Str. Gării nr. 600, județul Harghita, în
calitate de concesionar, în perimetrul Dealul Cetății,

județul Harghita, prevăzută în anexa*) care face parte
integrantă din prezenta hotărâre.
Art. 2. — Licența de concesiune a activității miniere de
exploatare prevăzută la art. 1 intră în vigoare la data
publicării prezentei hotărâri în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Președintele Agenției Naționale pentru Resurse Minerale,
Gheorghe Buliga
Ministrul mediului și gospodăririi apelor,
Sulfina Barbu
p. Ministrul finanțelor publice,
Doina-Elena Dascălu,
secretar de stat
București, 22 decembrie 2005.
Nr. 1.838.
*) Anexa nu se publică, fiind clasificată potrivit legii.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 15/9.I.2006
GUVERNUL ROMÂNIEI

HOTĂRÂRE
privind modificarea art. 5 alin. (1) și (2) din Normele metodologice pentru aplicarea
Legii nr. 290/2003 privind acordarea de despăgubiri sau compensații cetățenilor români
pentru bunurile proprietate a acestora, sechestrate, reținute sau rămase în Basarabia,
Bucovina de Nord și Ținutul Herța, ca urmare a stării de război și a aplicării Tratatului de Pace
între România și Puterile Aliate și Asociate, semnat la Paris la 10 februarie 1947,
aprobate prin Hotărârea Guvernului nr. 1.239/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatele (1) și (2) ale articolului 5 din
Normele metodologice pentru aplicarea Legii nr. 290/2003
privind acordarea de despăgubiri sau compensații
cetățenilor români pentru bunurile proprietate a acestora,
sechestrate, reținute sau rămase în Basarabia, Bucovina de
Nord și Ținutul Herța, ca urmare a stării de război și a
aplicării Tratatului de Pace între România și Puterile Aliate
și Asociate, semnat la Paris la 10 februarie 1947, aprobate
prin Hotărârea Guvernului nr. 1.239/2004, publicată în
Monitorul Oficial al României, Partea I, nr. 747 din
17 august 2004, se modifică și vor avea următorul cuprins:
îArt. 5. — (1) Prin valoarea de circulație a categoriilor de
terenuri, comunicată de către primării, în sensul art. 2 alin. (2)

din Legea nr. 290/2003, se înțelege prețul mediu/ha/țară,
calculat din media celui mai mic preț înscris în cel puțin
5 acte translative de proprietate pentru categoria de teren
în cauză, încheiate în formă autentică în anul anterior
stabilirii despăgubirii și înregistrate în rolurile agricole sau
fiscale, și cel mai mare preț de referință pentru categoria
de teren în cauză, comunicat de Ministerul Agriculturii,
Pădurilor și Dezvoltării Rurale.
(2) Valoarea de circulație a categoriilor de terenuri se
stabilește anual, conform prevederilor alin. (1), prin ordin
comun al ministrului agriculturii, pădurilor și dezvoltării
rurale și al ministrului administrației și internelor, publicat în
Monitorul Oficial al României, Partea I.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul agriculturii, pădurilor și dezvoltării rurale,
Vasile Lupu,
secretar de stat
p. Ministrul finanțelor publice,
Claudiu Doltu,
secretar de stat
București, 22 decembrie 2005.
Nr. 1.839.
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2006
al Comisiei Naționale pentru Controlul Activității Nucleare
În temeiul art. 108 din Constituția României, republicată, și al art. 3 alin. (4) din Ordonanța de urgență a
Guvernului nr. 11/2004 privind stabilirea unor măsuri de reorganizare în cadrul administrației publice centrale, aprobată cu
modificări și completări prin Legea nr. 228/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe
anul 2006 al Comisiei Naționale pentru Controlul Activităților
Nucleare, prevăzut în anexa care face parte integrantă din
prezenta hotărâre.
Art. 2. — Cheltuielile totale aferente veniturilor înscrise
în bugetul de venituri și cheltuieli al Comisiei Naționale
pentru Controlul Activităților Nucleare reprezintă limite
maxime și nu pot fi depășite decât în cazuri justificate și
numai cu aprobarea Guvernului.
(2) În cazul în care, în cursul execuției bugetare, se
înregistrează nerealizări ale veniturilor aprobate, Comisia

Națională pentru Controlul Activităților Nucleare poate
efectua cheltuieli proporțional cu gradul de realizare a
veniturilor.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei (RON)
la 5.000 lei (RON).
(2) Contravenției prevăzute la alin. (1) i se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările ulterioare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 15/9.I.2006
(3) Contravenția se constată și amenda se aplică de
către organele de control financiar ale statului, împuternicite

5

conform legii, persoanelor vinovate de nerespectarea
prevederilor prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Președintele Comisiei Naționale
pentru Controlul Activităților Nucleare,
Vilmos Zsombori
Șeful Cancelariei Primului-Ministru,
Aleodor Marian Frâncu
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.841.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 15/9.I.2006
GUVERNUL ROMÂNIEI

HOTĂRÂRE
privind aprobarea obiectivelor etapei a VII-a — 2006
a Programului de realizare a Sistemului național antigrindină
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă obiectivele etapei a VII-a — 2006 a Programului
de realizare a Sistemului național antigrindină, prevăzute în anexa care face
parte integrantă din prezenta hotărâre.
Art. 2. — Sumele pentru finanțarea obiectivelor etapei a VII-a — 2006
a Programului de realizare a Sistemului național antigrindină, prevăzute în
anexă, se asigură din fondurile alocate cu această destinație din bugetul
pentru anul 2006 al Ministerului Agriculturii, Pădurilor și Dezvoltării Rurale.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor
și dezvoltării rurale,
Vasile Lupu,
secretar de stat
p. Ministrul economiei și comerțului,
Ionel Manțog,
secretar de stat
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.842.
ANEXĂ
OBIECTIVELE

Etapei a VII-a — 2006 a Programului de realizare a Sistemului național antigrindină
Nr.
crt.

Denumirea obiectivului

1. Exploatare operațională a Unității-pilot
de combatere a căderilor de grindină
Prahova
2. Finalizare proiecte tehnice și execuție
parțială pentru Centrul zonal de coordonare
Moldova și Unitatea de combatere
a căderilor de grindină Moldova 1, Iași
3. Proiecte tehnice, asistență tehnică,
taxe și avize pentru Unitatea de combatere
a căderilor de grindină Moldova 2, Vrancea
4. Studiu de fezabilitate și cercetare concepție
de unitate pentru Centrul zonal
de coordonare Transilvania și Unitatea
de combatere a căderilor de grindină
Mureș
5. Studiu de fezabilitate și cercetare concepție
de unitate pentru Unitatea de combatere
a căderilor de grindină Timiș
Total general fonduri pentru anul 2006

Fonduri
pentru finanțarea
obiectivelor
(mii lei)*)

Termenul final
de realizare

Unitatea beneficiară

Direcția pentru Agricultură
și Dezvoltare Rurală
Prahova
Direcția pentru Agricultură
și Dezvoltare Rurală Iași

Observații

2.507

15 noiembrie
2006

Cheltuieli
de funcționare

1.500

15 decembrie
2006

1.000

15 decembrie
2006

300

30 octombrie
2006

Direcția pentru Agricultură Cheltuieli de capital
și Dezvoltare Rurală
Vrancea
Direcția pentru Agricultură Cheltuieli de capital
și Dezvoltare Rurală Mureș

300

30 septembrie
2006

Direcția pentru Agricultură
și Dezvoltare Rurală Timiș

Cheltuieli de capital

Cheltuieli de capital

5.607

*) Prețurile sunt orientative, avându-se în vedere experiența cheltuielilor cu unitățile create, urmând ca definitivarea acestora să fie stabilită pe
bază de oferte, în condițiile legii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 15/9.I.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind modificarea Ordinului ministrului finanțelor publice nr. 334/2005 pentru aprobarea
modelului și conținutului Cererii de înregistrare și atestare a activității de distribuție și
comercializare angro de băuturi alcoolice și/sau produse din tutun și Atestatului pentru distribuție
și comercializare angro de produse supuse accizelor, în condițiile art. 2441 alin. (1) din Legea
nr. 571/2003 privind Codul fiscal, cu modificările și completările ulterioare, precum și a
Instrucțiunilor privind procedura de soluționare a Cererii de înregistrare și atestare a activității
de distribuție și comercializare angro de băuturi alcoolice și/sau produse din tutun
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
în temeiul art. 201 din Ordonanța Guvernului nr. 92/2003 privind Codul de procedură fiscală, republicată, cu
modificările și completările ulterioare, și al art. 2441 alin. (1) din Legea nr. 571/2003 privind Codul fiscal, cu modificările
și completările ulterioare, precum și al art. 196 alin. (2) din Ordonanța Guvernului nr. 92/2003, republicată, cu modificările
și completările ulterioare,
ministrul finanțelor publice emite următorul ordin:
Art. I. — Instrucțiunile privind procedura de soluționare
a Cererii de înregistrare și atestare a activității de
distribuție și comercializare angro de băuturi alcoolice și/sau
produse din tutun, prevăzute în anexa nr. 3 la Ordinul
ministrului finanțelor publice nr. 334/2005 pentru aprobarea
modelului și conținutului Cererii de înregistrare și atestare
a activității de distribuție și comercializare angro de băuturi
alcoolice și/sau produse din tutun și Atestatului pentru
distribuție și comercializare angro de produse supuse
accizelor, în condițiile art. 244 1 alin. (1) din Legea
nr. 571/2003 privind Codul fiscal, cu modificările și
completările ulterioare, precum și a Instrucțiunilor privind
procedura de soluționare a Cererii de înregistrare și
atestare a activității de distribuție și comercializare angro de
băuturi alcoolice și/sau produse din tutun, publicat în
Monitorul Oficial al României, Partea I, nr. 258 din
29 martie 2005, se completează cu punctul 14 cu
următorul cuprins:

î14. Anularea Atestatului pentru distribuție și
comercializare angro de produse supuse accizelor, emis
anterior cererii prin care se modifică datele înscrise inițial
în formularul «Cerere de înregistrare și atestare a activității
de distribuție și comercializare angro de băuturi alcoolice
și/sau produse din tutun», produce efecte de la data
valabilității noului atestat, potrivit pct. 7 teza a II-a.“
Art. II. — Colectivul îProiectului Codului de procedură
fiscală“, Direcția de autorizări, Direcția generală a
tehnologiei informației, direcțiile generale ale finanțelor
publice județene și a municipiului București și Direcția
generală de administrare a marilor contribuabili vor lua
măsuri pentru ducerea la îndeplinire a prevederilor
prezentului ordin.
Art. III. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 29 decembrie 2005.
Nr. 2.019.

ACTE ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. IV
din 26 septembrie 2005
Dosar nr. 4/2005
Sub președinția domnului profesor univ. dr. Nicolae Popa, președintele Înaltei Curți de Casație și Justiție
Înalta Curte de Casație și Justiție constituită în Secții Unite, în conformitate cu dispozițiile art. 25 lit. a) din Legea nr. 304/2004
privind organizarea judiciară, republicată, s-a întrunit în vederea examinării recursului în interesul legii, declarat de procurorul general al
Parchetului de pe lângă Înalta Curte de Casație și Justiție, cu privire la problema dacă sunt aplicabile dispozițiile de agravare ale
art. 75 alin. 1 lit. b) teza a II-a din Codul penal în cazul infracțiunii de omor calificat prevăzute de art. 175 alin. 1 lit. c) din Codul penal.
Secțiile Unite au fost constituite cu respectarea cerințelor art. 34 din Legea nr. 304/2004, republicată, fiind prezenți 78 de
judecători din totalul de 107 judecători în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Nicoleta
Eucarie.
Reprezentantul procurorului general al Parchetului de pe lângă Înalta Curte de Casație și Justiție a susținut recursul în
interesul legii, cerând să se decidă în sensul că, în cazul infracțiunii de omor calificat prevăzute de art. 174 alin. 1, raportat la art. 175
alin. 1 lit. c) din Codul penal, nu este aplicabilă și dispoziția prevăzută la art. 75 alin. 1 lit. b) din același cod, potrivit căreia săvârșirea
faptei prin violențe asupra membrilor familiei constituie circumstanță agravantă.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 15/9.I.2006
SECȚIILE

U N I T E,

deliberând asupra recursului în interesul legii, constată următoarele:
În legătură cu aplicarea dispozițiilor art. 75 alin. 1 lit. b) din Codul penal, în raport cu prevederea specială de agravare prevăzută
la art. 175 alin. 1 lit. c) din același cod, instanțele judecătorești nu au un punct de vedere unitar, constatându-se că au fost pronunțate
soluții diferite cu privire la problema dacă, în cazul infracțiunii de omor calificat prevăzute în art. 174 alin. 1, raportat la art. 175 alin. 1
lit. c) din Codul penal, trebuie reținută și circumstanța agravantă ce se referă la săvârșirea faptei prin violențe asupra membrilor familiei.
Astfel, unele instanțe au considerat că prin aplicarea circumstanței agravante legale prevăzute în art. 75 alin. 1 lit. b) teza
a II-a din Codul penal, referitoare la comiterea faptei îprin violențe asupra membrilor familiei“, concomitent cu reținerea agravantei
speciale prevăzute în art. 175 alin. 1 lit. c) din Codul penal, constând în săvârșirea omorului îasupra soțului sau unei rude apropiate“,
nu se atribuie efect dublu agravant aceleiași împrejurări de fapt, întrucât cele două texte de lege nu au conținut identic, expresia
îmembru al familiei“ nefiind echivalentă cu aceea de îrudă apropiată“.
S-a motivat că rațiunea instituirii circumstanței agravante prevăzute în art. 75 alin. 1 lit. b) teza a II-a din Codul penal constă
în asigurarea unei protecții mai eficiente a relațiilor dintre membrii aceleiași familii, prin stabilirea posibilității aplicării unei pedepse mai
severe celui care săvârșește acte de violență asupra persoanelor din familia sa.
Alte instanțe, dimpotrivă, s-au pronunțat în sensul că, în cazul săvârșirii infracțiunii de omor calificat prevăzute în art. 174 alin. 1,
raportat la art. 175 alin. 1 lit. c) din Codul penal, nu este posibilă și reținerea circumstanței agravante prevăzute în art. 75 alin. 1
lit. b) teza a II-a din același cod, considerând că atâta timp cât o anumită împrejurare constituie o trăsătură componentă a infracțiunii,
care impune reținerea caracterului ei calificat, nu se mai justifică agravarea pedepsei prin atribuirea semnificației de circumstanță
agravantă legală aceleiași împrejurări.
Aceste din urmă instanțe au procedat corect.
Într-adevăr, în raport cu prevederile art. 175 alin. 1 lit. c), raportat la art. 174 alin. 1 din Codul penal, constituie infracțiune de
omor calificat, în accepțiunea reglementării date prin aceste texte de lege, îomorul săvârșit... asupra soțului sau unei rude apropiate“.
Potrivit art. 149 alin. 1 din Codul penal, îrude apropiate sunt ascendenții și descendenții, frații și surorile, copiii acestora,
precum și persoanele devenite prin înfiere, potrivit legii, astfel de rude“.
Pe de altă parte, este de observat că, în conformitate cu art. 75 alin. 1 lit. b) teza a II-a din Codul penal, constituie
circumstanță agravantă legală împrejurarea dacă infracțiunea a fost săvârșită îprin violențe asupra membrilor familiei“.
Cum în accepțiunea art. 1491 din Codul penal îprin membru al familiei se înțelege soțul sau ruda apropiată, dacă aceasta din
urmă locuiește împreună cu făptuitorul“, uciderea de către făptuitor a unei asemenea persoane, pe lângă faptul că întrunește
elementele constitutive ale infracțiunii de omor calificat prevăzute de art. 174 alin. 1, raportat la art. 175 alin. 1 lit. c) din Codul penal,
este săvârșită și în condițiile circumstanței agravante prevăzute în art. 75 alin. 1 lit. b) teza a II-a din Codul penal.
Dar, atâta vreme cât circumstanța agravantă legală reglementată prin art. 75 alin. 1 lit. b) din Codul penal se referă tot la
comiterea faptei asupra soțului sau rudei apropiate a autorului, dar cu o sferă de aplicabilitate restrânsă la cei care locuiesc și
gospodăresc împreună cu acesta, fapta de ucidere a unei asemenea persoane nu poate intra sub incidența ambelor dispoziții de
agravare, deoarece ar însemna ca aceeași împrejurare să constituie temei pentru majorarea repetată a pedepsei aplicabile.
Așa fiind, în condițiile în care sfera persoanelor ce pot fi subiect pasiv calificat al infracțiunii prevăzute de art. 175 alin. 1
lit. c) din Codul penal o cuprinde și pe aceea, mai restrânsă, a persoanelor la care se referă circumstanța agravantă legală
reglementată prin art. 75 alin. 1 lit. b) teza a II-a din Codul penal, această circumstanță nu mai poate fi reținută în cazul infracțiunii
de omor calificat prevăzute de art. 174 alin. 1, raportat la art. 175 alin. 1 lit. c) din Codul penal, pentru că s-ar ajunge la o dublă
agravare a răspunderii penale pentru aceeași cauză, ceea ce este inadmisibil.
În consecință, în temeiul dispozițiilor art. 25 lit. a) din Legea nr. 304/2004, republicată, și ale art. 4142 din Codul de
procedură penală, urmează a se admite recursul în interesul legii declarat de procurorul general al Parchetului de pe lângă Înalta
Curte de Casație și Justiție și a se stabili că, în cazul infracțiunii de omor calificat prevăzute de art. 174 alin. 1, raportat la art. 175
alin. 1 lit. c) din Codul penal, nu sunt aplicabile dispozițiile art. 75 alin. 1 lit. b) din același cod privind circumstanța agravantă ce se
referă la săvârșirea infracțiunii îprin violențe asupra membrilor familiei“.
Pentru aceste motive
În numele legii
D E C I D E:

Admite recursul în interesul legii declarat de procurorul general al Parchetului de pe lângă Înalta Curte de Casație și Justiție.
Stabilește că, în cazul infracțiunii de omor calificat prevăzute de art. 174 alin. 1, raportat la art. 175 alin. 1 lit. c) din Codul
penal, nu sunt aplicabile dispozițiile art. 75 alin. 1 lit. b) din același cod privind circumstanța agravantă ce se referă la săvârșirea
infracțiunii îprin violențe asupra membrilor familiei“.
Obligatorie, potrivit art. 4142 alin. 2 din Codul de procedură penală.
Pronunțată în ședința publică, astăzi, 26 septembrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Ioan Răileanu
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 15/9.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071193]
ISSN 1453—4495

PDF compression, OCR, web-optimization with CVISION's PdfCompressor

