Anul 174 (XVIII) — Nr. 1.020

PARTEA

I

LEGI, DECRETE, HOTĂRÂRI ȘI ALTE ACTE

Joi, 21 decembrie 2006

SUMAR

Nr.

Pagina

Nr.

LEGI ȘI DECRETE
473. — Lege pentru aprobarea Ordonanței de urgență
a Guvernului nr. 59/2006 privind asigurarea de
la bugetul de stat a cofinanțării publice
nerambursabile pentru proiectele de investiții din
cadrul Programului SAPARD ..................................
1.391.

— Decret privind promulgarea Legii pentru
aprobarea Ordonanței de urgență a Guvernului
nr. 59/2006 privind asigurarea de la bugetul de
stat a cofinanțării publice nerambursabile pentru
proiectele de investiții din cadrul Programului
SAPARD ...................................................................

DECIZII ALE PRIMULUI-MINISTRU
214.

12

215.

— Decizie pentru numirea domnului Csutak-Nagy
Laszlo în funcția de vicepreședinte, cu rang de
subsecretar de stat, al Autorității Naționale
Sanitare Veterinare și pentru Siguranța Alimentelor

12

— Decizie pentru eliberarea doamnei Ioana
Nedelcu din funcția de subsecretar de stat al
Autorității Naționale pentru Protecția Drepturilor
Copilului ....................................................................

13

217.

— Decizie pentru numirea doamnei Tonk Gabriela
în funcția de subsecretar de stat al Autorității
Naționale pentru Protecția Drepturilor Copilului ....

13

218.

— Decizie pentru eliberarea domnului Darius
Meșca din funcția de secretar de stat la Ministerul
Economiei și Comerțului .........................................

14

— Decizie pentru numirea domnului Kramer Alpar
în funcția de secretar de stat la Ministerul
Economiei și Comerțului .........................................

14

— Decizie pentru eliberarea domnului Eugen
Ovidiu Chirovici din funcția de președinte, cu rang
de secretar de stat, al Agenției Naționale pentru
Întreprinderi Mici și Mijlocii și Cooperație .............

15

— Decizie pentru numirea domnului Csáka József
în funcția de președinte, cu rang de secretar de
stat, al Agenției Naționale pentru Întreprinderi Mici
și Mijlocii și Cooperație ...........................................

15

2

3

DECIZII ALE CURȚII CONSTITUȚIONALE
Decizia nr. 824 din 16 noiembrie 2006 referitoare la
excepția de neconstituționalitate a dispozițiilor
art. 1, art. 21 și art. 133 alin. (3) din Codul de
procedură fiscală .....................................................

— Decizie pentru eliberarea domnului Constantin
Lupescu din funcția de vicepreședinte, cu rang de
subsecretar de stat, al Autorității Naționale
Sanitare Veterinare și pentru Siguranța Alimentelor

216.

2

HOTĂRÂRI ALE CAMEREI DEPUTAȚILOR
38. — Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților ..................................................

219.

220.
3–4

HOTĂRÂRI ALE GUVERNULUI ROMÂNIEI
1.705.

— Hotărâre pentru aprobarea inventarului
centralizat al bunurilor din domeniul public al
statului ......................................................................

1.796. — Hotărâre privind declanșarea procedurilor de
expropriere a imobilelor proprietate privată situate
pe amplasamentul suplimentar al lucrării de
utilitate publică de interes național îLărgire la
4 benzi a drumului național DN 5 Adunații
Copăceni — Giurgiu, km 23+200 — km 59+100“

Pagina

221.
5

ACTE ALE BĂNCII NAȚIONALE A ROMÂNIEI

6–11

27. — Circulară privind rata dobânzii plătită la
rezervele minime obligatorii constituite în valută
începând cu perioada de aplicare 24 noiembrie —
23 decembrie 2006 ...................................................

16

2

MONITORUL OFICIAL AL ROMÂNIEI, PARTEA I, Nr. 1.020/21.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 59/2006 privind asigurarea
de la bugetul de stat a cofinanțării publice nerambursabile pentru proiectele de investiții
din cadrul Programului SAPARD
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 59 din 6 septembrie 2006 privind asigurarea
de la bugetul de stat a cofinanțării publice nerambursabile
pentru proiectele de investiții din cadrul Programului
SAPARD, publicată în Monitorul Oficial al României,
Partea I, nr. 769 din 11 septembrie 2006, cu următoarele
modificări:
1. La articolul 1, partea introductivă și litera b) vor avea
următorul cuprins:
îArt. 1. — Proiectele conforme depuse în cadrul
Programului SAPARD până la data de 31 iulie 2006 pentru
măsurile 1.1 îÎmbunătățirea prelucrării și marketingului
produselor agricole și piscicole“, 3.1 îInvestiții în
exploatațiile agricole“ și 3.4 îDezvoltarea și diversificarea

activităților economice care să genereze activități multiple și
venituri alternative“, care sunt declarate eligibile, selectate
și contractate pentru finanțare până la data de 28 februarie
2007 și care nu beneficiază de fonduri publice
nerambursabile aprobate pentru Programul SAPARD în
perioada 2000—2006, beneficiază de următoarele facilități:
............................................................................................
b) acordarea de credite bancare în condițiile Legii
nr. 231/2005 privind stimularea investițiilor în agricultură, cu
modificările ulterioare;“.
2. La articolul 2 punctul I, litera a) va avea următorul
cuprins:
îa) carne și produse din carne;“.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 12 decembrie 2006.
Nr. 473.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 59/2006 privind asigurarea
de la bugetul de stat a cofinanțării publice nerambursabile
pentru proiectele de investiții din cadrul Programului SAPARD
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de
urgență a Guvernului nr. 59/2006 privind asigurarea de la bugetul de stat a
cofinanțării publice nerambursabile pentru proiectele de investiții din cadrul
Programului SAPARD și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2006.
Nr. 1.391.

MONITORUL OFICIAL AL ROMÂNIEI, PARTEA I, Nr. 1.020/21.XII.2006

HOTĂRÂRI

ALE

CAMEREI

3

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004 pentru aprobarea componenței
nominale a comisiilor permanente ale Camerei Deputaților
În temeiul art. 42 și al art. 60 alin. (1) din Regulamentul Camerei Deputaților, republicat, cu modificările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 pentru aprobarea componenței nominale a
comisiilor permanente ale Camerei Deputaților, cu
modificările ulterioare, se modifică după cum urmează:
— doamna deputat Monica-Mihaela Știrbu, aparținând
Grupului parlamentar al Partidului Național Liberal, trece de
la Comisia pentru drepturile omului, culte și problemele

minorităților naționale la Comisia pentru industrii și servicii,
în calitate de membru;
— domnul deputat Tiberiu Bărbulețiu, aparținând
Grupului parlamentar al Partidului Național Liberal, trece de
la Comisia pentru industrii și servicii la Comisia pentru
drepturile omului, culte și problemele minorităților naționale,
în calitate de membru.

Această hotărâre a fost adoptată de Camera Deputaților în ședința din 19 decembrie 2006, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

BOGDAN OLTEANU
București, 19 decembrie 2006.
Nr. 38.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 824
din 16 noiembrie 2006

referitoare la excepția de neconstituționalitate a dispozițiilor art. 1, art. 21 și art. 133 alin. (3)
din Codul de procedură fiscală
Ion Predescu
Kozsokár Gábor
Acsinte Gaspar
Petre Ninosu
Șerban Viorel Stănoiu
Tudorel Toader
Antonia Constantin
Doina Suliman

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a
dispozițiilor art. 1, art. 21 și art. 133 alin. (3) din Codul de
procedură fiscală, excepție ridicată de Societatea Comercială
îVanessa“ — S.R.L. din Timișoara în Dosarul nr. 126/C/2006 al
Tribunalului Timiș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de respingere
a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată următoarele:
Prin Încheierea din 15 mai 2006, pronunțată în Dosarul
nr. 126/C/2006, Tribunalul Timiș — Secția civilă a sesizat Curtea
Constituțională cu excepția de neconstituționalitate a
dispozițiilor art. 1, art. 21 și art. 133 alin. (3) din Codul de
procedură fiscală.

Excepția a fost ridicată de Societatea Comercială îVanessa“ —
S.R.L. din Timișoara cu prilejul soluționării recursului declarat
împotriva Sentinței civile nr. 10.202/2005 pronunțate de
Judecătoria Timișoara.
În motivarea excepției de neconstituționalitate autorul
acesteia susține că dispozițiile art. 133 alin. (3) din Codul de
procedură fiscală contravin art. 16 și art. 56 din Constituție,
deoarece îacordă un privilegiu instituțiilor publice în raport cu
ceilalți contribuabili, introducând în categoria creanțelor fiscale și,
respectiv, a creanțelor bugetare și alte sume decât cele provenite
din taxe și impozite — așa cum prevede art. 1 și art. 21 din
Codul de procedură fiscală“.
Tribunalul Timiș — Secția civilă apreciază că excepția de
neconstituționalitate nu este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor două
Camere ale Parlamentului, Guvernului și Avocatului Poporului,
pentru a-și exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

4

MONITORUL OFICIAL AL ROMÂNIEI, PARTEA I, Nr. 1.020/21.XII.2006
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în cauză de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție, ale
art. 1 alin. (2), precum și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate, așa cum reiese din
încheierea de sesizare și concluziile scrise depuse de autorul
excepției în motivarea acesteia, îl constituie dispozițiile art. 1, 21
și art. 133 alin. (3) din Codul de procedură fiscală (Ordonanța
Guvernului nr. 92/2003), republicat în Monitorul Oficial al
României, Partea I, nr. 863 din 26 septembrie 2005. Ulterior
sesizării Curții Constituționale, alin. (3) al art. 133 din acest act
normativ a fost modificat prin pct. 3 al articolului unic din Legea
nr. 166/2006 privind aprobarea Ordonanței de urgență a
Guvernului nr. 129/2005 pentru modificarea și completarea
Ordonanței Guvernului nr. 92/2003 privind Codul de procedură
fiscală, lege publicată în Monitorul Oficial al României, Partea I,
nr. 436 din 19 mai 2006, fiind păstrată însă soluția legislativă
inițială.
Textele de lege criticate au următoarea redactare:
— Art. 1: î(1) Prezentul cod reglementează drepturile și
obligațiile părților din raporturile juridice fiscale privind administrarea
impozitelor și taxelor datorate bugetului de stat și bugetelor locale,
prevăzute de Codul fiscal.
(2) Prezentul cod se aplică și pentru administrarea drepturilor
vamale, precum și pentru administrarea creanțelor provenind din
contribuții, amenzi și alte sume ce constituie venituri ale bugetului
general consolidat, potrivit legii, în măsura în care prin lege nu se
prevede altfel.
(3) Prin administrarea impozitelor, taxelor, contribuțiilor și a altor
sume datorate bugetului general consolidat se înțelege ansamblul
activităților desfășurate de organele fiscale în legătură cu:
a) înregistrarea fiscală;
b) declararea, stabilirea, verificarea și colectarea impozitelor,
taxelor, contribuțiilor și a altor sume datorate bugetului general
consolidat;
c) soluționarea contestațiilor împotriva actelor administrative
fiscale.“;
— Art. 21: î(1) Creanțele fiscale reprezintă drepturi patrimoniale
care, potrivit legii, rezultă din raporturile de drept material fiscal.
(2) Din raporturile de drept prevăzute la alin. (1) rezultă atât
conținutul, cât și cuantumul creanțelor fiscale, reprezentând drepturi
determinate constând în:
a) dreptul la perceperea impozitelor, taxelor, contribuțiilor și a altor
sume care constituie venituri ale bugetului general consolidat, dreptul
la rambursarea taxei pe valoarea adăugată, dreptul la restituirea
impozitelor, taxelor, contribuțiilor și a altor sume care constituie

venituri ale bugetului general consolidat, potrivit alin. (4), denumite
creanțe fiscale principale;
b) dreptul la perceperea dobânzilor și penalităților de întârziere, în
condițiile legii, denumite creanțe fiscale accesorii.
(3) În cazurile prevăzute de lege, organul fiscal este îndreptățit să
solicite stingerea obligației fiscale de către cel îndatorat să execute
acea obligație în locul debitorului.
(4) În măsura în care plata sumelor reprezentând impozite, taxe,
contribuții și alte venituri ale bugetului general consolidat se constată
că a fost fără temei legal, cel care a făcut astfel plata are dreptul la
restituirea sumei respective.“;
— Art. 133 alin. (3): îCreanțele bugetare care se încasează, se
administrează, se contabilizează și se utilizează de instituțiile publice,
provenite din venituri proprii și cele rezultate din raporturi juridice
contractuale, precum și creanțele care se încasează, se
administrează, se contabilizează și se utilizează de Banca de ExportImport a României EXIMBANK — S.A. provenite din fondurile alocate
de la bugetul de stat, se execută prin organe proprii, acestea fiind
abilitate să ducă la îndeplinire măsurile asigurătorii și să efectueze
procedura de executare silită, potrivit prevederilor prezentului cod.“
În susținerea neconstituționalității acestor texte de lege, autorul
excepției invocă încălcarea prevederilor constituționale ale art. 16
alin. (1) și (2) privind egalitatea în drepturi și ale art. 56
referitoare la contribuții financiare.
Examinând excepția de neconstituționalitate, Curtea constată
că, în fapt, critica de neconstituționalitate privește doar dispozițiile
art. 133 alin. (3) din Codul de procedură fiscală, care, în opinia
autorului excepției, nu sunt în concordanță cu dispozițiile art. 1 și
art. 21 din acest act normativ.
Articolul 133 alin. (3) din Codul de procedură fiscală a mai
făcut obiect al controlului de constituționalitate, prin raportare la
art. 16 alin. (1) și (2) din Constituție, ca și în prezenta cauză și
cu motivare asemănătoare. În acest sens este Decizia nr. 70 din
2 februarie 2006, publicată în Monitorul Oficial al României,
Partea I, nr. 176 din 23 februarie 2006, prin care Curtea a
constatat că susținerea potrivit căreia textul de lege criticat
creează o inegalitate juridică între autoritățile publice locale și
contribuabilii persoane juridice, în ceea ce privește modalitatea de
constituire a titlurilor executorii, este neîntemeiată.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în decizia de mai sus își mențin
valabilitatea și în prezenta cauză.
Nici critica privind înfrângerea prevederilor art. 56 din
Constituție nu poate fi primită, deoarece acestea nu interzic
stabilirea, prin lege, a procedurilor de recuperare a creanțelor
statului, ci cuprind doar regula generală privind plata impozitelor
și a altor taxe la cheltuielile publice.
Pentru aceleași argumente, Curtea constată că dispozițiile
art. 1 și art. 21 din Codul de procedură fiscală nu contravin
prevederilor constituționale invocate în susținerea excepției.
În sfârșit, pretinsa neconcordanță dintre dispozițiile art. 133
alin. (3) și alte dispoziții ale actului normativ criticat nu constituie
o problemă de constituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1, art. 21 și art. 133 alin. (3) din Codul de procedură fiscală, excepție
ridicată de Societatea Comercială îVanessa“ — S.R.L. din Timișoara în Dosarul nr. 126/C/2006 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 16 noiembrie 2006.
PREȘEDINTE,

ION PREDESCU
Magistrat-asistent șef,
Doina Suliman

MONITORUL OFICIAL AL ROMÂNIEI, PARTEA I, Nr. 1.020/21.XII.2006

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
pentru aprobarea inventarului centralizat al bunurilor din domeniul public al statului
În temeiul art. 108 din Constituția României, republicată, și al art. 20 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă inventarul centralizat al bunurilor
din domeniul public al statului, prevăzut în anexele nr. 1—46*)
care fac parte integrantă din prezenta hotărâre, actualizate
la data de 4 decembrie 2006.
Art. 2. — (1) Modificările intervenite în inventarul
bunurilor din domeniul public al statului se aprobă prin acte
normative adoptate în acest sens și se operează în
inventarul bunurilor din domeniul public al statului de către
ministere, celelalte organe de specialitate ale administrației
publice centrale, precum și de autoritățile publice centrale,
în calitate de ordonatori principali de credite, în termen de
10 zile de la intrarea în vigoare a acestora.
(2) Modificările intervenite la nivelul ordonatorilor
secundari sau terțiari de credite vor fi aprobate prin hotărâri
ale Guvernului inițiate de către ministere, celelalte organe
de specialitate ale administrației publice centrale, precum și
de autoritățile publice centrale în subordonarea,
coordonarea sau sub autoritatea cărora se află aceștia, în
calitatea acestora de ordonatori principali de credite.
(3) Modificările în inventarul bunurilor din domeniul
public al statului intervenite ca urmare a transferurilor de
bunuri în sau din domeniul public al statului ori în cadrul
domeniului public al statului între ministere, celelalte organe
de specialitate ale administrației publice centrale, precum și
autoritățile publice centrale se înregistrează concomitent la
Ministerul Finanțelor Publice de către instituțiile implicate în
aplicarea protocoalelor de predare-primire, în termenul
prevăzut la alin. (1).
Art. 3. — Inventarul actualizat în condițiile art. 2 va fi
prezentat pe site-ul Ministerului Finanțelor Publice.
Art. 4. — De la data intrării în vigoare a prezentei
hotărâri, actele normative de modificare a inventarelor vor
cuprinde prevederi distincte din care să rezulte anexa și
poziția din hotărâre care se modifică.
Art. 5. — (1) Imobilizările corporale în curs de execuție
reprezintă investiții neterminate efectuate în regie proprie

sau în antrepriză și se trec în categoria imobilizărilor
finalizate după recepția, darea în folosință sau punerea în
funcțiune a acestora, după caz.
(2) În cazul bunurilor reprezentând imobilizări finalizate,
efectuate din surse bugetare și care, potrivit legii, aparțin
domeniului public al statului, acestea vor fi cuprinse în
inventar cu valoarea corespunzătoare surselor bugetare
utilizate, în baza unui act normativ adoptat în acest sens.
(3) În cazul bunurilor reprezentând imobilizări finalizate,
efectuate din surse proprii de finanțare, acestea vor fi
cuprinse în inventarul bunurilor din domeniul public al
statului după recuperarea amortizării investiției, respectiv la
expirarea duratei normale de utilizare, a contractului de
concesiune sau de închiriere, potrivit prevederilor legale în
vigoare, în baza unui act normativ adoptat în acest sens.
Art. 6. — Ministerul Finanțelor Publice poate emite
precizări pentru punerea în aplicare a prevederilor
prezentei hotărâri, aprobate prin ordin al ministrului
finanțelor publice.
Art. 7. — Ministerele, celelalte organe de specialitate ale
administrației publice centrale, precum și autoritățile publice
centrale implicate vor lua măsurile necesare pentru punerea
în aplicare a prevederilor din actele normative în vigoare
privind executarea lucrărilor de cadastru și publicitate
imobiliară.
Art. 8. — Ministerele, celelalte organe de specialitate ale
administrației publice centrale, precum și autoritățile publice
centrale implicate vor lua măsurile necesare pentru punerea
în aplicare a prevederilor prezentei hotărâri.
Art. 9. — Pe data intrării în vigoare a prezentei hotărâri
se abrogă Hotărârea Guvernului nr. 2.060/2004 pentru
aprobarea inventarelor bunurilor din domeniul public al
statului, publicată în Monitorul Oficial al României, Partea I,
nr. 1.129 din 30 noiembrie 2004, cu modificările și
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
București, 29 noiembrie 2006.
Nr. 1.705.

*) Anexele nr. 1—3 și 5—46 se publică ulterior în Monitorul Oficial al României, Partea I, nr. 1.020 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.
Anexa nr. 4 nu se publică, fiind informație clasificată.

6

MONITORUL OFICIAL AL ROMÂNIEI, PARTEA I, Nr. 1.020/21.XII.2006
GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate
privată situate pe amplasamentul suplimentar al lucrării de utilitate publică de interes național
îLărgire la 4 benzi a drumului național DN 5 Adunații Copăceni — Giurgiu,
km 23+200 — km 59+100“
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind
unele măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă suplimentarea amplasamentului
lucrării de utilitate publică de interes național îLărgire la
4 benzi a drumului național DN 5 Adunații Copăceni —
Giurgiu, km 23+200 — km 59+100“, potrivit hărții topografice
prevăzute în anexa nr. 1*).
Art. 2. — (1) Se aprobă declanșarea procedurilor de
expropriere a imobilelor proprietate privată situate pe
amplasamentul prevăzut la art. 1, expropriator fiind statul
român, prin Compania Națională de Autostrăzi și Drumuri
Naționale din România — S.A. de sub autoritatea
Ministerului Transporturilor, Construcțiilor și Turismului.
(2) Imobilele supuse exproprierii sunt menționate în
tabelul prevăzut în anexa nr. 2.
Art. 3. — Se aprobă ca justă despăgubire pentru
imobilele ce constituie amplasamentul suplimentar al lucrării
prevăzute la art. 1 suma globală estimată de 458 mii lei,
alocată prin bugetul Ministerului Transporturilor,
Construcțiilor și Turismului, în limita prevederilor anuale
aprobate cu destinația cheltuieli aferente costurilor neeligibile
incluse în planul de finanțare prevăzut în Memorandumul
de finanțare convenit între Guvernul României și Comisia
Europeană privind asistența financiară nerambursabilă
acordată prin Instrumentul pentru Politici Structurale de
Preaderare pentru măsura îLărgirea la 4 benzi a drumului
național DN 5 București—Giurgiu, România“, semnat la

București la 22 decembrie 2000 și la Bruxelles la
23 octombrie 2000, ratificat prin Legea nr. 382/2001,
publicată în Monitorul Oficial al României, Partea I, nr. 419
din 27 iulie 2001, cu modificările și completările ulterioare.
Art. 4. — Suma prevăzută la art. 3 se virează de către
Ministerul Transporturilor, Construcțiilor și Turismului, în
termen de 15 zile de la intrarea în vigoare a prezentei
hotărâri, într-un cont bancar deschis pe numele Companiei
Naționale de Autostrăzi și Drumuri Naționale din România —
S.A. pentru lucrarea de utilitate publică prevăzută la art. 1,
în vederea efectuării despăgubirilor în cadrul procedurilor
de expropriere, în condițiile legii.
Art. 5. — Planul cu amplasamentul lucrării, delimitarea
suprafețelor și a construcțiilor supuse exproprierii, precum
și tabelul prevăzut în anexa nr. 2 se aduc la cunoștință
publică prin afișare la sediul consiliilor locale implicate și
vor rămâne afișate până la finalizarea procedurii de
despăgubire. Planul cu amplasamentul lucrării va fi publicat
și într-un ziar local, potrivit legii.
Art. 6. — Regularizarea documentațiilor cadastrale se va
efectua de către expropriator, pe baza proiectului tehnic și
a detaliilor de execuție, fără a afecta dispozițiile prezentei
hotărâri, cu respectarea reglementărilor în vigoare.
Art. 7. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu

București, 13 decembrie 2006.
Nr. 1.796.

*) Anexa nr. 1 se comunică persoanelor fizice și juridice interesate, la solicitarea acestora, de către Compania Națională de Autostrăzi și
Drumuri Naționale din România — S.A., care este depozitarul acesteia; imposibilitatea publicării în Monitorul Oficial al României, Partea I, a hărții
topografice cuprinse în anexa nr. 1 este determinată de impedimente de natură tehnico-redacțională.

IMOBILELE PROPRIETATE PRIVATA

*) Anexa nr. 2 este reprodusă în facsimil.

situate pe amplasamentul suplimentar al lucrării de utilitate publică de interes național
îLărgire la 4 benzi a drumului național DN 5 Adunații Copăceni — Giurgiu, km 23+200 — km 59+100“

ANEXA Nr. 2*)

MONITORUL OFICIAL AL ROMÂNIEI, PARTEA I, Nr. 1.020/21.XII.2006
7

8

MONITORUL OFICIAL AL ROMÂNIEI, PARTEA I, Nr. 1.020/21.XII.2006

MONITORUL OFICIAL AL ROMÂNIEI, PARTEA I, Nr. 1.020/21.XII.2006

9

10

MONITORUL OFICIAL AL ROMÂNIEI, PARTEA I, Nr. 1.020/21.XII.2006

MONITORUL OFICIAL AL ROMÂNIEI, PARTEA I, Nr. 1.020/21.XII.2006

11

12

MONITORUL OFICIAL AL ROMÂNIEI, PARTEA I, Nr. 1.020/21.XII.2006

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Constantin Lupescu din funcția
de vicepreședinte, cu rang de subsecretar de stat,
al Autorității Naționale Sanitare Veterinare
și pentru Siguranța Alimentelor
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, al art. 6 6 alin. (1) din Ordonanța Guvernului
nr. 42/2004 privind organizarea activității sanitar-veterinare și pentru
siguranța alimentelor, aprobată cu modificări și completări prin Legea
nr. 215/2004, cu modificările și completările ulterioare, și al art. 4 alin. (1)
din Hotărârea Guvernului nr. 130/2006 privind organizarea și funcționarea
Autorității Naționale Sanitare Veterinare și pentru Siguranța Alimentelor și a
unităților din subordinea acesteia,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Constantin Lupescu se eliberează din funcția de vicepreședinte, cu rang de
subsecretar de stat, al Autorității Naționale Sanitare Veterinare și pentru
Siguranța Alimentelor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
.
Ion-Mircea Plângu
București, 21 decembrie 2006.
Nr. 214
GUVERNUL ROMÂNIEI
PRIMUL-MINISTRU

DECIZIE
pentru numirea domnului Csutak-Nagy Laszlo în funcția
de vicepreședinte, cu rang de subsecretar de stat,
al Autorității Naționale Sanitare Veterinare
și pentru Siguranța Alimentelor
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, al art. 6 6 alin. (1) din Ordonanța Guvernului
nr. 42/2004 privind organizarea activității sanitar-veterinare și pentru
siguranța alimentelor, aprobată cu modificări și completări prin Legea
nr. 215/2004, cu modificările și completările ulterioare, și al art. 4 alin. (1)
din Hotărârea Guvernului nr. 130/2006 privind organizarea și funcționarea
Autorității Naționale Sanitare Veterinare și pentru Siguranța Alimentelor și a
unităților din subordinea acesteia,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Csutak-Nagy Laszlo se numește în funcția de vicepreședinte, cu rang de
subsecretar de stat, al Autorității Naționale Sanitare Veterinare și pentru
Siguranța Alimentelor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 21 decembrie 2006.
Nr. 215.

MONITORUL OFICIAL AL ROMÂNIEI, PARTEA I, Nr. 1.020/21.XII.2006
GUVERNUL ROMÂNIEI
PRIMUL-MINISTRU

DECIZIE
pentru eliberarea doamnei Ioana Nedelcu din funcția
de subsecretar de stat al Autorității Naționale
pentru Protecția Drepturilor Copilului
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 5 alin. (1) și (2) din Hotărârea Guvernului
nr. 1.432/2004 privind atribuțiile, organizarea și funcționarea Autorității
Naționale pentru Protecția Drepturilor Copilului, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna
Ioana Nedelcu se eliberează din funcția de subsecretar de stat al Autorității
Naționale pentru Protecția Drepturilor Copilului.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 21 decembrie 2006.
Nr. 216.

GUVERNUL ROMÂNIEI
PRIMUL-MINISTRU

DECIZIE
pentru numirea doamnei Tonk Gabriela în funcția
de subsecretar de stat al Autorității Naționale
pentru Protecția Drepturilor Copilului
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 5 alin. (1) și (2) din Hotărârea Guvernului
nr. 1.432/2004 privind atribuțiile, organizarea și funcționarea Autorității
Naționale pentru Protecția Drepturilor Copilului, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna
Tonk Gabriela se numește în funcția de subsecretar de stat al Autorității
Naționale pentru Protecția Drepturilor Copilului.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 21 decembrie 2006.
Nr. 217.

13

14

MONITORUL OFICIAL AL ROMÂNIEI, PARTEA I, Nr. 1.020/21.XII.2006
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Darius Meșca
din funcția de secretar de stat la Ministerul Economiei
și Comerțului
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Darius Meșca se eliberează din funcția de secretar de stat la Ministerul
Economiei și Comerțului.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 21 decembrie 2006.
Nr. 218.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Kramer Alpar în funcția de secretar
de stat la Ministerul Economiei și Comerțului
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Kramer Alpar se numește în funcția de secretar de stat la Ministerul
Economiei și Comerțului.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 21 decembrie 2006.
Nr. 219.

MONITORUL OFICIAL AL ROMÂNIEI, PARTEA I, Nr. 1.020/21.XII.2006
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Eugen Ovidiu Chirovici
din funcția de președinte, cu rang de secretar de stat,
al Agenției Naționale pentru Întreprinderi Mici și Mijlocii
și Cooperație
Având în vedere prevederile art. 5 alin. (1) din Hotărârea Guvernului
nr. 753/2003 privind organizarea și funcționarea Agenției Naționale pentru
Întreprinderi Mici și Mijlocii și Cooperație, cu modificările și completările
ulterioare,
în temeiul art. 15 lit. a) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Eugen Ovidiu Chirovici se eliberează din funcția de președinte, cu rang de
secretar de stat, al Agenției Naționale pentru Întreprinderi Mici și Mijlocii
și Cooperație.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 21 decembrie 2006.
Nr. 220.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Csáka József în funcția
de președinte, cu rang de secretar de stat, al Agenției
Naționale pentru Întreprinderi Mici și Mijlocii și Cooperație
În temeiul art. 15 lit. a) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, precum și al art. 5 alin. (1) din
Hotărârea Guvernului nr. 753/2003 privind organizarea și funcționarea
Agenției Naționale pentru Întreprinderi Mici și Mijlocii și Cooperație, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Csáka József se numește în funcția de președinte, cu rang de secretar de
stat, al Agenției Naționale pentru Întreprinderi Mici și Mijlocii și Cooperație.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 21 decembrie 2006.
Nr. 221.

15

16

MONITORUL OFICIAL AL ROMÂNIEI, PARTEA I, Nr. 1.020/21.XII.2006

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

CIRCULARĂ
privind rata dobânzii plătită la rezervele minime obligatorii constituite în valută
începând cu perioada de aplicare 24 noiembrie — 23 decembrie 2006
În baza art. 8 din Legea nr. 312/2004 privind Statutul Băncii Naționale a României, în aplicarea prevederilor
Regulamentului Băncii Naționale a României nr. 6/2002 privind regimul rezervelor minime obligatorii, cu modificările și
completările ulterioare,
în temeiul art. 48 alin. (2) din Legea nr. 312/2004 privind Statutul Băncii Naționale a României,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 noiembrie —
23 decembrie 2006 rata dobânzii plătită la rezervele
minime obligatorii constituite în dolari S.U.A. este de

1,0% pe an, iar rata dobânzii plătită la rezervele
minime obligatorii constituite în euro este de 0,80%
pe an.

Președintele Consiliului de administrație al Băncii Naționale a României,
Mugur Constantin Isărescu
București, 13 decembrie 2006.
Nr. 27.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.020/21.XII.2006 conține 16 pagini.

Prețul: 1,15 lei

&JUYDGY|149328]
ISSN 1453—4495

