Anul 174 (XVIII) — Nr. 820

PARTEA

I

LEGI, DECRETE, HOTĂRÂRI ȘI ALTE ACTE

Joi, 5 octombrie 2006

SUMAR

Nr.
LEGI ȘI DECRETE
365. — Lege pentru reglementarea unor măsuri privind
exercitarea comerțului în unele zone publice .........
1.117. — Decret privind promulgarea Legii pentru
reglementarea unor măsuri privind exercitarea
comerțului în unele zone publice.............................

Pagina

2
3

´
368. — Lege privind aprobarea Ordonanței de urgență
a Guvernului nr. 42/2006 pentru completarea
Ordonanței Guvernului nr. 11/2004 privind
producerea, comercializarea și utilizarea materialelor
forestiere de reproducere .........................................
1.120. — Decret pentru promulgarea Legii privind
aprobarea Ordonanței de urgență a Guvernului
nr. 42/2006 pentru completarea Ordonanței
Guvernului nr. 11/2004 privind producerea,
comercializarea și utilizarea materialelor forestiere
de reproducere ..........................................................

4

´
1.124. — Decret privind acordarea gradului profesional
de chestor de poliție unui comisar șef de poliție și
încetarea raporturilor de serviciu ale acestuia cu
Ministerul Administrației și Internelor .......................

4

HOTĂRÂRI ALE CAMEREI DEPUTAȚILOR
27. — Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților...................................................
HOTĂRÂRI ALE GUVERNULUI ROMÂNIEI
1.321. — Hotărâre privind alocarea unei sume din Fondul
de rezervă bugetară la dispoziția Guvernului,
prevăzut în bugetul de stat pe anul 2006, pentru
județul Cluj.................................................................
1.341. — Hotărâre pentru aprobarea cheltuielilor
ocazionate de organizarea Seminarului de
pregătire a experților Comitetului pentru
Planificarea Alimentației și Agriculturii î2007 FAPC
Vital Resources Seminar“ și a Reuniunii
reprezentanților FAPC din cadrul NATO .................
1.363. — Hotărâre privind modificarea și completarea
Hotărârii Guvernului nr. 508/2006 pentru aprobarea
finanțării proiectului cu tema îOrganizarea unei

3

5

5–6

6–7

Nr.

Pagina

expoziții tematice despre România la Bruxelles în
cadrul Direcției Generale Ocuparea Forței de
Muncă, Afaceri Sociale și Egalitate de Șanse a
Comisiei Europene în mai 2006“.............................
1.364. — Hotărâre pentru aprobarea drepturilor și obligațiilor
donatorilor de sânge .................................................
1.366. — Hotărâre privind transmiterea unei părți dintr-un
imobil, proprietate publică a statului, din
administrarea Serviciului de Pază și Protecție în
administrarea Camerei Deputaților ...........................

10–11

DECIZII ALE PRIMULUI-MINISTRU
183. — Decizie privind încetarea raporturilor de serviciu
ale doamnei Delia Ruxandra Mucică, secretar
general al Ministerului Culturii și Cultelor ...............

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.181/460. — Ordin al ministrului sănătății publice și al
președintelui Casei Naționale de Asigurări de
Sănătate privind modificarea și completarea
Ordinului ministrului sănătății publice și al
președintelui Casei Naționale de Asigurări de
Sănătate nr. 681/243/2006 pentru aprobarea
Normelor metodologice de aplicare a Contractuluicadru privind condițiile acordării asistenței medicale
în cadrul sistemului de asigurări sociale de
sănătate, cu modificările și completările ulterioare....
1.616. — Ordin al ministrului finanțelor publice privind
susținerea examenului pentru atribuirea calității de
consultant fiscal de către persoanele prevăzute la
art. 24 din Regulamentul pentru organizarea
examenului de atribuire a calității de consultant
fiscal, aprobat prin Ordinul ministrului finanțelor
publice nr. 1.614/2006 ..............................................

7–8
8–10

12–13

13

ACTE ALE COMISIEI DE SUPRAVEGHERE
A ASIGURĂRILOR
114.384. — Decizie privind autorizarea funcționării ca
broker de asigurare a Societății Comerciale îFEHU
Broker de Asigurare“ — S.R.L. ...............................

14

ACTE ALE OFICIULUI ROMÂN
PENTRU DREPTURILE DE AUTOR
299. — Decizie privind constituirea Comisiei pentru
negocierea metodologiei privind utilizarea prin
radiodifuzare a operelor muzicale de către
organismele de televiziune .......................................

14–16

2

MONITORUL OFICIAL AL ROMÂNIEI, PARTEA I, Nr. 820/5.X.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru reglementarea unor măsuri privind exercitarea comerțului în unele zone publice
Parlamentul României adoptă prezenta lege.
Art. 1. — (1) La data închirierii locului de vânzare
administratorul pieței este obligat să înscrie în registrul de
evidență special înființat datele de identificare ale
persoanelor fizice sau juridice, precum și data, seria și
numărul chitanței care atestă plata chiriei. În cazul
producătorilor agricoli individuali, în registru se va înscrie și
localitatea de origine, precum și cantitățile estimate a fi
comercializate.
(2) Modelul Registrului de evidență a producătorilor
individuali și a comercianților este prevăzut în anexa care
face parte integrantă din prezenta lege.

Art. 2. — (1) Prezenta lege modifică în mod
corespunzător prevederile art. 9 alin. (11) din Hotărârea
Guvernului nr. 661/2001 privind procedura de eliberare a
certificatului de producător, publicată în Monitorul Oficial al
României, Partea I, nr. 436 din 3 august 2001, cu
modificările și completările ulterioare.
(2) La data intrării în vigoare a prezentei legi, anexa
nr. 4 la Hotărârea Guvernului nr. 661/2001, cu modificările
și completările ulterioare, se înlocuiește cu anexa la
prezenta lege.
Art. 3. — Prezenta lege intră în vigoare la 30 de zile de
la data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 2 octombrie 2006.
Nr. 365.
ANEXĂ

REGISTRUL

de evidență a producătorilor individuali și a comercianților

Nr. crt./Data
completării

Numele și prenumele
producătorului
agricol/
Denumirea
comerciantului

Seria și numărul
certificatului
de producător/
Codul unic
de identificare
a comerciantului

Domiciliul
producătorului/
Sediul
comerciantului/
alte puncte
de depozit

Seria și numărul
chitanței
care atestă
plata chiriei/
Durata închirierii
locului de vânzare

Comercianți: denumirea
produselor. Producători agricoli
individuali: denumirea produselor,
localitatea de origine, cantități
estimate pentru
comercializare

N O T Ă:

Registrul se numerotează, se șnuruiește și se sigilează. Numărul fișelor și data începerii se consemnează
în procesul-verbal pe prima filă a registrului, semnat de administratorul pieței și polițistul desemnat să asigure ordinea
în piață.

MONITORUL OFICIAL AL ROMÂNIEI, PARTEA I, Nr. 820/5.X.2006
PREȘEDINTELE ROMÂNIEI

DECRET
privind promulgarea Legii pentru reglementarea unor măsuri
privind exercitarea comerțului în unele zone publice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru reglementarea unor măsuri
privind exercitarea comerțului în unele zone publice și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 25 septembrie 2006.
Nr. 1.117.

´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 42/2006 pentru completarea Ordonanței Guvernului
nr. 11/2004 privind producerea, comercializarea
și utilizarea materialelor forestiere de reproducere
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 42
din 14 iunie 2006 pentru completarea Ordonanței Guvernului nr. 11/2004
privind producerea, comercializarea și utilizarea materialelor forestiere de
reproducere, publicată în Monitorul Oficial al României, Partea I, nr. 522 din
16 iunie 2006.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 2 octombrie 2006.
Nr. 368.

3

4

MONITORUL OFICIAL AL ROMÂNIEI, PARTEA I, Nr. 820/5.X.2006
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 42/2006 pentru completarea
Ordonanței Guvernului nr. 11/2004 privind producerea,
comercializarea și utilizarea materialelor forestiere
de reproducere
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 42/2006 pentru completarea Ordonanței Guvernului
nr. 11/2004 privind producerea, comercializarea și utilizarea materialelor
forestiere de reproducere și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 25 septembrie 2006.
Nr. 1.120.
´

PREȘEDINTELE ROMÂNIEI

DECRET
privind acordarea gradului profesional de chestor de poliție
unui comisar șef de poliție și încetarea raporturilor
de serviciu ale acestuia cu Ministerul Administrației
și Internelor
În temeiul prevederilor art. 94 lit. b) și ale art. 100 din Constituția
României, republicată, și ale Legii nr. 360/2002 privind Statutul polițistului,
cu modificările și completările ulterioare,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Pe data de 26 octombrie 2006, domnului comisar șef
de poliție Floricel Ioan Octavian i se acordă gradul profesional de chestor
de poliție și îi încetează raporturile de serviciu cu Ministerul Administrației și
Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 2 octombrie 2006.
Nr. 1.124.

MONITORUL OFICIAL AL ROMÂNIEI, PARTEA I, Nr. 820/5.X.2006

HOTĂRÂRI

ALE

CAMEREI

5

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004
pentru aprobarea componenței nominale a comisiilor permanente ale Camerei Deputaților
În temeiul art. 42 și art. 60 alin. (1) din Regulamentul Camerei Deputaților, republicat, cu modificările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 pentru aprobarea componenței nominale a
comisiilor permanente ale Camerei Deputaților, cu
modificările ulterioare, se modifică după cum urmează:
— domnul deputat Dan Horațiu Buzatu, aparținând
Grupului parlamentar al Partidului Național Liberal, trece de
la Comisia pentru administrație publică, amenajarea

teritoriului și echilibru ecologic la Comisia pentru industrii și
servicii, în calitate de membru;
— domnul deputat Dan Mihai Marian, aparținând
Grupului parlamentar al Partidului Național Liberal, trece de
la Comisia pentru industrii și servicii la Comisia pentru
administrație publică, amenajarea teritoriului și echilibru
ecologic, în calitate de membru.

Această hotărâre a fost adoptată de Camera Deputaților în ședința din 3 octombrie 2006, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

VICTOR VIOREL PONTA
București, 3 octombrie 2006.
Nr. 27.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Cluj
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 4.956 mii lei, pentru
județul Cluj, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetului propriu al județului Cluj, potrivit
anexei care face parte integrantă din prezenta hotărâre, în

vederea executării lucrărilor de reparații, întreținere și
reabilitare a drumurilor județene.
Art. 2. — Ordonatorul principal de credite răspunde de
modul de utilizare, în conformitate cu dispozițile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 27 septembrie 2006.
Nr. 1.321.

6

MONITORUL OFICIAL AL ROMÂNIEI, PARTEA I, Nr. 820/5.X.2006
ANEXĂ

REPARTIZAREA

sumei alocate din Fondul de rezervă bugetară la dispoziția Guvernului, prevăzut în bugetul de stat pe anul 2006,
pentru județul Cluj
Nr.
crt.

1.

Unitatea
administrativteritorială

Județul Cluj

Suma
alocată
— mii lei —

Obiectivul

Întreținere îmbrăcăminți asfaltice (plombări)

3.500

Reciclare in situ pe DJ 161K DN 16 — Barai, DJ 161E Habadoc—Buza

440

km 0+000—5+500
Reciclare in situ pe DJ 161E Habadoc—Buza km 10+500—16+000

440

Reciclare in situ pe DJ 103K Rasca—Dealu Negru km 27+950—35+150

576
4.956

T O T A L:

GUVERNUL ROMÂNIEI

HOTĂRÂRE
pentru aprobarea cheltuielilor ocazionate de organizarea Seminarului de pregătire a experților
Comitetului pentru Planificarea Alimentației și Agriculturii î2007 FAPC Vital Resources Seminar“
și a Reuniunii reprezentanților FAPC din cadrul NATO
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă cheltuielile ocazionate de
organizarea Seminarului de pregătire a experților
Comitetului pentru Planificarea Alimentației și Agriculturii
î2007 FAPC Vital Resources Seminar“ și a Reuniunii
reprezentanților FAPC din cadrul NATO — București 2007,
în sumă de 295 mii lei, din care suma de 45 mii lei pentru
anul 2006 și suma de 250 mii lei pentru anul 2007.

Art. 2. — (1) Finanțarea cheltuielilor pentru organizarea
și desfășurarea acțiunii prevăzute la art. 1 se suportă din
bugetul aprobat Ministerului Agriculturii, Pădurilor și
Dezvoltării Rurale pe anul 2006 și pe anul 2007.
(2) Devizul estimativ al acțiunii prevăzute la art. 1 este
prezentat în anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul afacerilor externe,
Mihai Răzvan Ungureanu
Ministrul finanțelor publice,
Sebastian Teodor Gheorghe Vlădescu

București, 27 septembrie 2006.
Nr. 1.341.

7

MONITORUL OFICIAL AL ROMÂNIEI, PARTEA I, Nr. 820/5.X.2006

ANEXĂ
DEVIZ ESTIMATIV

privind cheltuielile ocazionate de organizarea Seminarului de pregătire a experților Comitetului
pentru Planificarea Alimentației și Agriculturii î2007 FAPC Vital Resources Seminar“ și a Reuniunii reprezentanților
FAPC din cadrul NATO (București, 21—25 mai 2007)
Nr.
crt.

1.
2.
3.
4.

Suma
— mii lei —

Obiectul/Specificarea cheltuielii

Chirie pentru săli de conferință, săli atelier, secretariat, conducere și ședință pentru
seminar și reuniune, chirie pentru aparatură de sonorizare/proiectare, înregistrare,
traducere simultană franceză/engleză
Cheltuieli pentru masă festivă (140 de persoane), cheltuieli pentru cocktail (140 de persoane),
cheltuieli pentru tratații pe timpul seminarului și reuniunii (80 de persoane x 5 zile)
Cheltuieli pentru transport (2 autobuze și 1 microbuz)
Cheltuieli pentru servicii de secretariat, procesare documente (7 zile), cheltuieli pentru
materiale promoționale, tipărituri și rechizite (120 de persoane), cheltuieli pentru mape,
ecusoane, pixuri (120 de persoane), cheltuieli pentru fotografii (fotografie + DVD), cheltuieli
pentru cadouri (53 de delegații)

138.092,99
77.971,34
21.424,83
57.510,84

295.000

TOTAL:

GUVERNUL ROMÂNIEI

HOTĂRÂRE
privind modificarea și completarea Hotărârii Guvernului nr. 508/2006
pentru aprobarea finanțării proiectului cu tema îOrganizarea unei expoziții tematice
despre România la Bruxelles în cadrul Direcției Generale Ocuparea Forței de Muncă,
Afaceri Sociale și Egalitate de Șanse a Comisiei Europene în mai 2006“
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 508/2006
pentru aprobarea finanțării proiectului cu tema îOrganizarea
unei expoziții tematice despre România la Bruxelles în
cadrul Direcției Generale Ocuparea Forței de Muncă,
Afaceri Sociale și Egalitate de Șanse a Comisiei Europene
în mai 2006“, publicată în Monitorul Oficial al României,
Partea I, nr. 360 din 21 aprilie 2006, se modifică și se
completează după cum urmează:
1. Titlul hotărârii va avea următorul cuprins:
îHOTĂRÂRE
pentru aprobarea proiectului cu tema
«Organizarea unei expoziții tematice despre România
la Bruxelles în cadrul Direcției Generale Ocuparea Forței
de Muncă, Afaceri Sociale și Egalitate de Șanse
a Comisiei Europene în perioada 5—18 octombrie 2006»“

2. Articolul 1 va avea următorul cuprins:
îArt. 1. — Se aprobă finanțarea proiectului cu tema
«Organizarea unei expoziții tematice despre România la
Bruxelles în cadrul Direcției Generale Ocuparea Forței de
Muncă, Afaceri Sociale și Egalitate de Șanse a Comisiei
Europene în perioada 5—18 octombrie 2006».“
3. După articolul 2 se introduce un nou articol, articolul 3,
cu următorul cuprins:
îArt. 3. — Devizul estimativ este prezentat în anexa
care face parte integrantă din prezenta hotărâre.“
4. Hotărârea se completează cu anexa îDeviz
estimativ“, al cărei conținut este prezentat în anexa la
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 4 octombrie 2006.
Nr. 1.363.

8

MONITORUL OFICIAL AL ROMÂNIEI, PARTEA I, Nr. 820/5.X.2006
ANEXĂ
DEVIZ ESTIMATIV
Nr.
crt.

1.
2.
3.
4.
5.
6.
7.

Suma
— lei —

Specificația activităților

Concept, titluri, mesaj, drepturi de imagine
Materiale de promovare
Realizare mediu sonor și de imagine
Operațiuni legate de transport, montaj, asigurare
Servicii de catering
Scurt moment artistic
Cheltuieli neprevăzute și/sau cheltuieli suplimentare
la categoriile de cheltuieli din deviz

18.743
16.845
9.401
13.090
15.000
6.000

TOTAL:

85.000

5.921

GUVERNUL ROMÂNIEI

HOTĂRÂRE
pentru aprobarea drepturilor și obligațiilor donatorilor de sânge
În temeiul art. 108 din Constituția României, republicată, și al art. 16 din Legea nr. 282/2005 privind organizarea
activității de transfuzie sanguină, donarea de sânge și componente sanguine de origine umană, precum și asigurarea
calității și securității sanitare, în vederea utilizării lor terapeutice, cu modificările ulterioare,
Guvernul României adoptă prezenta hotărâre.
Art. 1. — În România, donarea de sânge este anonimă,
voluntară și neremunerată.
Art. 2. — (1) Prin donator se înțelege orice persoană,
în deplină stare de sănătate, care se poate supune
regulilor prelevării de sânge total și componente sanguine
de origine umană.
(2) Prin donare de sânge se înțelege recoltarea de
sânge/componente sanguine de la un donator, indiferent de
metoda de recoltare utilizată.
(3) Donatorul de sânge cu donări regulate este acea
persoană care în ultimii 2 ani a donat sânge și/sau
componente sanguine cu respectarea intervalului minim
permis între două donări consecutive în cadrul aceluiași
centru de transfuzie.
(4) Prezenta hotărâre nu se aplică persoanelor incluse
în protocoale de recoltare de sânge/componente sanguine
în scopul efectuării unei transfuzii autologe.
Art. 3. — (1) Orice cetățean român cu domiciliul în
România și orice cetățean al Uniunii Europene care are
reședința în România are dreptul de a deveni donator de
sânge.
(2) Donarea de sânge se efectuează în instituțiile
medicale de profil autorizate pentru organizarea colectei.
Art. 4. — Decizia privind eligibilitatea unei persoane ca
donator de sânge este luată de medicul responsabil cu
selecția donatorilor de sânge din instituțiile de profil, pe
baza rezultatelor obținute ca urmare a procedurii de
selecție derulate conform normelor aprobate în temeiul
lit. d) din anexa nr. 4 la Legea nr. 282/2005, cu
modificările ulterioare.

Art. 5. — (1) Orice persoană are dreptul de a primi
materiale informative privind donarea de sânge.
(2) Pe tot parcursul derulării procedurii de selecție ca
donator de sânge, persoana care participă la aceasta are
dreptul să primească explicații privind scopul și rezultatele
interviului, examenelor și testelor care i se efectuează,
conform normelor aprobate în temeiul lit. b) din anexa nr. 4
la Legea nr. 282/2005, cu modificările ulterioare.
(3) În cazul stabilirii neeligibilității unei persoane ca
donator de sânge, medicul responsabil are obligația să
stabilească excluderea definitivă sau temporară la donare,
să îi explice acesteia motivele care au condus la decizia
luată și, după caz, condițiile în care ar putea deveni
donator de sânge și să o orienteze către medicul de
familie.
Art. 6. — (1) Orice donator are dreptul să primească, la
cerere, un buletin de analiză cu rezultatele testelor
efectuate.
(2) În cazul depistării unor rezultate patologice în urma
efectuării controlului biologic al sângelui donat, donatorul
respectiv are dreptul să fie informat și să primească
consiliere din partea unei persoane responsabile desemnate
în acest scop din cadrul instituțiilor de profil.
(3) Instituția de specialitate la care donatorul a efectuat
donarea are obligația să notifice donatorul în cazul
prevăzut la alin. (2), cu asigurarea confidențialității asupra
informațiilor privind starea de sănătate a donatorului, atât în
cazul notificării, cât și al ședinței de consiliere.
Art. 7. — Donatorii de sânge cu donări regulate au
dreptul să efectueze anual, gratuit, un examen radiologic

MONITORUL OFICIAL AL ROMÂNIEI, PARTEA I, Nr. 820/5.X.2006
pulmonar și un examen biologic extins, la recomandarea
instituției de profil unde sunt înregistrați ca donatori, în
baza documentelor care atestă statutul de donator de
sânge cu donări regulate.
Art. 8. — (1) Donatorii de sânge cu donări regulate au
dreptul să efectueze anual și în alte ocazii justificate
medical un examen cardiologic în vederea depistării unor
eventuale afecțiuni care ar contraindica donarea de sânge.
(2) Examenul prevăzut la alin. (1) se efectuează la
recomandarea instituției de profil la care persoana este
înregistrată ca donator, în baza documentelor care atestă
statutul de donator de sânge.
Art. 9. — Donatorii de sânge cu donări regulate au
dreptul la tratament substitutiv cu fier, gratuit, la
recomandarea medicului de colectă, în cazul depistării unui
deficit de fier sau unui sindrom anemic secundar donărilor
repetate de sânge.
Art. 10. — Donatorii de sânge pot primi insigne,
diplome, obiecte inscripționate cu mesaje de promovare a
donării de sânge de la instituțiile de profil.
Art. 11. — Donatorul de sânge are dreptul să
primească, la cerere, pentru fiecare donare efectivă,
următoarele:
a) 7 tichete de masă pentru produse alimentare,
eliberate de instituția de profil;
b) o zi liberă de la locul de muncă, în ziua donării, în
cazul donatorilor de sânge salariați; o zi scutire de
frecvență, în ziua donării, în cazul elevilor, studenților și
militarilor;
c) decontarea cheltuielilor de transport în comun din
ziua donării între localitatea de domiciliu/reședință înscrisă
în actul de identitate și localitatea unde își are sediul
instituția la care se efectuează donarea de sânge; în cazul
în care donarea se face la instituția de profil din localitatea
de domiciliu sau din localitatea în care este angajat,
donatorul are dreptul la abonament cu reducere de 50%
pentru transportul în comun, pe baza actelor doveditoare,
pentru o perioadă de o lună.
Art. 12. — Drepturile donatorilor prevăzute la art. 11 vor
fi acordate pe baza documentelor justificative eliberate de
instituția de profil la care a fost efectuată donarea de
sânge.
Art. 13. — (1) Cheltuielile care rezultă din aplicarea
prevederilor art. 7, 8 și 9 se suportă de la bugetul de stat
prin bugetele ministerelor și instituțiilor cu rețea sanitară
proprie, pentru asigurații proprii.
(2) Cheltuielile care rezultă din aplicarea prevederilor
art. 10 se suportă de la bugetul de stat prin bugetul
Ministerului Sănătății Publice și al instituțiilor de profil la
care se efectuează donarea de sânge.
(3) Cheltuielile care rezultă din aplicarea prevederilor
art. 11 lit. a) și c) se suportă din bugetele locale ale
localităților în care instituțiile de profil cu activitate de
recoltare de sânge în scop transfuzional își au sediul.
Art. 14. — Orice persoană care își exprimă intenția de
a dona sânge sau componente sanguine are următoarele
obligații:

9

a) să nu consume băuturi alcoolice cu cel puțin 72 de
ore înaintea prezentării pentru donare de sânge la
instituțiile de profil;
b) să prezinte buletinul/cartea de identitate/permisul de
conducere valabil/valabilă sau pașaport;
c) să aibă un comportament civilizat, respectuos față de
personalul medical și față de ceilalți donatori de sânge, pe
toată perioada prezenței sale în instituția de profil în care
efectuează donarea de sânge;
d) să citească materialele informative privind donarea de
sânge, să solicite, la nevoie, explicații personalului medical
de specialitate privind informațiile citite și să își dea
consimțământul, confirmat prin semnătură, pentru inițierea
procedurii de selecție și a recoltării de sânge;
e) să răspundă cu sinceritate întrebărilor personalului
medical și celor din chestionarul donatorului, cu ocazia
fiecărei prezentări pentru a dona sânge, fără a ascunde
informații referitoare la antecedentele sale fiziologice sau
patologice, la comportamentul sexual și social, chiar dacă
acestea ar conduce la excluderea de la donarea de sânge;
f) să respecte toate indicațiile primite de la personalul
medical pe tot parcursul derulării procedurii de stabilire a
eligibilității sale ca donator de sânge;
g) să respecte decizia medicului responsabil cu selecția
donatorilor de sânge, referitoare la eligibilitatea sa ca
donator de sânge, în cazul în care acesta stabilește o
excludere definitivă sau temporară la donare;
h) să respecte intervalul minim legal între două
prezentări succesive pentru donare sau, după caz,
programarea făcută de medicul responsabil și înscrisă în
carnetul de donator, privind data următoarei prezentări
pentru a dona sânge.
Art. 15. — Orice persoană care a fost admisă ca
donator de sânge sau componente sanguine pe baza
rezultatelor procedurii de selecție are următoarele obligații:
a) să aibă un comportament civilizat, respectuos față de
personalul medical și față de ceilalți donatori de sânge, pe
toată perioada desfășurării procedurii de donare de sânge
și postdonare, până la părăsirea instituției;
b) să răspundă cu sinceritate întrebărilor personalului
medical din sala de recoltare sau din sectoarele
postdonare;
c) să respecte toate indicațiile primite de la personalul
medical pe tot parcursul derulării procedurii de donare de
sânge și postdonare;
d) să informeze personalul medical asupra oricărui
simptom, semn sau oricărei modificări a stării generale,
apărute în cursul donării sau postdonare, până la părăsirea
instituției;
e) să informeze direct sau telefonic instituția de profil în
care a efectuat donarea de sânge asupra oricărei
modificări a stării de sănătate, survenită postdonare, în
zilele subsecvente donării de sânge;
f) să urmeze tratamentul substitutiv cu fier conform
recomandării medicului responsabil cu selecția donatorilor;
g) să se prezinte la medicul de familie sau la medicul
specialist, la recomandarea scrisă a instituției de profil la
care a donat sânge, pentru a fi luată în evidență sau

10

MONITORUL OFICIAL AL ROMÂNIEI, PARTEA I, Nr. 820/5.X.2006

pentru investigații medicale în scopul diagnosticării, în cazul
depistării ori suspectării unor situații patologice;
h) să informeze, cu documente medicale doveditoare,
instituția de profil la care a donat sânge asupra rezultatelor
investigațiilor medicale efectuate în situațiile prevăzute la
lit. g), pentru stabilirea menținerii calității de donator de
sânge; în caz contrar, aceasta va fi suspendată până la
stabilirea oportunității recalificării sale ca donator de sânge;
i) să efectueze anual un examen radiologic pulmonar,
cardiologic și biologic extins, la recomandarea medicului
responsabil cu selecția donatorilor din instituția de profil, și
să prezinte rezultatele pentru a fi înregistrate în dosarul de
donator, ce cuprinde evaluarea stării sale de sănătate.
Art. 16. — (1) Instituțiile medicale de profil în care se
efectuează donarea de sânge au obligația să asigure

informarea persoanelor care se prezintă pentru a dona
sânge asupra drepturilor și obligațiilor pe care le au,
înaintea inițierii procedurii de selecție.
(2) Personalul medical care supraveghează acordarea
consimțământului și completarea chestionarelor de către
persoanele care și-au exprimat dorința de a dona, precum
și medicul care stabilește eligibilitatea acestora ca donatori
de sânge au obligația de a verifica înțelegerea conținutului
materialului informativ.
Art. 17. — La data intrării în vigoare a prezentei
hotărâri se abrogă Hotărârea Guvernului nr. 1.352/2004
privind drepturile acordate donatorilor de sânge, publicată
în Monitorul Oficial al României, Partea I, nr. 806 din
1 septembrie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 4 octombrie 2006.
Nr. 1.364.

GUVERNUL ROMÂNIEI

HOTĂRÂRE
privind transmiterea unei părți dintr-un imobil, proprietate publică a statului,
din administrarea Serviciului de Protecție și Pază în administrarea Camerei Deputaților
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, proprietate publică a statului, situat în municipiul
București, având datele de identificare prevăzute în anexa
care face parte integrantă din prezenta hotărâre, din
administrarea Serviciului de Protecție și Pază în administrarea
Camerei Deputaților.
Art. 2. — Predarea-preluarea părții din imobil prevăzute
la art. 1 se face pe bază de protocol încheiat între părțile

interesate, în termen de 30 de zile de la data intrării în
vigoare a prezentei hotărâri.
Art. 3. — Pct. 2 din anexa la Hotărârea Guvernului
nr. 735/1992 privind transmiterea unei construcții proprietate
de stat, situată în municipiul București, publicată în
Monitorul Oficial al României, Partea I, nr. 314 din
4 decembrie 1992, cu modificările și completările ulterioare,
se modifică corespunzător.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Radu Stroe
Ministrul finanțelor publice,
Sebastian Teodor Gheorghe Vlădescu
București, 4 octombrie 2006.
Nr. 1.366.

11

MONITORUL OFICIAL AL ROMÂNIEI, PARTEA I, Nr. 820/5.X.2006

ANEXĂ
DATELE DE IDENTIFICARE

a unei părți dintr-un imobil, situat în municipiul București, proprietate publică a statului,
care se transmite din administrarea Serviciului de Protecție și Pază în administrarea Camerei Deputaților
Adresa
imobilului care
se transmite

Municipiul București,
Calea 13 Septembrie
nr. 1—3, sectorul 5,
cod 050711

Persoana juridică
de la care
se transmite imobilul

Serviciul de
Protecție și Pază

Persoana juridică
la care
se transmite imobilul

Camera Deputaților

Codul de clasificare
din inventarul bunurilor
aflate în administrarea
Serviciului de Pază,
care alcătuiesc domeniul
public al statului

Caracteristicile tehnice
ale părții preluate
din imobil

Cod de clasificare:
— nr. 8.29.03.
— nr. M.F. 35.248

— Corp B3, cota +25,50
— Suprafața construită
desfășurată = 2.040 m 2

N O T Ă:

Din cele șapte niveluri supraterane (de la cota ±0,00 la cota +31,5 inclusiv) se preia cota +25,50.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind încetarea raporturilor de serviciu
ale doamnei Delia Ruxandra Mucică,
secretar general al Ministerului Culturii și Cultelor
Având în vedere solicitarea doamnei Delia Ruxandra Mucică, secretar
general al Ministerului Culturii și Cultelor, înregistrată cu nr. 5/6.220/CPT din
21 septembrie 2006, referitoare la îîncetarea raporturilor de serviciu prin
demisie, în conformitate cu prevederile art. 18 coroborate cu prevederile
art. 84 și ale art. 85 din Legea nr. 188/1999 privind Statutul funcționarilor
publici, republicată, cu modificările ulterioare“,
în temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 18 alin. (1) lit. b), art. 84 lit. e) și art. 85
din Legea nr. 188/1999, republicată, cu modificările ulterioare,
primul-ministru emite prezenta decizie.
Articol unic. — Începând cu data de 21 octombrie 2006 încetează
raporturile de serviciu ale doamnei Delia Ruxandra Mucică, secretar general
al Ministerului Culturii și Cultelor.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 2 octombrie 2006.
Nr. 183.

12

MONITORUL OFICIAL AL ROMÂNIEI, PARTEA I, Nr. 820/5.X.2006

ACTE
ALE

ALE

ORGANELOR

ADMINISTRAȚIEI

MINISTERUL SĂNĂTĂȚII PUBLICE
Nr. 1.181 din 26 septembrie 2006

DE

SPECIALITATE

PUBLICE

CENTRALE

CASA NAȚIONALĂ DE ASIGURĂRI DE SĂNĂTATE
Nr. 460 din 26 septembrie 2006

ORDIN
privind modificarea și completarea Ordinului ministrului sănătății publice și al președintelui
Casei Naționale de Asigurări de Sănătate nr. 681/243/2006 pentru aprobarea
Normelor metodologice de aplicare a Contractului-cadru privind condițiile acordării
asistenței medicale în cadrul sistemului de asigurări sociale de sănătate,
cu modificările și completările ulterioare
În temeiul prevederilor:
— Legii nr. 95/2006 privind reforma în domeniul sănătății, cu modificările ulterioare,
— Hotărârii Guvernului nr. 862/2006 privind organizarea și funcționarea Ministerului Sănătății Publice,
— Hotărârii Guvernului nr. 706/2006 pentru aprobarea Contractului-cadru privind condițiile acordării asistenței
medicale în cadrul sistemului de asigurări sociale de sănătate și pentru aprobarea listei cuprinzând denumirile comune
internaționale ale medicamentelor din Nomenclatorul medicamentelor de uz uman, de care beneficiază asigurații în
tratamentul ambulatoriu, cu sau fără contribuție personală, pe bază de prescripție medicală, cu modificările și completările
ulterioare,
— Hotărârii Guvernului nr. 972/2006 pentru aprobarea Statutului Casei Naționale de Asigurări de Sănătate,
având în vedere Referatul de aprobare nr. 4.546 din 26 septembrie 2006 al Ministerului Sănătății Publice și
nr. 4.390 din 26 septembrie 2006 al Casei Naționale de Asigurări de Sănătate,
ministrul sănătății publice și președintele Casei Naționale de Asigurări de Sănătate emit următorul ordin:
Art. I. — Ordinul ministrului sănătății publice și al
președintelui Casei Naționale de Asigurări de Sănătate
nr. 681/243/2006 pentru aprobarea Normelor metodologice
de aplicare a Contractului-cadru privind condițiile acordării
asistenței medicale în cadrul sistemului de asigurări sociale
de sănătate, publicat în Monitorul Oficial al României,
Partea I, nr. 569 și 569 bis din 30 iunie 2006, cu
modificările și completările ulterioare, se modifică și se
completează după cum urmează:
1. La anexa nr. 31, la articolul 2 alineatul (1) prima teză
va avea următorul cuprins:
î(1) Perioadele pentru care pot fi prescrise
medicamentele sunt de până la 3—5 zile în afecțiuni acute,
de până la 8—10 zile în afecțiuni subacute și de până la
30 de zile pentru bolnavii cu afecțiuni cronice, cu excepția
bolnavilor cu diabet zaharat, pentru care perioada poate fi
de până la 90 de zile.“
2. La anexa nr. 31, articolul 7 va avea următorul
cuprins:
îArt. 7. — În sistemul asigurărilor sociale de sănătate
prescrierea medicamentelor se face de medici numai în
limita specialității (competenței) pe care o au, cu excepția
medicilor de familie, care pot prescrie medicamente atât în
limita competenței proprii, cât și pe baza scrisorilor
medicale transmise de medicii de specialitate pentru
asigurații care urmează o schemă de tratament pentru o
perioadă de timp mai mare de 30 de zile calendaristice,
stabilită și inițiată de medicul de specialitate, cu
respectarea indicațiilor din prospectul producătorului de
medicamente. Prescrierea medicamentelor corespunzătoare
DCI-urilor prevăzute la grupa de boală cronică diabet
zaharat și boli de nutriție — G.21*) de către medicii de
familie și medicii desemnați se face numai dacă în
scrisoarea medicală este prevăzut numărul de înregistrare
al asiguratului, cu care acesta este luat în evidență la

nivelul unității județene de diabet zaharat. Medicii din
spitale au dreptul de a prescrie asiguraților, la externare,
medicamente în limita specialității și a consultațiilor
interdisciplinare evidențiate în foaia de observație.“
3. La anexa nr. 31, la articolul 15, alineatul (1) va avea
următorul cuprins:
îArt. 15. — (1) Farmaciile întocmesc un borderou
centralizator. Pe borderou fiecare prescripție medicală
poartă un număr curent care trebuie să fie același cu
numărul de ordine pe care îl poartă prescripția medicală.
Borderoul va conține și codul medicului, precum și codul
numeric personal al asiguratului. Farmaciile întocmesc un
borderou centralizator distinct pentru DCI-urile prevăzute în
grupa de boală diabet zaharat și boli de nutriție — G.21*).
Casele de asigurări de sănătate au obligația să țină
evidențe distincte pentru sumele decontate reprezentând
contravaloarea medicamentelor corespunzătoare DCI-urilor
prevăzute la grupa de boală cronică diabet zaharat și boli
de nutriție — G.21*).“
4. La anexa nr. 31, la articolul 16, după punctul 2 se
introduce un nou punct, punctul 21, cu următorul cuprins:
î2 1 . Eliberarea medicamentelor prescrise pentru
tratamentul grupei de boală cronică diabet zaharat și boli
de nutriție — G.21*) se face prin acele farmacii aflate în
relații contractuale cu casele de asigurări de sănătate, prin
încheierea unui act adițional la contractul de furnizare de
medicamente cu și fără contribuție personală în tratamentul
ambulatoriu în cadrul sistemului de asigurări sociale de
sănătate.
Suma aprobată la nivelul casei de asigurări de sănătate
cu această destinație se repartizează în mod egal la
farmacii, stabilindu-se în acest sens o valoare orientativă a
actelor adiționale.
Actul adițional se adaptează după modelul de contract
de furnizare de medicamente cu și fără contribuție

MONITORUL OFICIAL AL ROMÂNIEI, PARTEA I, Nr. 820/5.X.2006

13

personală în tratamentul ambulatoriu în cadrul sistemului de
asigurări sociale de sănătate și valoarea orientativă a
acestuia nu intră în valoarea totală de contract a farmaciei.
Actul adițional va conține și obligația farmaciilor de a
afișa la loc accesibil asiguraților partea de contribuție
personală ce se suportă de către aceștia, pentru fiecare
denumire comercială corespunzătoare DCI-urilor prevăzute
la grupa de boală cronică diabet zaharat și boli de nutriție —
G.21*), conform listei puse la dispoziție de casele de
asigurări de sănătate.“
5. La anexa nr. 31, după articolul 17 se introduce un
articol, articolul 171, cu următorul cuprins:
îArt. 17 1 . — Casele de asigurări de sănătate
decontează farmaciilor medicamentele corespunzătoare

DCI-urilor prevăzute la grupa de boală cronică diabet
zaharat și boli de nutriție — G.21*), eliberate la nivelul
realizat, modificându-se în mod corespunzător valoarea
actelor adiționale, cu încadrarea în fondul aprobat la nivelul
caselor de asigurări de sănătate pentru subprogramul
Tratamentul bolnavilor cu diabet zaharat de la paragraful
«Medicamente pentru boli cronice cu risc crescut utilizate
în programele naționale cu scop curativ», până la sfârșitul
anului 2006.“

Ministrul sănătății publice,

Președintele Casei Naționale de Asigurări de Sănătate,

Gheorghe Eugen Nicolăescu

Cristian Vlădescu

Art. II. — Prezentul ordin se publică în Monitorul Oficial
al României, Partea I, și are aplicabilitate începând cu
luna octombrie.

MINISTERUL FINANȚELOR PUBLICE

ORDIN
privind susținerea examenului pentru atribuirea calității de consultant fiscal
de către persoanele prevăzute la art. 24 din Regulamentul pentru organizarea examenului
de atribuire a calității de consultant fiscal, aprobat prin Ordinul ministrului finanțelor publice
nr. 1.614/2006
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în baza prevederilor art. 6 din Ordonanța Guvernului nr. 71/2001 privind organizarea și exercitarea activității de
consultanță fiscală, aprobată cu modificări prin Legea nr. 198/2002, cu modificările ulterioare,
având în vedere prevederile art. 3 și 24 din Regulamentul pentru organizarea examenului de atribuire a calității
de consultant fiscal, aprobat prin Ordinul ministrului finanțelor publice nr. 1.614/2006,
ministrul finanțelor publice emite următorul ordin:
Art. 1. — Pentru specialiștii care au participat la
elaborarea Codului fiscal, Codului de procedură fiscală și
Codului vamal și membrii Comitetului provizoriu al Camerei
Consultanților Fiscali, precum și pentru specialiștii care au
participat efectiv și constant în cadrul procesului de
consultare la elaborarea Codului fiscal armonizat și a
Codului de procedură fiscală armonizat și care îndeplinesc
condițiile prevăzute la art. 4 din Ordonanța Guvernului
nr. 71/2001 privind organizarea și exercitarea activității de
consultanță fiscală, aprobată cu modificări prin Legea
nr. 198/2002, cu modificările ulterioare, examenul de
atribuire a calității de consultant fiscal va consta într-un
interviu și va fi susținut în zilele de 16—17 octombrie 2006,
la sediul Ministerului Finanțelor Publice din str. Apolodor
nr. 17, sectorul 5, București.

Art. 2. — Interviul va fi susținut din tematica de examen
prevăzută în anexa nr. 1 la Regulamentul pentru
organizarea examenului de atribuire a calității de consultant
fiscal, aprobat prin Ordinul ministrului finanțelor publice
nr. 1.614/2006.
Art. 3. — Înscrierile la examen și depunerea dosarelor
se fac până în ziua de 11 octombrie 2006 inclusiv, la
sediul Ministerului Finanțelor Publice din str. Apolodor
nr. 17, sectorul 5, București.
Art. 4. — Colectivul pentru organizarea și desfășurarea
examenului de atribuire a calității de consultant fiscal, numit
prin ordin al ministrului finanțelor publice, și comisiile de
examinare și de soluționare a contestațiilor vor duce la
îndeplinire prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Doina-Elena Dascălu,
secretar de stat
București, 26 septembrie 2006.
Nr. 1.616.

14

MONITORUL OFICIAL AL ROMÂNIEI, PARTEA I, Nr. 820/5.X.2006

ACTE

ALE

COMISIEI DE SUPRAVEGHERE
A ASIGURĂRILOR

COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
îFEHU Broker de Asigurare“ — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu
modificările și completările ulterioare, și ale normelor emise în aplicarea acesteia,
în baza hotărârii Consiliului Comisiei de Supraveghere a Asigurărilor din data de 5 septembrie 2006, prin care
s-a aprobat cererea Societății Comerciale îFEHU Broker de Asigurare“ — S.R.L. de obținere a autorizației de funcționare
ca broker de asigurare,
Comisia de Supraveghere a Asigurărilor

d e c i d e:

Art. 1. — Societatea Comercială îFEHU Broker de
Asigurare“ — S.R.L., cu sediul social în municipiul
București, str. Barajul Argeș nr. 21—23, sectorul 1, nr. de
ordine în registrul comerțului J 40/13197 din 16 august
2006, cod unic de înregistrare 18938948, este autorizată să
funcționeze ca broker de asigurare având ca obiect de
activitate numai activitatea de broker de asigurare conform
prevederilor Legii nr. 32/2000 privind activitatea de
asigurare și supravegherea asigurărilor, cu modificările și
completările ulterioare.

Art. 2. — Societatea comercială prevăzută la art. 1 are
dreptul de a practica activitatea de broker de asigurare
începând cu data înregistrării în Registrul brokerilor de
asigurare.
Art. 3. — Societatea comercială prevăzută la art. 1 are
obligația de a prezenta Comisiei de Supraveghere a
Asigurărilor copii ale documentelor care atestă plata ratelor
primei de asigurare aferente contractului de asigurare de
răspundere civilă profesională, pe măsura achitării acestora.

Președintele Comisiei de Supraveghere a Asigurărilor,
Angela Toncescu
București, 20 septembrie 2006.
Nr. 114.384.

ACTE ALE OFICIULUI ROMÂN
PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea metodologiei
privind utilizarea prin radiodifuzare a operelor muzicale de către organismele de televiziune
Având în vedere Cererea principalei structuri asociative mandatate de utilizatorii din domeniu, respectiv Asociația
Română de Comunicații Audiovizuale (ARCA), înregistrată la Oficiul Român pentru Drepturile de Autor cu nr. 7.809 din
30 august 2006, precum și Referatul nr. SG/4.766 din 6 septembrie 2006 al Direcției registre, gestiune colectivă și relații
cu publicul,
conform prevederilor art. 1231 alin. (1) lit. d) și ale art. 131 din Legea nr. 8/1996 privind dreptul de autor și
drepturile conexe, cu modificările și completările ulterioare, precum și ale art. III din Ordonanța de urgență a Guvernului
nr. 123/2005 pentru modificarea și completarea Legii nr. 8/1996 privind dreptul de autor și drepturile conexe, aprobată cu
modificări și completări prin Legea nr. 329/2006,
ținând cont de dispozițiile pct. 10 din Metodologia privind utilizarea prin radiodifuzare a operelor muzicale și
tabelul cuprinzând remunerațiile cuvenite titularilor de drepturi de autor, stabilită prin Hotărârea arbitrală din data de

MONITORUL OFICIAL AL ROMÂNIEI, PARTEA I, Nr. 820/5.X.2006

15

21 iunie 2005, publicată în Monitorul Oficial al României, Partea I, nr. 657 din 25 iulie 2005, prin Decizia directorului
general al Oficiului Român pentru Drepturile de Autor nr. 133/2005,
în temeiul prevederilor art. 6 alin. (1) și art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind utilizarea prin radiodifuzare a operelor
muzicale de către organismele de televiziune, după cum
urmează:
— un reprezentant al Uniunii Compozitorilor și
Muzicologilor din România — Asociația pentru Drepturi de
Autor (UCMR-ADA), pe de o parte; și
— un reprezentant al principalei structuri asociative din
domeniu, respectiv Asociația Română de Comunicații
Audiovizuale (ARCA), câte un reprezentant al Societății
Comerciale îPRO TV“ — S.A., al Societății Comerciale îTV
ANTENA 1“ — S.A. și al Societății Comerciale îAmerom
Televizion“ — S.R.L. (PRIMA TV), precum și un
reprezentant al Societății Române de Televiziune (SRTV),
pe de altă parte.
Art. 2. — Comisia constituită potrivit art. 1 are obligația
să desfășoare negocierile în conformitate cu dispozițiile
art. 1311 și art. 1312 alin. (1) și (2) din Legea nr. 8/1996

privind dreptul de autor și drepturile conexe, cu modificările
și completările ulterioare, pe o durată de maximum 30 de
zile calendaristice de la data constituirii.
Art. 3. — Comisia își va stabili programul întâlnirilor, pe
care îl va comunica Oficiului Român pentru Drepturile de
Autor.
Art. 4. — Propunerea de metodologie privind utilizarea
prin radiodifuzare a operelor muzicale de către organismele
de televiziune, depusă de principala structură asociativă
mandatată de utilizatorii din domeniu, respectiv Asociația
Română de Comunicații Audiovizuale (ARCA), pentru
negociere în cadrul comisiei prevăzute la art. 1, este
prevăzută în anexa care face parte integrantă din prezenta
decizie.
Art. 5. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu

București, 6 septembrie 2006.
Nr. 299.

ANEXĂ

PROPUNERE DE METODOLOGIE
privind utilizarea prin radiodifuzare a operelor muzicale de către organismele de televiziune
1. Utilizarea prin radiodifuzare a operelor muzicale,
aduse anterior la cunoștință publică, aparținând repertoriului
protejat și determinat conform legii (ale căror drepturi de
autor se află în termenele de protecție prevăzute de lege),
de către organisme de televiziune, se poate face numai în
baza unei autorizații sub formă de licență neexclusivă
eliberată de organismul de gestiune colectivă desemnat de
Oficiul Român pentru Drepturile de Autor drept colector în
domeniul titularilor de drepturi în cauză.
2. Utilizatorii autorizați potrivit prevederilor pct. 1 au
obligația să plătească organismului de gestiune colectivă
prevăzut la pct. 1 o remunerație trimestrială, reprezentând
drepturile patrimoniale ale autorilor operelor muzicale
utilizate, stabilită prin aplicarea la baza de calcul
determinată conform pct. 5 a unor procente diferențiate
direct proporțional cu ponderea utilizării repertoriului de
opere muzicale gestionat colectiv în raport cu timpul total
de radiodifuzare.

3. Procentul aplicabil corespunzător unei ponderi de
100% a utilizării repertoriului de opere muzicale gestionat
colectiv în raport cu timpul total de radiodifuzare va fi
de 1,2%.
4. Pentru ponderi ale utilizării inferioare, procentul de
1,2%, corespunzător ponderii de 100%, se va diminua
direct proporțional cu diminuarea ponderii.
De exemplu: pentru o pondere de 33%, procentul
diminuat va avea valoarea de 0,4%, iar pentru o pondere
de 10%, procentul diminuat va avea valoarea de 0,12%.
5. Baza de calcul se constituie astfel:
a) din veniturile obținute de utilizatori din activitatea care
utilizează repertoriul muzical protejat se scad: taxa pe
valoarea adăugată, taxa pentru publicitatea la băuturi
alcoolice, contribuția la Fondul cinematografic național și
orice alte taxe similare către bugetul de stat sau local ce
ar putea fi introduse ulterior;

16

MONITORUL OFICIAL AL ROMÂNIEI, PARTEA I, Nr. 820/5.X.2006

b) în cazul societății publice de televiziune, din totalul
veniturilor se scad și alocațiile bugetare.
6. În condițiile în care utilizatorul nu înregistrează
venituri, baza de calcul va fi cea constituită de cheltuielile
ocazionate de utilizarea repertoriului.
7. Organismul de gestiune colectivă va pune la
dispoziția utilizatorilor (prin intermediul Oficiului Român
pentru Drepturile de Autor) repertoriul de opere muzicale
care generează drepturi de autor aflate în termenele de
protecție, operele aflate în afara acestui repertoriu nefiind
luate în calcul la stabilirea ponderii utilizării repertoriului
protejat, utilizarea lor neimplicând autorizarea în ceea ce
privește drepturile de autor.
8. Remunerația se plătește până la data de 25 a primei
luni următoare trimestrului pentru care este datorată, dată
la care se va transmite și baza de calcul a sumelor virate.
9. Utilizatorii de opere muzicale prin radiodifuzare au
obligația să comunice organismului de gestiune colectivă,
până la data menționată la pct. 8, un raport privind
utilizarea operelor muzicale în trimestrul precedent. Pentru
trimestrul de raportare, raportul va cuprinde lista operelor
muzicale utilizate, cu menționarea denumirii operei, a
autorului acesteia, durata utilizării fiecărei opere muzicale.
Raportul va fi însoțit de o adresă de înaintare purtând

numele reprezentantului legal, semnătura și ștampila
utilizatorului, adresa prin care va fi confirmată pe propria
răspundere veridicitatea informațiilor ce sunt conținute în
raport. Aceste liste constituie baza de repartizare a
remunerațiilor încasate de organismul de gestiune colectivă
a drepturilor de autor de opere muzicale respectiv.
Raportul va fi transmis și în format electronic.
10. Pentru întârzieri la plată utilizatorii datorează, de la
data scadenței, dobânda legală.
11. Prezenta metodologie va putea fi modificată numai
după 3 ani de la data publicării sale în Monitorul Oficial al
României, Partea I, cu excepția cazului în care dispozițiile
Legii nr. 8/1996 privind dreptul de autor și drepturile
conexe, cu modificările și completările ulterioare, avute în
vedere la elaborarea prezentei metodologii, sunt modificate
înainte de împlinirea acestui termen, caz în care
organismul de gestiune colectivă sau utilizatorul va putea
solicita inițierea unei noi proceduri de negociere.
13. În relațiile contractuale cu utilizatorii, organismul de
gestiune colectivă a drepturilor autorilor de opere muzicale
poate negocia tarife procentuale reduse față de cele
prevăzute la pct. 3 și 4, în condițiile legale și statutare
care reglementează activitatea acestuia.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 820/5.X.2006 conține 16 pagini.

Prețul: 1,15 lei

&JUYDGY|119963]
ISSN 1453—4495

