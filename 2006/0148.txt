Anul 174 (XVIII) — Nr. 148

PARTEA

I

LEGI, DECRETE, HOTĂRÂRI ȘI ALTE ACTE

Joi, 16 februarie 2006

SUMAR

Nr.

Pagina

Decizia nr. 27 din 19 ianuarie 2006 referitoare la
excepția de neconstituționalitate a dispozițiilor
art. 300 alin. 3 și art. 403 alin. 4 din Codul de
procedură civilă ........................................................

2–4

4–6

HOTĂRÂRI ALE GUVERNULUI ROMÂNIEI
145. — Hotărâre pentru aprobarea modului de
repartizare și de utilizare a sumelor prevăzute la
lit. c) și d) din anexa nr. 3/13/07a la Legea
bugetului de stat pe anul 2006 nr. 379/2005 .....

Pagina

153. — Hotărâre privind transmiterea unui imobil,
proprietate publică a statului, din administrarea
Ministerului Justiției în administrarea Ministerului
Public ........................................................................

DECIZII ALE CURȚII CONSTITUȚIONALE
Decizia nr. 25 din 12 ianuarie 2006 referitoare la
excepția de neconstituționalitate a dispozițiilor
art. 1 alin. (1), art. 4 alin. (2)—(4) și art. 8
alin. (2) din Ordonanța Guvernului nr. 5/2001
privind procedura somației de plată, precum și a
ordonanței, în ansamblul ei ....................................

Nr.

6–8

149. — Hotărâre pentru modificarea art. 9 alin. (4) din
Regulamentul privind organizarea procedurilor
pentru
valorificarea
bunurilor
aflate
în
administrarea Ministerului Apărării Naționale,
aprobat prin Hotărârea Guvernului nr. 1.470/2005 ...

8

150. — Hotărâre pentru aprobarea Regulamentului de
organizare și funcționare a Oficiului Național
pentru Refugiați .......................................................

9–10

152. — Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2006 ............

11

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.228/2005. — Ordin al ministrului transporturilor,
construcțiilor și turismului pentru aprobarea
Reglementării tehnice îCod de proiectare.
Evaluarea acțiunii zăpezii asupra construcțiilor“,
indicativ CR 1-1-3—2005 ........................................

13

2.230/2005. — Ordin al ministrului transporturilor,
construcțiilor și turismului pentru aprobarea
Reglementării tehnice îCod de proiectare.
Bazele proiectării structurilor în construcții“, indicativ
CR 0—2005 .............................................................

13

968. — Ordin al președintelui Agenției Naționale a
Funcționarilor
Publici
privind
aprobarea
Regulamentului-cadru
pentru
organizarea
examenului de promovare în clasă a funcționarilor
publici încadrați pe funcții publice cu nivel de
studii inferior, care absolvă o formă de învățământ
superior de lungă sau de scurtă durată în
specialitatea în care își desfășoară activitatea .....

14–16

2

MONITORUL OFICIAL AL ROMÂNIEI, PARTEA I, Nr. 148/16.II.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 25
din 12 ianuarie 2006

referitoare la excepția de neconstituționalitate a dispozițiilor art. 1 alin. (1), art. 4 alin. (2)—(4)
și art. 8 alin. (2) din Ordonanța Guvernului nr. 5/2001 privind procedura somației de plată,
precum și a ordonanței, în ansamblul ei
Ioan Vida
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Ordonanței Guvernului nr. 5/2001 privind
procedura somației de plată, în ansamblul său, și a art. 8
alin. (2) din aceeași ordonanță, excepție ridicată de
Constantin Musceleanu în Dosarul nr. 8.729/2005 al
Judecătoriei Botoșani.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 834D/2005, având ca obiect excepția de
neconstituționalitate a dispozițiilor art. 8 alin. (2) din
Ordonanța Guvernului nr. 5/2001 privind procedura somației
de plată, excepție ridicată de Societatea Comercială
îTectona“ — S.R.L. Târgu-Mureș în Dosarul nr. 3.343/2005
al Tribunalului Alba — Secția comercială și de contencios
administrativ, și nr. 873D/2005, având ca obiect excepția
de neconstituționalitate a dispozițiilor art. 1 alin. (1), art. 4
alin. (2) și art. 8 alin. (2) din Ordonanța Guvernului
nr. 5/2001 privind procedura somației de plată, excepție
ridicată de Maria Onescu și Ioviță Onescu în Dosarul
nr. 4.629/2005 al Judecătoriei Deva.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere că există o strânsă legătură
între obiectul excepțiilor de neconstituționalitate ridicate în
dosarele de mai sus, pune în discuție, din oficiu, problema
conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, pentru o mai bună administrare a justiției,
dispune conexarea dosarelor nr. 834D/2005 și
nr. 873D/2005 la Dosarul nr. 828D/2005, care este primul
înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.

C U R T E A,

având în vedere actele și lucrările dosarului, constată
următoarele:
Prin încheierile din 28 octombrie 2005, 3 noiembrie
2005 și 10 noiembrie 2005, pronunțate în dosarele
nr. 8.729/2005, nr. 3.343/2005 și nr. 4.629/2005 ale
Judecătoriei Botoșani, Tribunalului Alba — Secția
comercială și de contencios administrativ și, respectiv,
Judecătoriei Deva, Curtea Constituțională a fost sesizată
cu excepția de neconstituționalitate a dispozițiilor
Ordonanței Guvernului nr. 5/2001 privind procedura
somației de plată, în ansamblul său, și a art. 8 alin. (2) din
aceeași ordonanță, excepție ridicată de Constantin
Musceleanu, cu excepția de neconstituționalitate a
dispozițiilor art. 8 alin. (2) din Ordonanța Guvernului
nr. 5/2001 privind procedura somației de plată, excepție
ridicată de Societatea Comercială îTectona“ — S.R.L.
Târgu-Mureș, precum și cu excepția de neconstituționalitate
a dispozițiilor art. 1 alin. (1), art. 4 alin. (2) și art. 8 alin. (2)
din Ordonanța Guvernului nr. 5/2001 privind procedura
somației de plată, excepție ridicată de Maria Onescu și
Ioviță Onescu. Excepțiile au fost formulate de acești autori
în cauze având ca obiect soluționarea cererilor de anulare
a unor ordonanțe privind somații de plată emise împotriva lor.
În motivarea excepțiilor de neconstituționalitate se
susține, în esență, că prevederile legale criticate contravin
textelor constituționale ale art. 1 alin. (3), ale art. 16
alin. (1), ale art. 20 alin. (2), ale art. 21, ale art. 44, ale
art. 53 alin. (2) și ale art. 136 alin. (4) și (5), întrucât
cererea de anulare este soluționată de către aceeași
instanță care a soluționat și fondul cererii.
Pe lângă această critică generală existentă în cele trei
dosare supuse analizei Curții, în Dosarul Curții
Constituționale nr. 873D/2005, autorii excepției apreciază că
dispozițiile Ordonanței Guvernului nr. 5/2001 permit instanței
de judecată să soluționeze o cauză fără a-și exercita
obligația de aflare a adevărului. În consecință, posibilitatea
soluționării cererii creditorului numai pe baza actelor depuse
împiedică exercitarea dreptului la apărare și realizarea unui
proces echitabil. Se consideră că sunt încălcate și
prevederile art. 6 paragraful 1 din Convenția pentru
apărarea drepturilor omului și a libertăților fundamentale. În
optica acestora, pe de o parte, prin restricționarea dreptului
debitorului de a formula apărări de fond decât în anumite
condiții se limitează dreptul la apărare, iar, pe de altă
parte, prin acordarea acestei posibilități, în anumite condiții,
doar pe calea contestației la executare se încalcă principiul
securității raporturilor juridice.
Judecătoria Botoșani, Tribunalul Alba — Secția
comercială și de contencios administrativ și Judecătoria
Deva apreciază că excepția de neconstituționalitate ridicată
este neîntemeiată.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate

MONITORUL OFICIAL AL ROMÂNIEI, PARTEA I, Nr. 148/16.II.2006
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate ridicată este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepțiilor de neconstituționalitate îl constituie
dispozițiile Ordonanței Guvernului nr. 5/2001 privind
procedura somației de plată, în ansamblu, publicată în
Monitorul Oficial al României, Partea I, nr. 422 din 30 iulie
2001, aprobată cu modificări și completări prin Legea
nr. 295/2002, publicată în Monitorul Oficial al României,
Partea I, nr. 380 din 5 iunie 2002, și, în special, cele ale
art. 1 alin. (1), art. 4 alin. (2)—(4) și ale art. 8 alin. (2) din
aceeași ordonanță. Totodată, Curtea reține că în dosarele
nr. 828D/2005 și nr. 873D/2005 autorii excepțiilor au
contestat și constituționalitatea dispozițiilor art. 4 alin. (2)—(4),
respectiv ale art. 4 alin. (4) din Ordonanța Guvernului
nr. 5/2001, fără ca instanța să se pronunțe cu privire la
acestea.
Dispozițiile din ordonanță criticate în mod special au
următorul cuprins:
— Art. 1 alin. (1): îProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori
determinate potrivit unui statut, regulament sau altui înscris,
însușit de părți prin semnătură ori în alt mod admis de lege și
care atestă drepturi și obligații privind executarea anumitor
servicii, lucrări sau orice alte prestații.“;
— Art. 4 alin. (2)—(4): î(2) În toate cazurile, pentru
soluționarea cererii, judecătorul dispune citarea părților, potrivit
dispozițiilor Codului de procedură civilă referitoare la pricinile
urgente, pentru explicații și lămuriri, precum și pentru a stărui
în efectuarea plății sumei datorate de debitor ori pentru
înțelegerea părților asupra modalităților de plată.
(3) La citația pentru debitor se vor anexa în copie cererea
creditorului și actele depuse de acesta în susținerea cererii.
(4) În citație se va face mențiunea că până cel mai târziu în
ziua fixată pentru înfățișare debitorul poate să depună
întâmpinare, precum și actele ce pot contribui la soluționarea
cererii.“;
— Art. 8 alin. (2): îCererea în anulare se soluționează de
către instanța competentă pentru judecarea fondului cauzei în
primă instanță.“
Textele constituționale invocate expres în susținerea
excepției sunt cele ale art. 1 alin. (3) privind statul român,
ale art. 16 alin. (1) privind egalitatea în drepturi, ale art. 20
alin. (2) referitoare la tratatele internaționale privind
drepturile omului, ale art. 21 privind accesul liber la justiție,
ale art. 44 privind dreptul de proprietate privată, ale art. 53

3

alin. (2) privind restrângerea exercițiului unor drepturi sau
al unor libertăți și ale art. 136 alin. (4) și (5) privind
proprietatea.
Totodată, în susținerea excepției sunt invocate și
prevederile art. 6 paragraful 1 din Convenția pentru
apărarea drepturilor omului și a libertăților fundamentale,
care se referă la dreptul la un proces echitabil și soluționat
într-un termen rezonabil.
Examinând excepția de neconstituționalitate, Curtea
reține următoarele:
În esență, se apreciază că posibilitatea soluționării
cererii privind somația de plată numai pe baza actelor
depuse de părți încalcă principiile constituționale ale
egalității în drepturi, ale accesului liber la justiție, ale
dreptului la apărare, precum și textele constituționale
referitoare la dreptul de proprietate privată. Totodată, se
mai susține că, în cadrul procedurii somației de plată,
soluționarea cererii în anulare de către aceeași instanță
care a emis ordonanța privind somația de plată contravine
prevederilor art. 21 alin. (3) din Constituție, respectiv celor
ale art. 6 paragraful 1 teza întâi din Convenția pentru
apărarea drepturilor omului și a libertăților fundamentale.
În ceea ce privește critica de neconstituționalitate a
Ordonanței Guvernului nr. 5/2001, în ansamblu, Curtea
constată că aceasta a mai format obiect al controlului de
constituționalitate, inclusiv sub aspectele avute în vedere în
prezentul dosar.
Astfel, prin Decizia nr. 434 din 18 noiembrie 2003,
publicată în Monitorul Oficial al României, Partea I, nr. 77
din 29 ianuarie 2004, Curtea a statuat că Ordonanța
Guvernului nr. 5/2001 instituie o procedură specială și
accelerată, derogatorie de la normele procedurii civile,
pentru a asigura recuperarea într-un timp cât mai scurt a
creanțelor, ceea ce a și determinat limitarea mijloacelor de
probă, utilizabile în prima fază la înscrisuri, completate cu
explicațiile și lămuririle date de părți. Cu același prilej, s-a
stabilit că această limitare este deopotrivă valabilă pentru
ambele părți, ele având condiții identice pentru exercitarea
dreptului la apărare. În acest sens, Curtea s-a mai
pronunțat și prin deciziile nr. 348 din 18 septembrie 2003,
publicată în Monitorul Oficial al României, Partea I, nr. 847
din 27 noiembrie 2003, și nr. 447 din 26 octombrie 2004,
publicată în Monitorul Oficial al României, Partea I, nr. 12
din 5 ianuarie 2005.
Totodată, prin Decizia nr. 280 din 1 iulie 2003, publicată
în Monitorul Oficial al României, Partea I, nr. 565 din
6 august 2003, Curtea a statuat că mijloacele procedurale
puse la îndemâna părților diferă față de dreptul comun
tocmai datorită caracterului special al procedurii, fără ca
prin aceasta să se instituie vreo discriminare și fără ca
una dintre părți să fie privilegiată, iar cealaltă,
dezavantajată. Prin aceeași decizie Curtea a stabilit, prin
prisma acestor considerente și având în vedere garanțiile
procesuale de care se bucură părțile, că nu sunt încălcate
prevederile art. 6 paragraful 1 din Convenția pentru
apărarea drepturilor omului și a libertăților fundamentale.
Curtea reține că aceste considerente, cu privire la critica
de ansamblu a ordonanței, pun în evidență și
constituționalitatea dispozițiilor art. 1 alin. (1) din Ordonanța
Guvernului nr. 5/2001, care definesc caracterul special al
procedurii.
Cu privire la constituționalitatea dispozițiilor art. 4
alin. (2)—(4) din Ordonanța Guvernului nr. 5/2001, în
raport cu o critică similară, Curtea s-a mai pronunțat prin
Decizia nr. 434 din 18 noiembrie 2003, prilej cu care a
constatat constituționalitatea acestor dispoziții legale.

4

MONITORUL OFICIAL AL ROMÂNIEI, PARTEA I, Nr. 148/16.II.2006

Curtea constată, de asemenea, că dispozițiile art. 8
alin. (2) din Ordonanța Guvernului nr. 5/2001 au mai fost
supuse controlului de constituționalitate în raport cu
aceleași texte din Constituție invocate ca și în cauza de
față, prilej cu care s-a constatat constituționalitatea textului
de lege criticat. Astfel, Curtea, prin Decizia nr. 447 din
26 octombrie 2004, a stabilit că specificul domeniului supus
reglementării a impus adoptarea unor soluții diferite față de
cele din dreptul comun.
Totodată, Curtea, prin Decizia nr. 505 din 16 noiembrie
2004, publicată în Monitorul Oficial al României, Partea I,
nr. 44 din 13 ianuarie 2005, a statuat că reglementarea
legală dedusă controlului instanței de contencios
constituțional constituie o garanție a aplicării principiului
prevăzut de art. 6 paragraful 1 din Convenția pentru
apărarea drepturilor omului și a libertăților fundamentale,
privind judecarea unei cauze în mod echitabil și într-un
termen rezonabil, fiind de natură să înlăture abuzurile din
partea părților, prin care s-ar tinde la tergiversarea
nejustificată a soluționării unui proces.

Neexistând elemente noi, de natură să determine
schimbarea jurisprudenței Curții, considerentele și soluțiile
deciziilor menționate își păstrează valabilitatea și în
prezenta cauză.
Curtea constată că dispozițiile constituționale referitoare
la dreptul de proprietate privată, invocate în susținerea
excepției, nu au incidență în cauză, având în vedere că
procedura somației de plată este o procedură specială
pentru neîndeplinirea unei obligații din partea debitorului și
nu pune în discuție vreo restrângere a dreptului de
proprietate privată a debitorului.
Totodată, Curtea reține că dispozițiile constituționale ale
art. 136 alin. (4), invocate într-unul dintre dosare, nu sunt
relevante în soluționarea excepției de neconstituționalitate,
acestea referindu-se în mod exclusiv la inalienabilitatea
proprietății publice și la posibilitatea ca aceste bunuri să fie
date în administrare, închiriate, concesionate ori date în
folosință gratuită.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. (2)—(4) și ale art. 8 alin. (2) din Ordonanța
Guvernului nr. 5/2001 privind procedura somației de plată, precum și a ordonanței în ansamblu, excepție ridicată de
Constantin Musceleanu în Dosarul nr. 8.729/2005 al Judecătoriei Botoșani, excepția de neconstituționalitate a dispozițiilor
art. 8 alin. (2) din Ordonanța Guvernului nr. 5/2001 privind procedura somației de plată, excepție ridicată de Societatea
Comercială îTectona“ — S.R.L. Târgu-Mureș în Dosarul nr. 3.343/2005 al Tribunalului Alba — Secția comercială și de
contencios administrativ, și excepția de neconstituționalitate a dispozițiilor art. 1 alin. (1), art. 4 alin. (2) și (4) și art. 8
alin. (2) din Ordonanța Guvernului nr. 5/2001 privind procedura somației de plată, excepție ridicată de Maria Onescu și
Ioviță Onescu în Dosarul nr. 4.629/2005 al Judecătoriei Deva.
Definitivă și general obligatorie.
Pronunțată în ședința publică din data de 12 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 27
din 19 ianuarie 2006
referitoare la excepția de neconstituționalitate a dispozițiilor art. 300 alin. 3 și art. 403 alin. 4
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Antonia Constantin
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 300 și art. 403 alin. 4 din Codul de
procedură civilă, excepție ridicată de Societatea Comercială
îRomarta“ — S.A. din București în Dosarul nr. 524/2005 al
Curții de Apel București — Secția a V-a comercială.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate. În ceea ce privește critica de

MONITORUL OFICIAL AL ROMÂNIEI, PARTEA I, Nr. 148/16.II.2006
neconstituționalitate potrivit căreia dispozițiile art. 403 alin. 4
din Codul de procedură civilă vin în contradicție cu
prevederile art. 44 din Constituție, arată că aceasta a
rămas fără obiect în urma modificării suferite de dispoziția
de lege criticată. În continuare, făcând referire la Decizia
nr. 47 din 27 ianuarie 2005, arată că nu poate fi reținută
nici critica potrivit căreia art. 403 alin. 4 din Codul de
procedură civilă vine în contradicție cu prevederile art. 16
și 135 din Constituție. În ceea ce privește dispoziția
art. 300 alin. 3, arată că aceasta, fiind o normă de
trimitere la dispozițiile art. 403, nu se poate reține, nici în
acest caz, o încălcare a prevederilor constituționale
invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 19 mai 2005, pronunțată în Dosarul
nr. 524/2005, Curtea de Apel București — Secția a V-a
comercială a sesizat Curtea Constituțională cu excepția
de neconstituționalitate a dispozițiilor art. 300 și art. 403
alin. 4 din Codul de procedură civilă. Excepția a fost
ridicată de Societatea Comercială îRomarta“ — S.A. din
București într-o cauză comercială având ca obiect
soluționarea unei cereri de suspendare a executării unei
încheieri date de judecătorul delegat.
În motivarea excepției de neconstituționalitate, autorul
acesteia susține că dispozițiile de lege criticate contravin
prevederilor art. 16 și 135 din Constituție, deoarece îse
creează o stare de vădită inegalitate între creditori și
debitori“ și, totodată, îo stare de incertitudine pentru
recuperarea creanțelor de către creditori“. De asemenea,
arată că sunt încălcate și prevederile art. 44 din
Constituție, deoarece prin textul constituțional invocat îse
protejează orice drept patrimonial, inclusiv unul de creanță,
iar prin textul în cauză se prevede posibilitatea arbitrară de
suspendare a procedurii de executare, fără o cauțiune, fapt
de natură a aduce o gravă atingere dreptului de creanță“.
Curtea de Apel București — Secția a V-a comercială
apreciază că dispozițiile de lege criticate nu vin în
contradicție cu prevederile art. 16, 44 și 135 din
Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că, deși autorul excepției invocă și
textul art. 300 din Codul de procedură civilă, din critica
acestuia rezultă că se referă numai la alin. 4 al art. 403,
mai exact la posibilitatea suspendării provizorii a executării
silite. În continuare, făcând referire la jurisprudența Curții
Constituționale, arată că alin. 4 al art. 403 nu vine în
contradicție cu prevederile constituționale invocate de
autorul excepției.
Avocatul Poporului apreciază că excepția de
neconstituționalitate invocată este neîntemeiată. Textele de
lege criticate, prin mijloacele procesuale puse la dispoziție
părților, relevă preocuparea legiuitorului de a se asigura
echilibrul procesual și egalitatea de arme dintre acestea,
lipsind de suport critica privitoare la încălcarea art. 16 din
Constituție. În ceea ce privește invocarea dispozițiilor
art. 44 din Constituție, arată că dispozițiile legale criticate
sunt în deplină concordanță cu prevederile constituționale
potrivit cărora proprietatea privată este ocrotită în mod
egal, indiferent de proprietar, iar conținutul și limitele

5

dreptului de proprietate sunt stabilite de lege. Cât privește
invocarea prevederilor art. 135 din Constituție, se arată că
acestea nu au incidență în cauza de față.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Deși Curtea Constituțională a fost sesizată cu excepția
de neconstituționalitate a dispozițiilor art. 300 și art. 403
alin. 4 din Codul de procedură civilă, din motivarea
acesteia rezultă că autorul se referă doar la dispozițiile
alin. 3 al art. 300 și art. 403 alin. 4, dispoziții care
constituie obiectul excepției de neconstituționalitate asupra
căruia se va pronunța instanța de contencios constituțional.
Ulterior sesizării Curții Constituționale, textul art. 403 alin. 4
a fost modificat prin Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
lege publicată în Monitorul Oficial al României, Partea I,
nr. 609 din 14 iulie 2005. Textele de lege criticate au
următorul cuprins:
— Art. 300 alin. 3: îSuspendarea la cerere a executării
hotărârii poate fi acordată numai după depunerea unei cauțiuni
ce se va stabili, prin încheiere, cu ascultarea părților în camera
de consiliu, scop în care acestea vor fi citate în termen scurt,
chiar înainte de primul termen de judecată, dacă este cazul.
Dispozițiile art. 403 alin. 3 și 4 se aplică în mod
corespunzător.“;
— Art. 403 alin. 4: îÎn cazuri urgente, dacă s-a plătit
cauțiunea, președintele instanței poate dispune, prin încheiere
și fără citarea părților, suspendarea provizorie a executării
până la soluționarea cererii de suspendare de către instanță.
Încheierea nu este supusă nici unei căi de atac. Cauțiunea
care trebuie depusă este în cuantum de 10% din valoarea
obiectului cererii sau de 5 milioane lei pentru cererile
neevaluabile în bani. Cauțiunea depusă este deductibilă din
cauțiunea stabilită de instanță, dacă este cazul.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 16 referitoare la egalitatea în drepturi,
ale art. 44 referitoare la dreptul de proprietate privată și ale
art. 135 referitoare la economia României.
Examinând excepția de neconstituționalitate, Curtea
constată că, în ceea ce privește critica de
neconstituționalitate potrivit căreia dispozițiile art. 403 alin. 4
din Codul de procedură civilă vin în contradicție cu
prevederile art. 44 din Constituție, deoarece prin textul
criticat îse prevede posibilitatea arbitrară de suspendare a
procedurii de executare, fără o cauțiune, fapt de natură a
aduce o gravă atingere dreptului de creanță“, aceasta a
rămas fără obiect. Astfel, în urma modificării suferite de
dispozițiile art. 403 din Codul de procedură civilă în cazuri
urgente, președintele instanței poate dispune, prin încheiere
și fără citarea părților, suspendarea provizorie a executării
până la soluționarea cererii de suspendare de către
instanță. Suspendarea provizorie a executării va fi dispusă

6

MONITORUL OFICIAL AL ROMÂNIEI, PARTEA I, Nr. 148/16.II.2006

dacă s-a plătit cauțiunea, care este în cuantum de 10%
din valoarea obiectului cererii sau de 5 milioane lei pentru
cererile neevaluabile în bani.
În ceea ce privește invocarea în motivarea excepției a
dispozițiilor art. 16 din Constituție, Curtea reține că
dispozițiile criticate nu conțin măsuri discriminatorii care ar
contraveni principiului egalității cetățenilor în fața legii,
întrucât măsura instituită prin acestea se ia în considerarea
naturii urgente a cauzelor, iar nu a persoanelor care o
solicită, acestea beneficiind de un tratament egal în fața
legii. De asemenea, se constată că măsura instituită de
art. 403 alin. 4 din Codul de procedură civilă nu poate fi
privită ca fiind contrară principiilor economiei de piață, ci,
dimpotrivă, ca asigurând buna funcționare a lor.
În ceea ce privește dispozițiile art. 300 alin. 3 din Codul
de procedură civilă, Curtea a statuat prin Decizia nr. 47
din 27 ianuarie 2005, publicată în Monitorul Oficial al

României, Partea I, nr. 212 din 14 martie 2005, că acestea
sunt constituționale. În acest sens, instanța de contencios
constituțional a constatat că dispoziția art. 300 alin. 3 din
Codul de procedură civilă nu contravine prevederilor art. 16
din Constituție, ci, din contră, dă expresie principiului
constituțional al egalității de tratament, întrucât, oferind
debitorului posibilitatea de a solicita și de a obține
suspendarea executării, o condiționează de plata unei
cauțiuni a cărei finalitate este aceea de a servi la
acoperirea eventualelor daune cauzate creditorului, ca
urmare a întârzierii executării solicitate cu rea-credință de
debitor și acordate cu ușurință de instanță. De asemenea,
Curtea constată că nu poate fi reținută nici critica potrivit
căreia dispozițiile art. 300 din Codul de procedură civilă vin
în contradicție cu prevederile art. 44 și 135 din Constituție,
acestea neavând concludență pentru soluționarea excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 300 alin. 3 și ale art. 403 alin. 4 din Codul de
procedură civilă, excepție ridicată de Societatea Comercială îRomarta“ — S.A. din București în Dosarul nr. 524/2005 al
Curții de Apel București — Secția a V-a comercială.
Definitivă și general obligatorie.
Pronunțată în ședința publică din data de 19 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea modului de repartizare și de utilizare a sumelor prevăzute la lit. c) și d)
din anexa nr. 3/13/07a la Legea bugetului de stat pe anul 2006 nr. 379/2005
În temeiul art. 108 din Constituția României, republicată, și al art. 8 alin. (3) din Legea bugetului de stat pe
anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă modul de repartizare și de utilizare
a sumei de 4.235 mii lei (RON) pentru realizarea de către
Agenția pentru Strategii Guvernamentale a programelor,
proiectelor și acțiunilor prevăzute la lit. c) și d) din anexa
nr. 3/13/07a la Legea bugetului de stat pe anul 2006
nr. 379/2005, conform destinațiilor prevăzute în anexa care
face parte integrantă din prezenta hotărâre.
Art. 2. — (1) Alocarea sumelor prevăzute la lit. c) și d)
din anexa nr. 3/13/07a la Legea nr. 379/2005 se face pe
baza fundamentărilor privind legalitatea, oportunitatea,

necesitatea și economicitatea acestora și a devizelor de
cheltuieli certificate de directori, avizate de directorul
general și aprobate de președintele Agenției pentru Strategii
Guvernamentale, în calitate de ordonator de credite.
(2) Justificarea sumelor prevăzute la lit. c) și d) din
anexa nr. 3/13/07a la Legea nr. 379/2005, alocate în baza
fundamentărilor prevăzute la alin. (1), se face prin
prezentarea de documente legale confirmate de către
directori și avizate de directorul general, din care să rezulte

MONITORUL OFICIAL AL ROMÂNIEI, PARTEA I, Nr. 148/16.II.2006
utilizarea sumelor potrivit destinațiilor menționate în devizele
de cheltuieli aprobate.
Art. 3. — Răspunderea privind utilizarea și justificarea
sumelor pe destinațiile prevăzute în anexă revine Agenției
pentru Strategii Guvernamentale.
Art. 4. — (1) În baza documentațiilor aprobate de
ordonatorul de credite se pot acorda avansuri de până

7

la 30% din sumele ce urmează a fi alocate pentru
programele, proiectele și acțiunile prevăzute în anexă, fără
solicitarea unei scrisori de garanție bancară.
(2) Pentru sumele avansate potrivit alin. (1), beneficiarii
vor prezenta, până la data de 10 decembrie 2006,
documente justificative cu privire la utilizarea acestora.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Președintele Agenției pentru Strategii Guvernamentale,
Valeriu Turcan
Ministrul finanțelor publice,
Sebastian Teodor Gheorghe Vlădescu
București, 3 februarie 2006.
Nr. 145.
ANEXĂ
REPARTIZAREA ȘI UTILIZAREA

sumelor prevăzute la lit. c) și d) din anexa nr. 3/13/07a la Legea bugetului de stat pe anul 2006 nr. 379/2005
TOTAL GENERAL: 4.235 mii lei (RON),

din care:
— 3.815 mii lei (RON) — proiecte pentru comunicare,
informare publică și promovarea imaginii și intereselor
românești peste hotare;
— 420 mii lei (RON) — finanțarea acțiunilor cu caracter
științific și social-cultural.
Suma de 4.235 mii lei (RON) se va utiliza pentru
finanțarea următoarelor proiecte și acțiuni:
a) acțiuni cu caracter științific și social-cultural;
b) organizarea și participarea la manifestări interculturale
de interes național și internațional (lansări de carte,
concursuri, festivaluri, spectacole, expoziții etc.);
c) organizarea și participarea la proiecte de comunicare
și campanii de informare publică interne și externe; în
cazul campaniilor interne de informare publică se va avea
în vedere și posibilitatea finanțării unor proiecte în limbile
minorităților naționale;
d) închirierea de spații de emisie și comunicare în
mass-media interne și internaționale și pe Internet; în cazul
achiziționării de spațiu de emisie în mass-media interne, se
va avea în vedere și posibilitatea achiziționării de timp de
antenă în cadrul programelor în limbile minorităților
naționale;
e) organizarea și participarea la seminarii, colocvii,
simpozioane, întâlniri de lucru, conferințe, mese rotunde,
ateliere, workshopuri, congrese, reuniuni, târguri, expoziții,
desfășurate în țară și în străinătate;
f) comandarea și efectuarea unor sondaje de opinie,
studii de interes public, analize și rapoarte pentru
optimizarea politicilor guvernamentale;
g) achiziționarea unor rapoarte/analize internaționale;
h) achiziționarea/realizarea, editarea, tipărirea, traducerea
și difuzarea unor materiale în limbi străine, cu caracter
promoțional, de prezentare a României în străinătate
(broșuri, pliante, albume, obiecte de artizanat, publicații
periodice, bannere, pixuri, afișe, agende, albume foto,
calendare, casete video, casete audio, compact-discuri,
cărți, enciclopedii, afișe, diapozitive, insigne, medalii

comemorative, obiecte decorative, stegulețe și alte
materiale de promovare a imaginii Guvernului României);
i) achiziționarea/realizarea, editarea și difuzarea unor
materiale de promovare și informare internă despre
Uniunea Europeană, politicile guvernamentale în diverse
domenii (broșuri, pliante, albume, obiecte de artizanat,
publicații periodice, bannere, pixuri, afișe, agende, albume
foto, calendare, casete video, casete audio, compactdiscuri, cărți, enciclopedii, afișe, diapozitive, insigne, medalii
comemorative, obiecte decorative, stegulețe și alte
materiale);
j) organizarea și participarea la schimburi de experiență,
vizite de documentare, cursuri, traininguri, desfășurate în
țară și în străinătate;
k) organizarea și participarea la diferite programe,
activități interne și internaționale, precum și la acțiuni având
ca scop difuzarea informațiilor despre România în lume sau
optimizarea politicilor publice;
l) achiziționarea unor servicii complementare activității
Agenției pentru Strategii Guvernamentale;
m) informarea cetățenilor care se adresează Guvernului
prin petiții;
n) achiziționarea și difuzarea de materiale de informare
și promovare pentru acțiuni desfășurate în țară și
în străinătate;
o) atragerea și participarea unor specialiști din țară și
străinătate, din diferite domenii de activitate, la organizarea
și derularea unor acțiuni de comunicare și informare,
inclusiv pentru programe de pregătire profesională,
perfecționare, specializare, acordare de burse, vizite de
studiu;
p) achiziționarea unor servicii de presă internă și
externă (abonamente la informații electronice, presă scrisă,
alte publicații), inclusiv în limbile minorităților naționale,
editate și tipărite în țară;
q) organizarea, finanțarea și participarea la acțiuni și
proiecte specifice obiectului de activitate al Agenției pentru
Strategii Guvernamentale, desfășurate împreună cu

8

MONITORUL OFICIAL AL ROMÂNIEI, PARTEA I, Nr. 148/16.II.2006

organisme neguvernamentale și cu instituții din țară și din
străinătate;
r) participarea funcționarilor din cadrul Agenției pentru
Strategii Guvernamentale la organizarea unor campanii de
informare interne și externe;
s) servicii de consultanță internă și externă în domeniile:
comunicare, relații publice, publicitate, branding, marketing,
precum și în alte domenii de activitate;
t) invitarea în România a reprezentanților unor publicații,
posturi de radio și de televiziune internaționale de prestigiu,
a formatorilor de opinie, cu suportarea cheltuielilor de sejur
și a transportului intern și internațional;
u) realizarea de producții multimedia în regim propriu, în
vederea mediatizării activității Executivului (clipuri
publicitare, filme documentare, compact-discuri, casete
audio și video, diapozitive, site-uri);
v) funcționarea oficiilor teritoriale de informare publică;
w) sprijinirea unor publicații din țară în scopul informării
publice (cărți, broșuri, pliante, tipărituri), inclusiv în limbile
minorităților naționale;

x) contribuții la programe realizate cu finanțare din
partea unor organisme internaționale;
y) alte activități necesare și oportune pentru organizarea
și finalizarea unor activități de comunicare și informare
publică, potrivit Hotărârii Guvernului nr. 406/2004 privind
organizarea și funcționarea Agenției pentru Strategii
Guvernamentale, cu modificările și completările ulterioare.
Pentru proiectele și acțiunile cuprinse la lit. c) și d) din
anexa nr. 3/13/07a la Legea nr. 511/2004 se pot acoperi
următoarele cheltuieli: cazare, transport, masă sau diurnă,
după caz, tratații, reprezentare, taxe de participare și
vizitare, taxe poștale, comunicații telefonice, premii, onorarii,
burse, consultanță, achiziții de bunuri, închiriere, editare,
tipărire, difuzare, realizare de sondaje de opinie și studii,
traduceri și alte servicii, operațiuni de multiplicare printare
multimedia, materiale promoționale, abonamente, chirie și
alte servicii.

GUVERNUL ROMÂNIEI

HOTĂRÂRE
pentru modificarea art. 9 alin. (4) din Regulamentul privind organizarea procedurilor
pentru valorificarea bunurilor aflate în administrarea Ministerului Apărării Naționale,
aprobat prin Hotărârea Guvernului nr. 1.470/2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (4) al articolului 9 din
Regulamentul privind organizarea procedurilor pentru
valorificarea bunurilor aflate în administrarea Ministerului
Apărării Naționale, aprobat prin Hotărârea Guvernului
nr. 1.470/2005, publicată în Monitorul Oficial al României,
Partea I, nr. 1.109 din 8 decembrie 2005, se modifică și
va avea următorul cuprins:
î(4) Prin procedura prevăzută la alin. (1) lit. c) se
valorifică bunuri, în cazul în care producătorul sau alt
ofertant acceptă schimbarea bunurilor cu alte bunuri noi,
similare, având cel puțin aceiași parametri, necesare
armatei, inclusiv bunuri contra servicii oferite de operatorii
economici de profil din industria de apărare, ori în cazul

vânzării cu amănuntul a obiectelor de inventar, a
materialelor de construcții — cazare sau de resortul
hrănirii, uneltelor genistice, a echipamentului și a
ambalajelor, potrivit metodologiei stabilite prin instrucțiuni,
sau în alte situații aprobate de ordonatorul principal de
credite, la propunerea transmisă pe cale ierarhică de
structura abilitată. Modalitatea de compensare valorică se
stabilește prin instrucțiuni plecând de la prețurile legal
negociate în cazul schimbării bunurilor cu alte bunuri,
respectiv pe baza prețurilor de producție și/sau servicii
practicate de operatorii economici din industria de apărare,
la data desfășurării negocierii, în situația schimbării
bunurilor contra servicii.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Marius Bălu,
secretar de stat
p. Ministrul economiei și comerțului,
Darius Meșca,
secretar de stat
Ministrul finanțelor publice,
Sebastian Teodor Gheorghe Vlădescu
București, 3 februarie 2006.
Nr. 149.

MONITORUL OFICIAL AL ROMÂNIEI, PARTEA I, Nr. 148/16.II.2006

9

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare
a Oficiului Național pentru Refugiați
În temeiul art. 108 din Constituția României, republicată, și al art. 33 din Ordonanța Guvernului nr. 102/2000
privind statutul și regimul refugiaților în România, republicată,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Oficiului Național pentru Refugiați, prevăzut în
anexa care face parte integrantă din prezenta hotărâre.
Art. 2. — Pe data intrării în vigoare a prezentei
hotărâri se abrogă Hotărârea Guvernului nr. 737/2001

pentru aprobarea Regulamentului de organizare și
funcționare a Oficiului Național pentru Refugiați, publicată
în Monitorul Oficial al României, Partea I, nr. 449 din
8 august 2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și Internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 3 februarie 2006.
Nr. 150.

ANEXĂ

REGULAMENT
de organizare și funcționare a Oficiului Național pentru Refugiați
CAPITOLUL I
Dispoziții generale

CAPITOLUL II
Organizarea și funcționarea Oficiului

Art. 1. — (1) Oficiul Național pentru Refugiați, denumit
în continuare Oficiul, funcționează în subordinea Ministerului
Administrației și Internelor și este instituția publică
responsabilă de implementarea politicilor României în
domeniul refugiaților, precum și de aplicarea dispozițiilor
legale care reglementează statutul, regimul și integrarea în
societate a persoanelor care solicită sau au obținut o formă
de protecție în România.
(2) Oficiul constituie o structură specializată, iar
activitatea sa se realizează în interesul persoanei și al
comunității, în sprijinul instituțiilor statului, exclusiv pe baza
și în executarea legii.
Art. 2. — Activitatea Oficiului este coordonată de un
secretar de stat desemnat de ministrul administrației și
internelor.
Art. 3. — În executarea atribuțiilor ce îi revin, Oficiul
cooperează cu alte unități ale Ministerului Administrației și
Internelor și cu instituții ale statului care au atribuții în
asigurarea ordinii de drept și în domeniul social, în
condițiile legii.
Art. 4. — Oficiul este responsabil, împreună cu
Autoritatea pentru străini din cadrul Ministerului
Administrației și Internelor, de implementarea politicilor
cuprinse în Strategia națională privind migrația, aprobată
prin Hotărârea Guvernului nr. 616/2004.

Art. 5. — Oficiul are personalitate juridică și sediul în
municipiul București.
Art. 6. — (1) Oficiul se organizează la nivel central și
teritorial.
(2) Structura organizatorică și statul de funcții ale
Oficiului se stabilesc prin ordin al ministrului administrației
și internelor.
Art. 7. — Conducerea Oficiului este asigurată de un
director general numit prin ordin al ministrului administrației
și internelor, ajutat de doi directori generali adjuncți.
Art. 8. — Finanțarea cheltuielilor Oficiului se asigură din
bugetul de stat prin bugetul Ministerul Administrației și
Internelor. Directorul general are calitatea de ordonator
secundar de credite. Directorii structurilor teritoriale pot
avea calitatea de ordonatori terțiari de credite, în condițiile
legii.
Art. 9. — (1) Atribuțiile compartimentelor și sarcinile
concrete ale personalului, precum și circuitul intern al
documentelor se stabilesc prin regulamentul de organizare
și funcționare a aparatului propriu, care se aprobă, potrivit
competenței, de către conducerea Ministerului Administrației
și Internelor.
(2) Pentru centrele teritoriale, regulamentele de
organizare și funcționare se aprobă de către conducerea
Oficiului.

10

MONITORUL OFICIAL AL ROMÂNIEI, PARTEA I, Nr. 148/16.II.2006
CAPITOLUL III
Atribuțiile Oficiului

Art. 10. — (1) Oficiul îndeplinește următoarele atribuții
principale:
1. primește, înregistrează și soluționează, în etapa
administrativă, cererile de acordare a statutului de refugiat
depuse la structurile sale teritoriale sau la alte organe ale
Ministerului Administrației și Internelor;
2. întreprinde măsurile necesare pentru constatarea și
verificarea identității reale a solicitanților statutului de
refugiat;
3. primește și transmite instanțelor judecătorești
competente plângerile formulate de solicitanții statutului de
refugiat, în temeiul prevederilor Ordonanței Guvernului
nr. 102/2000 privind statutul și regimul refugiaților în
România, republicată, denumită în continuare ordonanță;
4. pune la dispoziție instanțelor judecătorești, în copie,
actele care au stat la baza pronunțării hotărârilor atacate;
5. este parte în procesele care au ca obiect cereri de
acordare a unei forme de protecție;
6. inițiază procedura prevăzută de legea română pentru
numirea unui reprezentant legal, în cazul solicitanților de
azil/statutului de refugiat minori neînsoțiți, și le asigură
acestora protecția necesară până la numirea unui
reprezentant legal;
7. ține evidența solicitanților statutului de refugiat și a
persoanelor care au dobândit o formă de protecție,
constituind o arhivă proprie, întocmește și eliberează
documentele de identitate și documentele de trecere a
frontierei de stat pentru aceștia, în condițiile prevăzute de
lege;
8. poate stabili reședința solicitanților statutului de
refugiat și poate dispune transportarea acestora cu însoțitor
până la reședința stabilită în condițiile prevăzute de art. 10
alin. (5) din ordonanță;
9. decide cu privire la acordarea dreptului de intrare în
România a solicitanților statutului de refugiat, potrivit
prevederilor art. 22 alin. (2) lit. a) și b) din ordonanță;
10. poate decide cu privire la retrimiterea străinului într-o
țară terță sigură, în condițiile prevăzute de art. 11 din
ordonanță;
11. asigură cazarea, asistența materială necesară pentru
întreținere și igienă și suportă cheltuielile pentru asistența
medicală primară și spitalicească de urgență a solicitanților
statutului de refugiat și cazarea refugiaților în condițiile
stabilite de lege;
12. elaborează, în colaborare cu structurile specializate
ale Ministerului Administrației și Internelor, normele de
întreținere, consum materiale și scădere din gestiune, care
se vor aproba prin ordin al ministrului administrației și
internelor;
13. întocmește și transmite Ministerului Muncii,
Solidarității Sociale și Familiei documentele necesare pentru
plata ajutoarelor materiale ce se acordă persoanelor ce au
primit o formă de protecție în România;
14. consultă Ministerul Afacerilor Externe pentru
stabilirea țărilor în care în general nu există risc serios de
persecuție și a țărilor terțe sigure;
15. primește, analizează, prelucrează și gestionează
informațiile referitoare la situația din țările de origine ale
solicitanților statutului de refugiat;

16. solicită instituțiilor competente furnizarea de
informații necesare în vederea exercitării atribuțiilor sale;
17. cooperează și promovează schimbul de informații și
de experiență cu instituțiile străine care au atribuții similare;
18. trimite și analizează cererile de preluare/reprimire a
unor solicitanți de azil și efectuează, în colaborare cu
Autoritatea pentru străini și cu Inspectoratul General al
Poliției de Frontieră, transferul solicitanților de azil către
țările terțe sigure;
19. desfășoară activități operative de culegere de
informații specifice domeniului său de activitate, pe care le
pune la dispoziție, pentru valorificare, structurilor
specializate din sistemul de ordine publică și securitate
națională;
20. verifică în bazele de date ale structurilor din
sistemul de ordine publică și securitate națională cu care
are încheiate protocoale de colaborare situația străinilor
care au solicitat protecția statului român;
21. desfășoară activități de sprijin, îndrumare și control
ale structurilor aflate în subordine;
22. urmărește aplicarea unitară a dispozițiilor legale din
sfera sa de activitate;
23. colaborează și cooperează cu Înaltul Comisariat al
Națiunilor Unite pentru Refugiați — reprezentanța din
România, în condițiile stabilite de acordul încheiat între
această organizație și Guvernul României;
24. colaborează și cooperează cu Organizația
Internațională pentru Migrație — biroul din România;
25. colaborează cu alte organizații neguvernamentale cu
atribuții în domeniul refugiaților și migraților;
26. desfășoară activități de management al resurselor
umane pentru personalul din subordine, activități financiarcontabile și de logistică pentru funcționarea în bune condiții
și îndeplinirea obiectului său de activitate;
27. elaborează, contractează, implementează și
monitorizează proiecte cu finanțare externă, prin intermediul
structurii proprii create în acest scop și cu sprijinul
compartimentelor de specialitate;
28. desfășoară activități specifice stabilite de Strategia
națională privind migrația, aprobată prin Hotărârea
Guvernului nr. 616/2004;
29. coordonează, conform prevederilor Ordonanței
Guvernului nr. 44/2004 privind integrarea socială a străinilor
care au dobândit o formă de protecție în România,
activitatea instituțiilor statului, a autorităților administrației
publice locale și a organizațiilor neguvernamentale implicate
în integrarea străinilor care au dobândit o formă de
protecție în România;
30. organizează sesiuni de acomodare culturală și
activități de consiliere, având ca scop familiarizarea
persoanelor adulte care au dobândit o formă de protecție
în România.
(2) Oficiul exercită și alte atribuții prevăzute de lege.
CAPITOLUL IV
Dispoziții finale
Art. 11. — În termen de 60 de zile de la intrarea în
vigoare a prezentului regulament se vor actualiza și se vor
supune aprobării, conform regulamentelor în vigoare,
atribuțiile compartimentelor și sarcinile concrete ale
personalului.

11

MONITORUL OFICIAL AL ROMÂNIEI, PARTEA I, Nr. 148/16.II.2006
GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor
din Fondul de rezervă bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor pe anul 2006 din Fondul de
rezervă bugetară la dispoziția Guvernului, prevăzut în bugetul
de stat pe anul 2006, cu suma de 50.600 mii lei (RON),
conform anexei care face parte integrantă din prezenta
hotărâre.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și

în

volumul

și

structura

bugetului

Ministerului

Administrației și Internelor pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 3 februarie 2006.
Nr. 152.

ANEXĂ
SITUAȚIA

privind suplimentarea bugetului Ministerului Administrației și Internelor din Fondul de rezervă bugetară
la dispoziția Guvernului, prevăzut în bugetul de stat pe anul 2006

Explicații

Codul

Suma
— mii lei —
(RON)

CHELTUIELI — TOTAL GENERAL

5000

50.600

Buget de stat

5001

50.600

Bunuri și servicii

20

46.950

Transferuri între unități ale administrației publice

51

50

Active nefinanciare

71

3.600

6101

48.850

Bunuri și servicii

20

45.250

Active nefinanciare

71

3.600

710101

3.600

6501

1.700

20

1.700

6701

50

51

50

ORDINE PUBLICĂ ȘI SIGURANȚĂ NAȚIONALĂ

— construcții — continuări
ÎNVĂȚĂMÂNT

Bunuri și servicii
CULTURĂ, RECREERE ȘI RELIGIE

Transferuri între unități ale administrației publice

12

MONITORUL OFICIAL AL ROMÂNIEI, PARTEA I, Nr. 148/16.II.2006
GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului,
din administrarea Ministerului Justiției în administrarea Ministerului Public
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil,
proprietate publică a statului, situat în municipiul Sighișoara,
str. Nicolae Bălcescu nr. 6, județul Mureș, având datele de
identificare prevăzute în anexa care face parte integrantă
din prezenta hotărâre, din administrarea Ministerului Justiției

în administrarea Ministerului Public, pentru Parchetul de pe
lângă Judecătoria Sighișoara.
Art. 2. — Predarea-primirea imobilului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Katalin-Barbara Kibedi,
secretar de stat
Ministrul finanțelor publice,
Sebastian Teodor Gheorghe Vlădescu

București, 3 februarie 2006.
Nr. 153.

ANEXĂ
DATELE DE IDENTIFICARE

a imobilului, proprietate publică a statului, care se transmite
din administrarea Ministerului Justiției în administrarea Ministerului Public

Locul
situării imobilului

Persoana juridică
de la care se
transmite imobilul

Persoana juridică
la care se
transmite imobilul

Municipiul Sighișoara,
str. Nicolae
Bălcescu nr. 6,
județul Mureș

Statul român —
din administrarea
Ministerului
Justiției

Statul român —
în administrarea
Ministerului Public,
pentru Parchetul de
pe lângă Judecătoria
Sighișoara

Caracteristici tehnice
ale imobilului

Suprafața construită = 265 m2
Suprafața desfășurată = 626 m2
Suprafața terenului = 667 m2
Suprafața totală a terenului,
inclusiv construcțiile = 932 m2

Codul de clasificare
din inventarul bunurilor
aflate în administrarea
Ministerului Justiției, care
alcătuiesc domeniul public
al statului

Cod clasificație 8.29.07
Nr. M.F.P. 36.994

MONITORUL OFICIAL AL ROMÂNIEI, PARTEA I, Nr. 148/16.II.2006

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îCod de proiectare. Evaluarea acțiunii zăpezii
asupra construcțiilor“, indicativ CR 1-1-3—2005
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere procesele-verbale de avizare nr. 11 din 14 noiembrie 2005 al Comitetului tehnic de
specialitate — CTS 5 și nr. 5 din 28 noiembrie 2005 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îCod de
proiectare.
Evaluarea
acțiunii
zăpezii
asupra
construcțiilor“, indicativ CR 1-1-3—2005, elaborată de
Universitatea Tehnică de Construcții București — UTCB,
prevăzută în anexa*) care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I, și intră în vigoare odată cu Ordinul

ministrului transporturilor, construcțiilor și turismului
nr. 489/2005 pentru aprobarea Reglementării tehnice îCod
de proiectare seismică — Partea I — Prevederi de
proiectare pentru clădiri“, indicativ P 100-1/2004, publicat în
Monitorul Oficial al României, Partea I, nr. 462 și 462 bis
din 31 mai 2005.
Art. 3. — La data intrării în vigoare a prezentului ordin
orice dispoziții contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 27 decembrie 2005.
Nr. 2.228.

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îCod de proiectare. Bazele proiectării structurilor
în construcții“, indicativ CR 0—2005
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere procesele-verbale de avizare nr. 10 din 14 noiembrie 2005 al Comitetului tehnic de
specialitate — CTS 5 și nr. 10 din 28 noiembrie 2005 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îCod de
proiectare. Bazele proiectării structurilor în construcții“,
indicativ CR 0—2005, elaborată de Universitatea Tehnică
de Construcții București — UTCB, prevăzută în anexa*)
care face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I, și intră în vigoare odată cu Ordinul
ministrului transporturilor, construcțiilor și turismului

nr. 489/2005 pentru aprobarea Reglementării tehnice îCod
de proiectare seismică — Partea I — Prevederi de
proiectare pentru clădiri“, indicativ P 100-1/2004, publicat în
Monitorul Oficial al României, Partea I, nr. 462 și 462 bis
din 31 mai 2005.
Art. 3. — La data intrării în vigoare a prezentului ordin
orice dispoziții contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 27 decembrie 2005.
Nr. 2.230.
*) Anexa se publică ulterior în Monitorul Oficial al României, Partea I, nr. 148 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

14

MONITORUL OFICIAL AL ROMÂNIEI, PARTEA I, Nr. 148/16.II.2006

MINISTERUL ADMINISTRAȚIEI ȘI INTERNELOR
AGENȚIA NAȚIONALĂ A FUNCȚIONARILOR PUBLICI

ORDIN
privind aprobarea Regulamentului-cadru pentru organizarea examenului de promovare
în clasă a funcționarilor publici încadrați pe funcții publice cu nivel de studii inferior,
care absolvă o formă de învățământ superior de lungă sau de scurtă durată în specialitatea
în care își desfășoară activitatea
Având în vedere prevederile art. 20 alin. (1) lit. d) din Legea nr. 188/1999 privind Statutul funcționarilor publici,
republicată, cu modificările ulterioare, ale art. 9 alin. (2) și (3) din Ordonanța Guvernului nr. 2/2006 privind reglementarea
drepturilor salariale și a altor drepturi ale funcționarilor publici pentru anul 2006,
în temeiul art. 19 alin. (2) din Legea nr. 188/1999, republicată, cu modificările ulterioare,
președintele Agenției Naționale a Funcționarilor Publici emite prezentul ordin.
Art. 1. — Se aprobă Regulamentul-cadru pentru
organizarea examenului de promovare în clasă a
funcționarilor publici încadrați pe funcții publice cu nivel de
studii inferior, care absolvă o formă de învățământ superior
de lungă sau de scurtă durată în specialitatea în care își

desfășoară activitatea, prevăzut în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Președintele Agenției Naționale a Funcționarilor Publici,
József Birtalan
București, 7 februarie 2006.
Nr. 968.
ANEXĂ

REGULAMENT-CADRU
pentru organizarea examenului de promovare în clasă a funcționarilor publici încadrați pe funcții publice
cu nivel de studii inferior, care absolvă o formă de învățământ superior de lungă sau de scurtă durată
în specialitatea în care își desfășoară activitatea
SECȚIUNEA 1
Activități premergătoare desfășurării examenului

Art. 1. — (1) La examenul de promovare în clasă a
funcționarilor publici pot participa funcționarii publici
încadrați pe funcții publice cu nivel de studii inferior, care
au absolvit o formă de învățământ superior de lungă sau
de scurtă durată în specialitatea în care își desfășoară
activitatea.
(2) Examenul de promovare în clasă se organizează de
către autoritatea sau instituția publică în care își desfășoară
activitatea funcționarii publici, în condițiile prezentului
regulament-cadru.
(3) Cu cel puțin 15 zile înainte de data organizării
examenului de promovare în clasă, conducătorul autorității
sau instituției publice are obligația de a emite un act
administrativ prin care se stabilesc:
a) componența comisiei de examen;
b) data susținerii examenului;
c) bibliografia, pe baza propunerilor compartimentelor în
care își desfășoară activitatea funcționarii publici care
participă la examen.
(4) Compartimentul de resurse umane are obligația să
afișeze la sediul autorității sau instituției publice, cu 15 zile
înainte de data organizării examenului de promovare în
clasă, data, ora, locul desfășurării și bibliografia
examenului.
(5) În cazul în care, din motive obiective, nu se pot
respecta data și ora desfășurării examenului de promovare

în clasă, compartimentul de resurse umane are obligația de
a afișa la sediul autorității sau instituției publice modificările
intervenite în desfășurarea acestuia.
Art. 2. — Funcționarii publici încadrați pe funcții publice
cu nivel de studii inferior, care au absolvit o formă de
învățământ superior de lungă sau de scurtă durată în
specialitatea în care își desfășoară activitatea, trebuie să
prezinte diploma de absolvire sau, după caz, adeverința
care să ateste absolvirea unei forme de învățământ
superior de lungă ori de scurtă durată, precum și o cerere
de înscriere la examenul de promovare în clasă, în termen
de 5 zile de la data afișării.
SECȚIUNEA a 2-a
Atribuțiile membrilor și secretarului comisiei de examen

Art. 3. — (1) Examenul de promovare în clasă constă
în 3 etape, după cum urmează:
a) verificarea îndeplinirii condițiilor prevăzute la art. 1
alin. (1) și la art. 2;
b) proba scrisă;
c) interviul.
(2) În aplicarea prevederilor alin. (1) lit. a), comisia de
examen va verifica îndeplinirea următoarelor condiții:
a) funcționarul public să fi absolvit o formă de
învățământ superior de lungă sau de scurtă durată;
b) funcționarul public să fi depus cererea de înscriere la
examenul de promovare în clasă, în termen de 5 zile de la
data afișării.

MONITORUL OFICIAL AL ROMÂNIEI, PARTEA I, Nr. 148/16.II.2006
(3) Pot participa la probele prevăzute la alin. (1) lit. b)
și c) funcționarii publici admiși de comisia de examen, în
condițiile prezentului regulament-cadru.
Art. 4. — (1) Probele prevăzute la art. 3 alin. (1) lit. b)
și c) se notează cu puncte de la 1 la 100.
(2) Proba scrisă constă în redactarea unei lucrări sau
în rezolvarea unor teste-grilă în prezența comisiei de
examen.
(3) Promovarea fiecărei probe se face ca urmare a
obținerii punctajului minim de 50 de puncte. Promovarea
probei scrise este obligatorie pentru susținerea interviului.
Punctajul final necesar pentru promovarea examenului este
de minimum 100 de puncte și se obține prin cumularea
punctajului obținut la fiecare dintre probele prevăzute.
Art. 5. — (1) Comisia de examen este formată din
3 funcționari publici, dintre care cel puțin unul deține o
funcție publică de clasa I.
(2) Președintele comisiei de examen este desemnat din
rândul membrilor, prin actul administrativ de constituire a
comisiei.
(3) Fiecare comisie de examen are un secretar de
comisie, funcționar public în cadrul compartimentului de
resurse umane sau cu atribuții în acest domeniu, prevăzute
în fișa postului, desemnat prin actul administrativ de
constituire a comisiei.
(4) Nu pot fi membri în comisia de examen persoanele
care au calitatea de soț, soție, rudă sau afin până la
gradul al IV-lea inclusiv cu oricare dintre candidați.
(5) Situația de incompatibilitate poate fi sesizată de
persoana în cauză, de oricare dintre candidați, de
conducătorul autorității sau instituției publice organizatoare
a examenului de promovare în clasă sau de orice altă
persoană interesată. În acest caz, conducătorul autorității
sau instituției publice, potrivit prevederilor prezentului
regulament-cadru, va constata situația de incompatibilitate
și va lua măsuri de înlocuire, în termen de două zile de la
data sesizării, a membrului respectiv cu o altă persoană
care îndeplinește condițiile cerute.
Art. 6. — Comisiile de examen au următoarele atribuții
principale:
a) verifică îndeplinirea condițiilor prevăzute la art. 1
alin. (1) și la art. 2 și afișează la sediu, cu mențiunea
îAdmis“ sau îRespins“, lista funcționarilor publici care pot
participa la examen, cu maximum 5 zile înainte de data
organizării acestuia;
b) stabilesc subiectele pentru proba scrisă;
c) stabilesc planul interviului și realizează interviul;
d) notează fiecare probă a examenului;
e) transmit compartimentelor de resurse umane, prin
secretarul comisiei, rezultatele examenului, pentru a fi
comunicate candidaților.
Art. 7. — Secretarul comisiei de examen are
următoarele atribuții principale:
a) veghează la respectarea procedurii de organizare și
desfășurare a examenului;
b) întocmește, redactează și semnează alături de
membrii comisiei de examen întreaga documentație privind
activitatea specifică a acesteia;
c) asigură transmiterea rezultatelor examenului
compartimentelor de resurse umane, pentru a fi comunicate
candidaților;
d) îndeplinește orice sarcini specifice necesare pentru
buna desfășurare a examenului.

15

SECȚIUNEA a 3-a
Procedura de desfășurare a examenului

Art. 8. — (1) Subiectele pentru proba scrisă se
stabilesc pe baza bibliografiei afișate, astfel încât să
reflecte capacitatea de analiză și sinteză a candidatului, în
concordanță cu specialitatea în care funcționarul public își
desfășoară activitatea, respectiv cu studiile superioare
absolvite.
(2) Comisia de examen stabilește două seturi de
subiecte pentru proba scrisă și punctajele ce vor fi
acordate pentru fiecare subiect, cu două ore înainte de
începerea acestei probe.
(3) Seturile de subiecte se semnează de membrii și de
secretarul comisiei de examen.
(4) Durata probei scrise se stabilește de comisia de
examen, în funcție de gradul de dificultate și complexitate
al subiectelor, dar nu poate depăși 3 ore.
(5) Ieșirea din sală pe durata desfășurării examenului
atrage eliminarea din examen, cu excepția situațiilor de
urgență, în care funcționarii publici pot fi însoțiți de unul
dintre membrii comisiei de examen sau de persoanele care
asigură supravegherea.
(6) La ora stabilită pentru începerea probei scrise
comisia de examen prezintă candidatului seturile de
subiecte și îl invită să extragă un plic cu subiectele de
examen.
(7) În încăperea în care are loc examenul, pe toată
perioada derulării acestuia, inclusiv a formalităților prealabile
și a celor ulterioare finalizării probei, candidaților nu le este
permisă deținerea sau folosirea vreunei surse de consultare
ori a telefoanelor mobile sau a altor mijloace de
comunicare la distanță. Nerespectarea acestor dispoziții
atrage eliminarea candidatului din proba de examen.
Art. 9. — (1) Interviul se susține, de regulă, în aceeași
zi, dar nu mai târziu de 3 zile lucrătoare de la data
susținerii probei scrise.
(2) Fiecare membru al comisiei de examen poate
adresa întrebări candidatului. Nu se pot adresa întrebări
referitoare la opiniile politice ale candidatului, activitatea
sindicală, religie, etnie, sex, stare materială și origine
socială.
(3) Întrebările și răspunsurile la interviu se consemnează
în anexa la procesul-verbal întocmit de secretarul comisiei
de examen, semnată de membrii comisiei și de candidat.
Art. 10. — (1) La finalizarea examenului de promovare
în clasă se întocmește un proces-verbal care conține
modul de desfășurare a celor două probe și rezultatele
obținute de candidați, semnat de membrii și de secretarul
comisiei de examen.
(2) Candidatul are acces, la solicitarea sa, la lucrarea
individuală redactată în cadrul probei scrise a examenului.
SECȚIUNEA a 4-a
Notarea probelor și comunicarea rezultatelor

Art. 11. — (1) Notarea probei scrise și a interviului se
face, de regulă, în termen de 24 de ore, dar nu mai târziu
de 3 zile de la data susținerii probelor.
(2) Acordarea punctajului pentru fiecare probă se face
pe baza mediei aritmetice a punctajelor acordate de fiecare
membru al comisiei de examen.
(3) Se consideră admis la examenul de promovare în
clasă funcționarul public care a obținut punctajul minim
necesar promovării.
(4) Punctajele obținute, cu mențiunea îAdmis“ sau
îRespins“, se comunică candidaților prin afișare la sediul

16

MONITORUL OFICIAL AL ROMÂNIEI, PARTEA I, Nr. 148/16.II.2006

autorității sau instituției organizatoare a examenului de
promovare în clasă, în termen de 3 zile de la susținerea
interviului.
Art. 12. — Funcționarul public nemulțumit de rezultatul
examenului de promovare în clasă se poate adresa
instanței de contencios administrativ, în condițiile legii.
Art. 13. — Funcționarii publici declarați respinși se pot
prezenta la următorul examen de promovare în clasă
organizat de autoritatea sau instituția publică.
Art. 14. — (1) Promovarea funcționarilor publici care au
fost admiși la examenul de promovare se face prin
transformarea postului pe care sunt încadrați într-un post
de nivel superior, corespunzător studiilor absolvite, conform
prevederilor art. 9 alin. (2) din Ordonanța Guvernului
nr. 2/2006 privind reglementarea drepturilor salariale și a
altor drepturi ale funcționarilor publici pentru anul 2006.
(2) În vederea transformării postului în condițiile
alin. (1), autoritatea sau instituția publică are obligația să
transmită Agenției Naționale a Funcționarilor Publici:

a) solicitarea de transformare a postului, cu indicarea
denumirii, a clasei și a gradului profesional al funcției
publice deținute de funcționarul public și al funcției publice
pe care urmează a fi promovat, precum și salariul stabilit
potrivit art. 9 alin. (3) din Ordonanța Guvernului nr. 2/2006;
b) o copie a diplomei de absolvire sau, după caz, o
adeverință care să ateste absolvirea unei forme de
învățământ superior de lungă sau de scurtă durată de
către funcționarul public;
c) procesul-verbal final al examenului de promovare în
clasă a funcționarului public, în original.
(3) După primirea avizului de transformare a posturilor,
conducătorul autorității sau instituției publice are obligația
de a emite, în termen de 5 zile lucrătoare, actul
administrativ de numire în funcția publică, cu respectarea
prevederilor art. 9 alin. (3) din Ordonanța Guvernului
nr. 2/2006.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 148/16.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113244]
ISSN 1453—4495

