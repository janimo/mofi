Anul 174 (XVIII) — Nr. 970

PARTEA

I

LEGI, DECRETE, HOTĂRÂRI ȘI ALTE ACTE

Marți, 5 decembrie 2006

SUMAR
Nr.
LEGI ȘI DECRETE
447. — Lege pentru aprobarea Ordonanței Guvernului
nr. 46/2006 cu privire la rectificarea bugetului de
stat pe anul 2006 .......................................................
1.341. — Decret privind promulgarea Legii pentru
aprobarea Ordonanței Guvernului nr. 46/2006 cu
privire la rectificarea bugetului de stat pe anul 2006
DECIZII ALE CURȚII CONSTITUȚIONALE
Decizia nr. 682 din 10 octombrie 2006 referitoare la
excepția de neconstituționalitate a prevederilor
art. 7 alin. 1 din Legea nr. 85/1992 privind
vânzarea de locuințe și spații cu altă destinație
construite din fondurile statului și din fondurile
unităților economice sau bugetare de stat ..............
Decizia nr. 704 din 19 octombrie 2006 referitoare la
excepția de neconstituționalitate a dispozițiilor
art. 461 alin. 1 lit. d) din Codul de procedură penală
Decizia nr. 706 din 19 octombrie 2006 referitoare la
excepția de neconstituționalitate a dispozițiilor
art. 387 alin. 1 teza a doua din Codul de
procedură penală ........................................................
Decizia nr. 707 din 19 octombrie 2006 referitoare la
excepția de neconstituționalitate a dispozițiilor
art. 2151 din Codul penal ..........................................
Decizia nr. 708 din 19 octombrie 2006 referitoare la
excepția de neconstituționalitate a dispozițiilor
art. IX pct. 5 din Legea nr. 281/2003 privind
modificarea și completarea Codului de procedură
penală și a unor legi speciale ...................................
Decizia nr. 712 din 24 octombrie 2006 referitoare la
excepția de neconstituționalitate a dispozițiilor
art. 403 alin. 4 din Codul de procedură civilă.........
HOTĂRÂRI ALE GUVERNULUI ROMÂNIEI
1.627. — Hotărâre pentru modificarea art. 2 din Hotărârea
Guvernului nr. 2.112/2004 privind aprobarea
indicatorilor tehnico-economici ai obiectivului de
investiții
îCentrul
de
transfer
tehnologic
CETRANSINO din cadrul Universității din Pitești“....
1.630. — Hotărâre privind trecerea din domeniul public al
statului în domeniul privat al statului a unor mijloace
fixe concesionate Companiei Naționale de Transport
al Energiei Electrice îTranselectrica“ — S.A.,
Sucursala de Transport Sibiu ....................................
1.635. — Hotărâre privind preluarea unor sectoare de
drum județean cu investiția îPasaj denivelat în
municipiul Lugoj pe drumul Buziașului“ din domeniul
public al județului Timiș și din administrarea Consiliului

Pagina

Nr.

Pagina

3–4
5–6

6–7
8–9

10–11
11–12

13

13–15

17

1.639. — Hotărâre privind aprobarea încadrării în
categoria funcțională a drumurilor comunale a unui
drum de interes local, situat în județul Cluj .............

2

16–17

1.637. — Hotărâre privind darea în administrarea
Ministerului Administrației și Internelor a unui
imobil trecut în proprietatea publică a statului .........

2

Local al Municipiului Lugoj, județul Timiș, în domeniul
public al statului și în administrarea Ministerului
Transporturilor, Construcțiilor și Turismului, în vederea
realizării activităților de interes național de către
Compania Națională de Autostrăzi și Drumuri
Naționale din România — S.A., precum și încadrarea
acestora în categoria drumurilor naționale...................

18

1.641. — Hotărâre privind transmiterea unui imobil din
domeniul public al statului și din administrarea
Ministerului Administrației și Internelor în domeniul
public al municipiului Ploiești și în administrarea
Consiliului Local al Municipiului Ploiești, județul
Prahova ......................................................................

18–19

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE
322. — Ordin al președintelui Comisiei Naționale pentru
Controlul Activităților Nucleare privind completarea
Ordinului președintelui Comisiei Naționale pentru
Controlul Activităților Nucleare nr. 274/2005 pentru
aprobarea
Normelor
privind
controlul
și
supravegherea expedierilor internaționale de deșeuri
radioactive implicând teritoriul României ...................

19–20

323. — Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea Regulamentului de organizare și
funcționare a oficiilor teritoriale pentru întreprinderi
mici și mijlocii și cooperație .......................................

20–21

1.343. — Ordin al ministrului sănătății publice pentru
aprobarea Regulamentului de organizare și
funcționare a comisiei de monitorizare și
competență profesională pentru cazurile de
malpraxis......................................................................

21–24

2.018. — Ordin al ministrului transporturilor, construcțiilor
și turismului pentru acceptarea amendamentelor la
Convenția internațională din 1979 privind căutarea
și salvarea pe mare, adoptate de Organizația
Maritimă Internațională prin Rezoluția MSC.70(69) a
Comitetului Securității Maritime din 18 mai 1998 și
prin Rezoluția MSC.155(78) a Comitetului
Securității Maritime din 20 mai 2004 ........................

24–31

2

MONITORUL OFICIAL AL ROMÂNIEI, PARTEA I, Nr. 970/5.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 46/2006
cu privire la rectificarea bugetului de stat pe anul 2006
Parlamentul României adoptă prezenta lege.
Articol unic. — Se aprobă Ordonanța Guvernului nr. 46 din 30 august
2006 cu privire la rectificarea bugetului de stat pe anul 2006, adoptată în
temeiul art. 1 pct. I.2 din Legea nr. 288/2006 privind abilitarea Guvernului
de a emite ordonanțe, publicată în Monitorul Oficial al României, Partea I,
nr. 745 din 31 august 2006, cu următoarea modificare:
— După articolul 9 se introduce un nou articol, articolul 9 1 , cu
următorul cuprins:
îArt. 91. — În anul 2006 Fondul președintelui Camerei Deputaților și
Fondul președintelui Senatului, prevăzute la art. 43 din Legea nr. 96/2006
privind Statutul deputaților și al senatorilor, se constituie pentru ajutoare,
recompense, stimulente, contribuții la acțiuni umanitare și burse.“
Această lege a fost adoptată de Parlamentul României, cu respectarea
prevederilor art. 65 alin. (2) și ale art. 76 alin. (2) din Constituția României,
republicată.
p. PREȘEDINTELE CAMEREI DEPUTAȚILOR,

LUCIAN AUGUSTIN BOLCAȘ

p. PREȘEDINTELE SENATULUI,

TEODOR VIOREL MELEȘCANU

București, 4 decembrie 2006.
Nr. 447.
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței Guvernului nr. 46/2006 cu privire
la rectificarea bugetului de stat pe anul 2006
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 46/2006 cu privire la rectificarea bugetului de stat pe
anul 2006 și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 4 decembrie 2006.
Nr. 1.341.

MONITORUL OFICIAL AL ROMÂNIEI, PARTEA I, Nr. 970/5.XII.2006

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 682
din 10 octombrie 2006

referitoare la excepția de neconstituționalitate a prevederilor art. 7 alin. 1 din Legea nr. 85/1992
privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Irina Loredana Gulie

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 7 alin. 1 din Legea
nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat, excepție ridicată
de Societatea Comercială îElectroaparataj“ — S.A.
București în Dosarul nr. 11.774/300/2005 (nr. vechi
15.416/2005) al Judecătoriei Sectorului 2 București.
La apelul nominal lipsesc părțile. Procedura de citare
este legal îndeplinită.
Curtea dispune a se face apelul și în dosarele
nr. 1.233D/2006, nr. 1.234D/2006, nr. 1.235D/2006 și
nr. 1.236D/2006, ce au ca obiect excepția de
neconstituționalitate a acelorași prevederi legale, invocată
de Societatea Comercială îElectroaparataj“ — S.A.
București în dosarele nr. 15.272/2005 (număr unic dosar
11.663/300/2005), nr. 15.421/2005 (număr unic dosar
11.779/300/2005), nr. 15.534/2005 (număr unic dosar
11.879/300/2005) și nr. 13.189/300/2005 (număr în format
vechi 17.243/2005) ale Judecătoriei Sectorului 2 București.
La apelul nominal lipsesc părțile. Procedura de citare
este legal îndeplinită.
Magistratul-asistent arată că, în dosarele menționate,
părțile Dan Florica, Cerasela Ciolac, Marian Robert Turcu,
Cornel Tănase și Alexandra Anca Preda au depus note
scrise prin care solicită respingerea excepției de
neconstituționalitate.
Curtea, având în vedere că obiectul excepțiilor de
neconstituționalitate ridicate în dosarele nr. 1.232D/2006, nr.
1.233D/2006, nr. 1.234D/2006, nr. 1.235D/2006 și
nr. 1.236D/2006 este identic, pune în discuție, din oficiu,
problema conexării cauzelor.
Reprezentantul Ministerului Public este de acord cu
această măsură.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale,
dispune
conexarea
dosarelor
nr. 1.233D/2006, nr. 1.234D/2006, nr. 1.235D/2006 și

nr. 1.236D/2006 la Dosarul nr. 1.232D/2006, care a fost
primul înregistrat.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarelor, constată
următoarele:
Prin încheierile din 2 mai 2006, 11 aprilie 2006 și
19 aprilie 2006, pronunțate în dosarele nr. 11.774/300/2005
(nr. vechi 15.416/2005), 15.272/2005 (număr unic dosar
11.663/300/2005) nr. 15.421/2005, (număr unic dosar
11.779/300/2005) nr. 15.534/2005, (număr unic dosar
11.879/300/2005) și nr. 13.189/300/2005 (număr în format
vechi 17.243/2005), Judecătoria Sectorului 2 București a
sesizat Curtea Constituțională cu excepția de
neconstituționalitate a prevederilor art. 7 alin. 1 din Legea
nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat. Excepția a fost
ridicată de Societatea Comercială îElectroaparataj“ — S.A.
București.
În motivarea excepției de neconstituționalitate se
susține, în esență, că obligația de a vinde chiriașilor
locuințele construite din fondurile fostelor unități economice
de stat, al căror patrimoniu a fost preluat de societăți
comerciale cu capital integral privat (prin privatizare),
contravine principiului constituțional al garantării și ocrotirii
în mod egal de lege a proprietății private, precum și
dispozițiilor art. 1 alin. (1) teza întâi din Primul Protocol
adițional la Convenția pentru apărarea drepturilor omului și
a libertăților fundamentale. De asemenea, se arată că
textul de lege criticat aduce o restrângere nejustificată a
exercițiului dreptului de proprietate al persoanei juridice de
drept privat asupra locuințelor construite din fondurile fostei
unități economice de stat, privatizate, fiind încălcate
dispozițiile art. 53 din Constituție. Mai mult, obligația de a
vinde bunurile deținute în proprietate, instituită prin textul de
lege criticat, echivalează, în opinia autoarei excepției, cu o
expropriere, fără a fi respectată cerința utilității publice.
Judecătoria Sectorului 2 București apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 970/5.XII.2006

Guvernul arată că excepția de neconstituționalitate este
neîntemeiată.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 7 alin. 1 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, republicată în Monitorul Oficial al
României, Partea I, nr. 264 din 15 iulie 1998, potrivit
căruia: îLocuințele construite din fondurile unităților economice
sau bugetare de stat, până la data intrării în vigoare a prezentei
legi, altele decât locuințele de intervenție, vor fi vândute
titularilor contractelor de închiriere, la cererea acestora, cu
plata integrală sau în rate a prețului, în condițiile Decretuluilege nr. 61/1990 și ale prezentei legi.“
În opinia autorului excepției de neconstituționalitate
prevederile legale criticate contravin dispozițiilor
constituționale cuprinse în art. 20 — Tratatele internaționale
privind drepturile omului, art. 44 alin. (1) și (2) teza întâi
referitoare la garantarea și ocrotirea dreptului de proprietate
și a proprietății private și alin. (3) privind exproprierea,
precum și în art. 53 — Restrângerea exercițiului unor
drepturi sau al unor libertăți.
Analizând excepția, Curtea constată că prevederile
legale criticate au mai făcut obiectul controlului de

constituționalitate într-o cauză în care același autor al
excepției a invocat neconstituționalitatea textului de lege
criticat, prin raportare la aceleași dispoziții constituționale și
din Convenția pentru apărarea drepturilor omului și a
libertăților fundamentale, și cu o motivare identică.
Astfel, prin Decizia nr. 525 din 27 iunie 2006, publicată
în Monitorul Oficial al României, Partea I, nr. 626 din
20 iulie 2006, Curtea a respins excepția ca neîntemeiată,
invocând jurisprudența sa anterioară asupra acestui text de
lege.
Pentru a pronunța această soluție s-a reținut în decizia
menționată că, în cazul privatizării unităților din ale căror
fonduri au fost construite locuințe ce au făcut obiectul unor
contracte de vânzare-cumpărare, obligația de vânzare către
chiriași, prevăzută de dispozițiile Legii nr. 85/1992, este o
obligație in rem (locuința construită din fondurile unității
economice sau bugetare), iar nu o obligație in personam,
care ar fi avut în considerare societatea comercială ce a
luat naștere pe calea privatizării.
De asemenea, Curtea a reținut că textul de lege
criticat nu contravine dispozițiilor constituționale ale art. 53
referitoare la restrângerea exercițiului unor drepturi sau al
unor libertăți. Chiar dacă dispozițiile art. 7 din Legea
nr. 85/1992 instituie o limitare legală a exercițiului dreptului
de proprietate al unităților economice sau al societăților
comerciale asupra acestor locuințe, o atare limitare este
conformă prevederilor constituționale invocate de autorul
excepției. Justificarea se impune atât din punct de vedere
juridic, cât și social și moral, întrucât chiriașii au contribuit
direct sau indirect la construirea acestor locuințe, fapt ce a
impus instituirea unei norme de protecție socială ce a
consacrat dreptul chiriașilor de a le cumpăra în condiții
speciale, soluție legislativă care dă expresie obligației
constituționale a statului de a asigura cetățenilor condițiile
necesare pentru creșterea calității vieții și pentru un trai
decent.
Cele statuate în decizia menționată își mențin
valabilitatea și în prezenta cauză, deoarece nu au
intervenit elemente noi, de natură a determina o schimbare
a jurisprudenței Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. 1 din Legea nr. 85/1992 privind vânzarea de
locuințe și spații cu altă destinație construite din fondurile statului și din fondurile unităților economice sau bugetare de
stat, excepție ridicată de Societatea Comercială îElectroaparataj“ — S.A. București în dosarele nr. 11.774/300/2005
(nr. vechi 15.416/2005), nr. 15.272/2005 (număr unic dosar 11.663/300/2005), nr. 15.421/2005 (număr unic
dosar 11.779/300/2005), nr. 15.534/2005 (număr unic dosar 11.879/300/2005) și nr. 13.189/300/2005 (număr în format
vechi 17.243/2005) ale Judecătoriei Sectorului 2 București.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

MONITORUL OFICIAL AL ROMÂNIEI, PARTEA I, Nr. 970/5.XII.2006

5

CURTEA CONSTITUȚIONALĂ

D E C I Z I A Nr. 704
din 19 octombrie 2006

referitoare la excepția de neconstituționalitate a dispozițiilor art. 461 alin. 1 lit. d)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 461 alin. 1 lit. d) din Codul de
procedură penală, excepție ridicată de Stelian Enache în
Dosarul nr. 3.122/2006 al Curții de Apel Ploiești — Secția
penală.
La apelul nominal lipsește autorul excepției, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, deoarece criticile invocate de autor îmbracă
aspecte de aplicare și interpretare a prevederilor legale
atacate.
C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2006, pronunțată în
Dosarul nr. 3.122/2006, Curtea de Apel Ploiești — Secția
penală a sesizat Curtea Constituțională cu excepția de
neconstituționalitate a prevederilor art. 461 alin. 1 lit. d) din
Codul de procedură penală, excepție ridicată de Stelian
Enache în dosarul de mai sus având ca obiect soluționarea
unui recurs în materie penală.
În motivarea excepției de neconstituționalitate autorul
acesteia susține că a fost condamnat la o pedeapsă
privativă de libertate pentru săvârșirea unui număr de
4 infracțiuni. Dintre acestea, două au intrat sub incidența
Legii nr. 137/1997 privind grațierea unor pedepse,
rămânând în discuție infracțiunile de înșelăciune (art. 215
alin. 2 și 3 din Codul penal) și evaziune fiscală (art. 13 din
Legea nr. 87/1994). Ca urmare a apariției Legii nr. 241/2005,
care a abrogat în integralitatea sa Legea nr. 87/1994 și
care la art. 10 a prevăzut anumite cauze de nepedepsire și
de reducere a pedepselor, autorul s-a adresat instanței de
judecată cu o contestație la executare, invocând aplicarea
legii penale mai favorabile, care i-ar fi permis în final să
beneficieze de prevederile art. 81 din Codul penal referitor
la suspendarea condiționată a pedepsei. Deoarece atât
instanța de fond, cât și cea de apel au respins contestația
cu motivarea că apariția unei legi mai favorabile nu se
încadrează în prevederile art. 461 alin. 1 lit. d) din Codul
de procedură penală, autorul excepției consideră că acest
text aduce atingere prevederilor art. 15 și 16 din
Constituție. Astfel, în speța arătată, dispozițiile noi ar trebui
să retroactiveze, fiind mai favorabile condamnatului, și, pe
de altă parte, ar trebui să beneficieze de același regim

sancționator ca și făptuitorii care comit o faptă de evaziune
fiscală ce intră sub incidența Legii nr. 241/2005.
Curtea de Apel Ploiești — Secția penală opinează că
excepția de neconstituționalitate este neîntemeiată. În
realitate, problema invocată de autor ține de domeniul
de aplicare și de interpretare a textului legal criticat și nu
de contrarietatea acestuia cu dispozițiile art. 15 și 16 din
Legea fundamentală.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece prevederile art. 461 alin. 1
lit. d) din Codul de procedură penală nu conțin nicio
dispoziție de natură a împiedica aplicarea retroactivă a unei
legi penale sau contravenționale mai favorabile, ci
reglementează o parte dintre cazurile când se poate face
contestație la executare, între acestea fiind și situațiile în
care intervine o cauză de stingere sau de micșorare a
pedepsei.
Modul în care instanța interpretează prevederile legale
criticate este însă o problemă de aplicare a legii, și nu de
constituționalitate a acesteia.
De asemenea, art. 461 alin. 1 lit. d) din Codul de
procedură penală nu contravine nici principiului egalității în
drepturi statuat de art. 16 din Constituție, deoarece nu
creează privilegii sau discriminări pe motiv de rasă,
naționalitate, origine etnică, limbă, religie, sex, opinie,
apartenență politică sau avere, aplicându-se în mod
nediferențiat tuturor persoanelor aflate în aceeași situație.
Avocatul Poporului consideră că excepția de
neconstituționalitate este neîntemeiată, deoarece textul legal
criticat, pe lângă faptul că nu conține nicio dispoziție de
excludere a aplicării de către instanța de judecată a legii
penale mai favorabile, se aplică în mod nediferențiat tuturor
persoanelor aflate în aceeași situație juridică.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 461 alin. 1 lit. d) din Codul de procedură
penală, cu denumirea marginală — Contestația la executare,
care au următorul conținut: îContestația contra executării
hotărârii penale se poate face în următoarele cazuri: [...]

6

MONITORUL OFICIAL AL ROMÂNIEI, PARTEA I, Nr. 970/5.XII.2006

d) când se invocă amnistia, prescripția, grațierea sau orice
altă cauză de stingere ori de micșorare a pedepsei, precum și
orice alt incident ivit în cursul executării.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 15 referitoare la Universalitatea legii
și ale art. 16 referitoare la Egalitatea în drepturi.
Examinând excepția de neconstituționalitate, Curtea
constată că dispozițiile art. 461 din Codul de procedură
penală au mai fost supuse controlului de contencios
constituțional prin raportare la prevederile art. 16 din Legea
fundamentală. Astfel, prin Decizia nr. 77 din 8 februarie
2005, publicată în Monitorul Oficial al României, Partea I,
nr. 162 din 23 februarie 2005, Curtea Constituțională a
respins excepția de neconstituționalitate ca neîntemeiată,
pentru considerentele acolo arătate.

Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.
De asemenea, prevederile art. 461 alin. 1 lit. d) din
Codul de procedură penală, care instituie unul dintre
cazurile în care se poate face contestație la executare, nu
conțin nicio prevedere de natură să contravină regulii
potrivit căreia în materie penală sau contravențională legea
nouă mai favorabilă poate retroactiva.
De altfel, criticile avansate de autorul excepției îmbracă
mai mult forma unor nemulțumiri ce țin de interpretarea și
aplicarea legii, aspecte care nu pot fi convertite în vicii de
neconstituționalitate, fiind de resortul instanțelor
judecătorești de drept comun să dispună în consecință.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 461 alin. 1 lit. d) din Codul de procedură penală,
excepție ridicată de Stelian Enache în Dosarul nr. 3.122/2006 al Curții de Apel Ploiești — Secția penală.
Definitivă și general obligatorie.
Pronunțată în ședința publică din data de 19 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 706
din 19 octombrie 2006

referitoare la excepția de neconstituționalitate a dispozițiilor art. 387 alin. 1 teza a doua
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 387 alin. 1 teza a doua din
Codul de procedură penală, excepție ridicată de Parchetul
de pe lângă Curtea de Apel Brașov în Dosarul
nr. 448/P/R/2006 al Curții de Apel Brașov — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece pentru orice acțiune în justiție

trebuie să se dovedească un interes. În cazul procurorului,
acesta exercită căile de atac în condițiile prevăzute de
lege, el având o competență generală pe care legiuitorul o
poate stabili în deplin acord cu art. 126 alin. (2) și art. 129
din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 10 mai 2006, pronunțată în Dosarul
nr. 448/P/R/2006, Curtea de Apel Brașov — Secția penală a
sesizat Curtea Constituțională cu
excepția de
neconstituționalitate a prevederilor art. 387 alin. 1 teza a
doua din Codul de procedură penală, excepție ridicată de
Parchetul de pe lângă Curtea de Apel Brașov în dosarul
de mai sus având ca obiect soluționarea unei contestații în
anulare.
În motivarea excepției de neconstituționalitate autorul
acesteia susține că, potrivit dispozițiilor legale criticate,
procurorului, în calitate de reprezentant al intereselor
generale ale societății, de apărător al ordinii de drept,
precum și al drepturilor și libertăților fundamentale ale

MONITORUL OFICIAL AL ROMÂNIEI, PARTEA I, Nr. 970/5.XII.2006
cetățenilor, îi este îngrădit accesul la justiție prin
imposibilitatea de a formula calea de atac extraordinară a
contestației în anulare și în situația prevăzută de art. 386
alin. 1 lit. a) din Codul de procedură penală.
Curtea de Apel Brașov — Secția penală opinează că
excepția de neconstituționalitate este neîntemeiată,
deoarece dispozițiile legale criticate sunt în concordanță cu
prevederile art. 129 din Legea fundamentală. Astfel, părțile
și procurorul pot exercita căile de atac în condițiile legii,
situație care permite legiuitorului să stabilească, în cazul
căilor de atac extraordinare, cum este și contestația în
anulare, cazurile, sfera titularilor și condițiile de exercitare a
acestora.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece dispozițiile legale criticate nu
aduc atingere prevederilor din Legea fundamentală
invocate. Astfel, rațiunea pentru care numai părțile pot
formula contestație în anulare în situația art. 386 lit. a) și
b) din Codul de procedură penală rezultă din faptul că
numai acestea pot aprecia în ce măsură au fost vătămate
printr-o hotărâre definitivă a instanței de recurs. Art. 21 din
Constituție permite oricărei persoane accesul la justiție
pentru apărarea oricărui drept sau libertate ori interes
legitim. Prevederea că părțile și procurorul pot exercita
căile de atac în condițiile legii permite legiuitorului să
stabilească, în cazul căilor extraordinare de atac, cum este
și contestația în anulare, cazurile, sfera titularilor și
condițiile de exercitare a acestora.
În sfârșit, prevederile legale criticate sunt, în opinia
Guvernului, în deplină concordanță cu dispozițiile
constituționale ale art. 24 care consfințesc dreptul la
apărare.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate sunt în deplină concordanță cu art. 129 din
Constituție care reglementează folosirea căilor de atac.
Acest drept fundamental se realizează în condițiile legii și,
prin urmare, este în competența exclusivă a legiuitorului de
a stabili care sunt căile de atac și în ce condiții pot fi
exercitate.
De asemenea, prerogativele încredințate procurorului de
către legiuitor reprezintă o expresie a rolului Ministerului
Public, stabilit de art. 131 din Constituție, iar nu o
încălcare a acestora.

7

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 387 alin. 1 teza a doua din Codul de
procedură penală, cu denumirea marginală îCererea de
contestație“, care au următorul conținut: îContestația în
anulare poate fi făcută de oricare dintre părți, iar
contestația pentru motivele prevăzute în art. 386 lit. c) și d),
și de procuror.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 referitoare la îAccesul liber la
justiție“, ale art. 24 referitoare la îDreptul la apărare“ și ale
art. 131 alin. (1) referitoare la rolul Ministerului Public de
reprezentant în activitatea judiciară al intereselor generale
ale societății și de apărător al ordinii de drept.
Examinând excepția de neconstituționalitate, Curtea
constată că, în realitate, autorul excepției nu formulează
critici de neconstituționalitate, ci consideră că prevederile
art. 387 alin. 1 teza a doua din Codul de procedură
penală nu sunt de natură să ofere procurorului, în calitate
de apărător al drepturilor și libertăților fundamentale ale
cetățenilor, posibilitatea de a promova și în alte situații
calea extraordinară de atac a contestației în anulare.
Rezultă, așadar, că se critică o omisiune de reglementare.
Or, potrivit art. 2 alin. (1) și (2) din Legea nr. 47/1992
privind organizarea și funcționarea Curții Constituționale,
sunt neconstituționale prevederile legilor, tratatelor
internaționale, regulamentelor Parlamentului și ordonanțelor
Guvernului care încalcă dispozițiile sau principiile
Constituției. De altfel, competența de legiferare aparține,
potrivit art. 61 alin. (1) din Constituție, Parlamentului, motiv
pentru care excepția urmează să fie respinsă ca
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 387 alin. 1 teza a doua din Codul de
procedură penală, excepție ridicată de Parchetul de pe lângă Curtea de Apel Brașov în Dosarul nr. 448/P/R/2006 al
Curții de Apel Brașov — Secția penală.
Definitivă și general obligatorie.
Pronunțată în ședința publică din data de 19 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 970/5.XII.2006
CURTEA CONSTITUȚIONALĂ

D E C I Z I A Nr. 707
din 19 octombrie 2006

referitoare la excepția de neconstituționalitate a dispozițiilor art. 2151 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2151 din Codul penal, excepție
ridicată de Viorel Hîrșan Magdun în Dosarul nr. 1.752/286/2002
al Tribunalului Mureș — Secția penală.
La apelul nominal lipsesc părțile, față de care procedura
de citare a fost legal îndeplinită.
Partea Agenția Națională de Administrare Fiscală a
depus la dosar concluzii scrise prin care solicită
respingerea excepției de neconstituționalitate ca
neîntemeiată.
Reprezentantul Ministerului Public pune concluzii de
respingere a excepției ca neîntemeiată, deoarece dispozițiile
legale criticate nu contravin prevederilor constituționale
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 10 mai 2006, pronunțată în Dosarul
nr. 1.752/286/2002, Tribunalul Mureș — Secția penală a
sesizat Curtea Constituțională cu
excepția de
neconstituționalitate a prevederilor art. 215 1 din Codul
penal, excepție ridicată de Viorel Hîrșan Magdun în dosarul
de mai sus, având ca obiect soluționarea unei cauze
penale.
În motivarea excepției de neconstituționalitate autorul
acesteia susține că textul legal criticat contravine
dispozițiilor constituționale ale art. 44 alin. (1), (2) și (3) și
ale art. 136 alin. (1) și (5), nu prin ceea ce reglementează,
ci prin forma eliptică de redactare. Astfel, atâta vreme cât
legiuitorul nu a circumstanțiat subiectul pasiv al infracțiunii
în funcție de tipul de proprietate (publică sau privată),
apare cel puțin bizar ca un proprietar, care este și
administratorul societății, să fie pedepsit pentru că a
dispus, în varianta incriminată, de bunuri, bani ori valori.
Prin urmare, subiectul activ al infracțiunii, deși are calitatea
de proprietar, nu poate uza de atributul dispoziției, specific
oricărui tip de proprietate.

De asemenea, prin acțiunea sa, Ministerul Public, ca
susținător al acțiunii penale, se substituie în drepturile
proprietarului, fapt care echivalează, în opinia autorului, cu
o expropriere realizată în dezacord cu dispozițiile
constituționale ale art. 44 alin. (3), precum și cu cele ale
art. 1 din Primul Protocol adițional la Convenția pentru
apărarea drepturilor omului și a libertăților fundamentale.
Tribunalul Mureș — Secția penală opinează că excepția
de neconstituționalitate este neîntemeiată, deoarece
legiuitorul are deplina libertate de a reglementa în domeniul
infracțiunilor, pedepselor și regimului de executare a
acestora. Prin incriminarea infracțiunii de delapidare s-a
instituit un mijloc de protecție a proprietății ca o
componentă a patrimoniului. Împrejurarea că pentru această
faptă s-a optat pentru regula oficialității declanșării
procesului penal nu este de natură a atrage contrarietatea
textului cu prevederile constituționale și convenționale
invocate, întrucât nu s-ar mai realiza o protecție eficientă a
societății și a intereselor generale față de faptele care
prezintă pericol social mai ridicat.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece din analiza dispozițiilor
art. 2151 din Codul penal rezultă că nu se pune problema
delapidării unor bunuri care erau în proprietatea sau
folosința asociatului ca persoană fizică și nu a societății
comerciale și de care putea să dispună în mod liber.
Autorul excepției face o confuzie între calitatea de
proprietar și cea de asociat al unei societăți comerciale,
care nu este și proprietar al bunurilor acesteia. Societatea
comercială are personalitate juridică proprie, ea fiind subiect
de drept și având patrimoniu propriu distinct de patrimoniul
asociaților.
De asemenea, prin guvernarea principiului oficialității în
ceea ce privește incriminarea infracțiunii de delapidare,
legiuitorul a urmărit nu numai protejarea intereselor
asociaților, ci și ale salariaților sau creditorilor societății,
precum și siguranța circuitului economic în general.
Avocatul Poporului consideră că excepția de
neconstituționalitate este neîntemeiată, deoarece infracțiunea
de delapidare face parte din categoria de infracțiuni contra
patrimoniului, iar incriminarea faptelor ce intră în conținutul
constitutiv al acesteia constituie unul dintre mijloacele de
apărare și deci de garantare a proprietății. Mai mult,
dispozițiile legale criticate sunt în deplină concordanță cu

MONITORUL OFICIAL AL ROMÂNIEI, PARTEA I, Nr. 970/5.XII.2006
regula constituțională potrivit căreia conținutul și limitele
dreptului de proprietate privată sunt stabilite de lege.
De asemenea, potrivit art. 73 alin. (3) lit. h) din
Constituție, Parlamentul are competența de a reglementa
prin lege organică infracțiunile, pedepsele și regimul
executării acestora. În virtutea acestei prevederi legiuitorul
este liber să aprecieze atât pericolul social în funcție de
care urmează să stabilească natura juridică a faptei
incriminate, cât și condițiile răspunderii juridice pentru
această faptă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2151 din Codul penal — Delapidarea, care
au următorul conținut: îÎnsușirea, folosirea sau traficarea, de
către un funcționar, în interesul său ori pentru altul, de bani,
valori sau alte bunuri pe care le gestionează sau le
administrează, se pedepsesc cu închisoare de la unu la 15 ani.
În cazul în care delapidarea a avut consecințe deosebit de
grave, pedeapsa este închisoarea de la 10 la 20 de ani și
interzicerea unor drepturi.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 44 alin. (1), (2) și (3) referitoare la
garantarea și ocrotirea dreptului de proprietate în mod
egal, indiferent de titular, și la caracterul excepțional al
exproprierii în condiții anume determinate, ale art. 136
alin. (1) și (5) referitoare la tipurile de proprietate —

9

publică sau privată — și la inviolabilitatea, în condițiile legii
organice a proprietății private, precum și ale art. 1 al
Primului Protocol adițional la Convenția pentru apărarea
drepturilor omului și a libertăților fundamentale referitoare la
Protecția proprietății.
Examinând excepția de neconstituționalitate, Curtea
constată că dreptul de proprietate privată are nu numai o
funcție menită să satisfacă interesele personale, ci și o
funcție socială, în virtutea căreia poate fi limitat atât în
conținut, cât și în modul de exercitare. În acest sens,
Constituția prevede în art. 44 alin. (1) că limitele și
conținutul dreptului de proprietate privată sunt stabilite de
lege.
Luând în considerare dispozițiile invocate de autorul
excepției, Curtea Constituțională nu poate primi susținerea
acestuia în sensul că însușirea, folosirea sau traficarea de
către administratorul unei societăți comerciale de bani,
bunuri ori valori ale acesteia contravine dreptului de
proprietate ocrotit și garantat atât de Constituție, cât și de
Convenția pentru apărarea drepturilor omului și a libertăților
fundamentale. Dimpotrivă, incriminarea delapidării constituie
unul dintre mijloacele de protecție juridică a proprietății.
Faptul că subiectul faptelor de însușire, folosire sau
traficare de bunuri din patrimoniul societății comerciale este
însuși administratorul acesteia, care are și calitatea de
asociat, nu este de natură să schimbe justificarea
incriminării, în condițiile în care societatea comercială este
subiect de drept de sine stătător, având personalitate
juridică distinctă, iar patrimoniul societății este separat de
patrimoniul propriu al asociaților și al administratorului.
De asemenea, nu poate fi primită nici critica potrivit
căreia, prin acțiunea sa, Ministerul Public se substituie în
drepturile proprietarului. Exercitând din oficiu acțiunea
penală, Ministerul Public își îndeplinește funcția de
reprezentant al intereselor generale ale societății în
activitatea judiciară, în conformitate cu prevederile art. 131
alin. (1) din Constituție. În acest sens, Curtea constată că
apărarea proprietății pe calea acțiunii penale constituie o
funcție a Ministerului Public pe care acesta o exercită în
interesul general al societății, indiferent de persoana ale
cărei drepturi de proprietate au fost lezate prin infracțiune.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2151 din Codul penal, excepție ridicată de Viorel
Hîrșan Magdun în Dosarul nr. 1.752/286/2002 al Tribunalului Mureș — Secția penală.
Definitivă și general obligatorie.
Pronunțată în ședința publică din data de 19 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

10

MONITORUL OFICIAL AL ROMÂNIEI, PARTEA I, Nr. 970/5.XII.2006
CURTEA CONSTITUȚIONALĂ

D E C I Z I A Nr. 708
din 19 octombrie 2006

referitoare la excepția de neconstituționalitate a dispozițiilor art. IX pct. 5 din Legea nr. 281/2003
privind modificarea și completarea Codului de procedură penală și a unor legi speciale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. IX pct. 5 din Legea
nr. 281/2003 privind modificarea și completarea Codului de
procedură penală și a unor legi speciale, excepție ridicată
de Andrei Horia Ursu în Dosarul nr. 10.805/4/2005 al
Tribunalului București — Secția I penală.
La apelul nominal se prezintă, pentru autorul excepției,
apărătorul ales cu delegație la dosar, precum și, personal,
părțile Marin Pîrvulescu și Anastase Cavaliotti. Se constată
lipsa părții Gheorghe Vasile, față de care procedura de
citare a fost legal îndeplinită.
Apărătorul autorului excepției solicită admiterea acesteia,
deoarece dispozițiile legale criticate, prin termenul stabilit,
instituie un regim discriminator și încalcă regulile unui
proces echitabil prin imposibilitatea de a cunoaște conținutul
actului care se contestă.
De asemenea, depune concluzii scrise.
Părțile Marin Pîrvulescu și Anastase Cavaliotti solicită
respingerea excepției de neconstituționalitate ca
neîntemeiată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând, între altele, jurisprudența Curții în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2006, pronunțată în
Dosarul nr. 10.805/4/2005, Tribunalul București — Secția I
penală a sesizat Curtea Constituțională cu excepția de
neconstituționalitate a prevederilor art. IX pct. 5 din Legea
nr. 281/2003 privind modificarea și completarea Codului de
procedură penală și a unor legi speciale, excepție ridicată
de Andrei Horia Ursu în dosarul de mai sus având ca
obiect soluționarea unei cauze penale.
În motivarea excepției de neconstituționalitate autorul
acesteia susține că textul legal criticat aduce atingere
dispozițiilor constituționale invocate, deoarece reglementează
cu privire la situații juridice născute anterior intrării în
vigoare a legii noi, instituie un tratament vădit discriminator
prin raportare la data de aplicare a normelor tranzitorii și
afectează dreptul la un proces echitabil, întrucât partea
interesată este pusă în situația de a contesta un act fără
să-i cunoască conținutul.

Tribunalul București — Secția I penală opinează că
excepția de neconstituționalitate este neîntemeiată,
deoarece prin limitarea de către legiuitor a posibilității de a
face plângere la instanța de judecată în anumite termene
și condiții nu se aduce atingere dispozițiilor constituționale
ale art. 15, 16 și 21.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece dispozițiile art. IX pct. 5 din
Legea nr. 281/2003 au început să se aplice de la data de
1 ianuarie 2004, astfel că nu se încalcă principiul
neretroactivității legii.
Termenul de un an stabilit pentru introducerea plângerii
potrivit art. 2781 din Codul de procedură penală este un
interval de timp suficient pentru ca partea interesată să afle
conținutul actului pe care dorește să îl atace, iar dispoziția
legală criticată se aplică în mod uniform tuturor persoanelor
aflate în aceeași situație, fapt pentru care nu poate
contraveni nici dreptului la un proces echitabil, nici
principiului egalității în drepturi.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate se aplică în mod exclusiv de la data intrării
în vigoare a Legii nr. 281/2003, iar acest aspect rezultă
chiar din conținutul acestor texte. De asemenea, art. IX
pct. 5 din Legea nr. 281/2003 se aplică în mod egal
tuturor celor aflați în situația prevăzută de ipoteza normei
legale, fără nicio discriminare pe considerente arbitrare, și
nu este de natură a aduce atingere soluționării cauzelor
într-un termen rezonabil și îndeplinirii condițiilor unui proces
echitabil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. IX pct. 5 din Legea nr. 281/2003, publicată
în Monitorul Oficial al României, Partea I, nr. 468 din
1 iulie 2003, care au următorul conținut: îÎn cazul rezoluțiilor
de neîncepere a urmăririi penale, al ordonanțelor ori, după caz,
al rezoluțiilor de clasare, scoatere de sub urmărire penală sau

MONITORUL OFICIAL AL ROMÂNIEI, PARTEA I, Nr. 970/5.XII.2006
de încetare a urmăririi penale, date de procuror până la
intrarea în vigoare a prezentei legi, termenul de introducere a
plângerii prevăzute în art. 2781 din Codul de procedură penală
este de un an și curge de la intrarea în vigoare a prezentei legi,
dacă nu s-a împlinit termenul de prescripție a răspunderii
penale.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 15 alin. (2) referitoare la principiul
neretroactivității legii, cu excepția legii penale sau
contravenționale mai favorabile, ale art. 16 alin. (1)
referitoare la egalitatea cetățenilor în fața legii, ale art. 21
alin. (3) referitoare la dreptul la un proces echitabil și ale
art. 1 alin. (5) referitoare la obligativitatea respectării
Constituției, a supremației sale și a legilor.

11

Examinând excepția de neconstituționalitate, Curtea
constată că dispozițiile art. IX pct. 5 din Legea
nr. 281/2003 privind modificarea și completarea Codului de
procedură penală și a unor legi speciale au mai fost
supuse instanței de control constituțional prin raportare la
aceleași dispoziții invocate și în prezenta cauză. Astfel, prin
Decizia nr. 72 din 8 februarie 2005, publicată în Monitorul
Oficial al României, Partea I, nr. 217 din 15 martie 2005,
Curtea Constituțională a respins ca neîntemeiată excepția
de neconstituționalitate pentru considerentele acolo arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. IX pct. 5 din Legea nr. 281/2003 privind modificarea
și completarea Codului de procedură penală și a unor legi speciale, excepție ridicată de Andrei Horia Ursu în Dosarul
nr. 10.805/4/2005 al Tribunalului București — Secția I penală.
Definitivă și general obligatorie.
Pronunțată în ședința publică din data de 19 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 712
din 24 octombrie 2006

referitoare la excepția de neconstituționalitate a dispozițiilor art. 403 alin. 4
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 403 alin. 4 din Codul de
procedură civilă, excepție ridicată de Banca Populară
Română, prin lichidator judiciar Societatea Comercială îReal
Reorganizare, Administrare, Lichidare“ — S.R.L. din
București — Agenția Tulcea, în Dosarul nr. 1.848/2006 al
Judecătoriei Tulcea.
La apelul nominal se constată lipsa părților, față de care
procedura de citare este legal îndeplinită.

Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 6 aprilie 2006, pronunțată în Dosarul
nr. 1.848/2006, Judecătoria Tulcea a sesizat Curtea
Constituțională cu excepția de neconstituționalitate a
dispozițiilor art. 403 alin. 4 din Codul de procedură civilă,
excepție ridicată de Banca Populară Română, prin lichidator
judiciar Societatea Comercială îReal Reorganizare,
Administrare, Lichidare“ — S.R.L. din București — Agenția
Tulcea, într-o cauză ce are ca obiect suspendarea
executării silite.
În motivarea excepției de neconstituționalitate autorul
acesteia susține că alineatul 4 al art. 403 din Codul de
procedură civilă contravine prevederilor constituționale ale
art. 21 alin. (1), (2) și (3) și ale art. 129, deoarece
judecata se face fără citarea părților, împiedicând creditorul
să-și facă apărările necesare și permițând debitorului să
tergiverseze executarea silită. De asemenea, se încalcă și

12

MONITORUL OFICIAL AL ROMÂNIEI, PARTEA I, Nr. 970/5.XII.2006

dreptul la apărare, deoarece hotărârea prin care instanța
se pronunță în astfel de cauze nu este supusă nici unei
căi de atac. În continuare, se arată că textul de lege
criticat încalcă și prevederile art. 6 și 13 din Convenția
pentru apărarea drepturilor și libertăților fundamentale.
Judecătoria Tulcea apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată. În acest sens, face referire la
jurisprudența în materie a Curții Constituționale.
Avocatul Poporului apreciază că excepția de
neconstituționalitate este neîntemeiată. În acest sens, face
referire la jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 403 alin. 4 din Codul de procedură civilă.
Alineatul 4 al art. 403 a fost modificat prin pct. 71 din
Legea nr. 219/2005, publicată în Monitorul Oficial al
României, Partea I, nr. 609 din data de 14 iulie 2005.
Textul criticat are următorul conținut: îÎn cazuri urgente,
dacă s-a plătit cauțiunea, președintele instanței poate dispune,
prin încheiere și fără citarea părților, suspendarea provizorie a
executării până la soluționarea cererii de suspendare de către
instanță. Încheierea nu este supusă nici unei căi de atac.
Cauțiunea care trebuie depusă este în cuantum de 10% din
valoarea obiectului cererii sau de 5 milioane lei pentru cererile
neevaluabile în bani. Cauțiunea depusă este deductibilă din
cauțiunea stabilită de instanță, dacă este cazul.“
În susținerea neconstituționalității acestor dispoziții
legale, autorul excepției invocă încălcarea prevederilor

constituționale ale art. 21 alin. (1), (2) și (3) referitoare la
accesul liber la justiție, ale art. 24 alin. (1) referitoare la
dreptul la apărare, precum și ale art. 129 referitoare la
folosirea căilor de atac. De asemenea, autorul excepției
invocă și încălcarea prevederilor art. 6 și 13 din Convenția
pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că, prin Decizia nr. 236 din 9 martie 2006,
publicată în Monitorul Oficial al României, Partea I, nr. 276
din 28 martie 2006, a statuat că dispozițiile art. 403 alin. 4
prevăd posibilitatea ca președintele instanței să dispună, pe
calea ordonanței președințiale, suspendarea provizorie a
executării până la soluționarea cererii de suspendare, care
se judecă potrivit regulilor de procedură din dreptul comun.
Așadar, suspendarea provizorie se dispune ca o măsură
vremelnică, în scopul păstrării unui drept care s-ar păgubi
prin întârziere ori al prevenirii unei pagube iminente care
nu s-ar putea repara. Împrejurarea că împotriva încheierii
instanței prin care s-a dispus o asemenea suspendare
provizorie nu se poate promova nici o cale de atac nu
este de natură să înfrângă dispozițiile constituționale
referitoare la accesul liber la justiție, la folosirea căilor de
atac și la înfăptuirea justiției, deoarece legiuitorul, în
virtutea prerogativelor conferite de art. 126 alin. (2) din
Constituție, poate stabili reguli de procedură diferite,
adecvate fiecărei situații juridice, iar pe de altă parte,
prevederile constituționale nu garantează folosirea tuturor
căilor de atac.
În ceea ce privește critica de neconstituționalitate potrivit
căreia dispozițiile art. 403 alin. 4 contravin prevederilor
art. 24 alin. (1) din Legea fundamentală, Curtea constată
că prin Decizia nr. 8 din 10 ianuarie 2006, publicată în
Monitorul Oficial al României, Partea I, nr. 154 din
17 februarie 2006, a statuat că aceasta este neîntemeiată,
având în vedere, pe de-o parte, urgența care impune
suspendarea provizorie a executării silite — urgență care
nu îngăduie întârzieri generate de exercitarea vreunei căi
de atac împotriva încheierii instanței —, iar pe de altă
parte, faptul că măsura provizorie dispusă de președintele
instanței nu îl prejudiciază pe creditor în valorificarea
pretențiilor sale, acesta beneficiind de toate drepturile și
garanțiile procedurale, fiind apărat prin instituirea unei
cauțiuni de 10% din valoarea obiectului cererii sau de
5 milioane lei pentru cererile neevaluabile în bani, cauțiune
menită să acopere eventualele daune cauzate acestuia prin
suspendarea provizorie a executării silite.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 4 din Codul de procedură civilă, excepție
ridicată de Banca Populară Română, prin lichidator judiciar Societatea Comercială îReal Reorganizare, Administrare,
Lichidare“ — S.R.L. din București — Agenția Tulcea, în Dosarul nr. 1.848/2006 al Judecătoriei Tulcea.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 970/5.XII.2006

HOTĂRÂRI

ALE

GUVERNULUI

13

ROMÂNIEI

GUVERNUL ROMÂNIEI

HOTĂRÂRE
pentru modificarea art. 2 din Hotărârea Guvernului nr. 2.112/2004
privind aprobarea indicatorilor tehnico-economici ai obiectivului de investiții
îCentrul de transfer tehnologic CETRANSINO din cadrul Universității din Pitești“
În temeiul art. 108 din Constituția României, republicată, și al art. 42 alin. (1) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Articol unic. — Articolul 2 din Hotărârea Guvernului
nr. 2.112/2004 privind aprobarea indicatorilor tehnicoeconomici ai obiectivului de investiții îCentrul de transfer
tehnologic CETRANSINO din cadrul Universității din Pitești“,
publicată în Monitorul Oficial al României, Partea I,
nr. 1.152 din 6 decembrie 2004, se modifică și va avea
următorul cuprins:

îArt. 2. — Finanțarea obiectivului de investiții prevăzut
la art. 1 se face din bugetul de stat prin bugetul
Ministerului Educației și Cercetării, în limita sumelor
aprobate anual cu această destinație, din surse proprii,
precum și din alte surse legal constituite, conform
programului de investiții publice aprobat potrivit legii.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu

București, 22 noiembrie 2006.
Nr. 1.627.

GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al statului a unor mijloace fixe
concesionate Companiei Naționale de Transport al Energiei Electrice îTranselectrica“ — S.A.,
Sucursala de Transport Sibiu
În temeiul art. 108 din Constituția României, republicată, al art. 10 alin. (2) și al art. 20 din Legea nr. 213/1998
privind proprietatea publică și regimul juridic al acesteia, cu modificările ulterioare, precum și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Poziția referitoare la bunul din domeniul
public, denumit îStație 400/220/110 kV Sibiu Sud“, cu
numărul de inventar M.F. 62197, din anexa nr. 7 la
Hotărârea Guvernului nr. 2.060/2004 pentru aprobarea
inventarelor bunurilor din domeniul public al statului,
publicată în Monitorul Oficial al României, Partea I,
nr. 1.129 din 30 noiembrie 2004, cu modificările ulterioare,
se modifică și se înlocuiește cu poziția din anexa nr. 1
care face parte integrantă din prezenta hotărâre.
Art. 2. — Se aprobă trecerea din domeniul public al
statului în domeniul privat al statului a unor mijloace fixe,
părți componente ale bunului prevăzut la art. 1, aflate în

concesiunea Companiei Naționale de Transport al Energiei
Electrice îTranselectrica“ — S.A., Sucursala de Transport
Sibiu, amplasate în Stația electrică de sistem 400/220/110 kV
Sibiu Sud, având datele de identificare prevăzute în anexa
nr. 2 care face parte integrantă din prezenta hotărâre.
Art. 3. — Trecerea în domeniul privat al statului se face
în vederea scoaterii din funcțiune și a valorificării, în
condițiile legii, a mijloacelor prevăzute la art. 2.
Art. 4. — Compania Națională de Transport al Energiei
Electrice îTranselectrica“ — S.A. va efectua operațiunile
prevăzute la art. 3.

PRIM-MINISTRU

CĂLIN POPESCU-TĂRICEANU

București, 22 noiembrie 2006.
Nr. 1.630.

Contrasemnează:
p. Ministrul economiei și comerțului,
Darius Meșca,
secretar de stat
Ministrul finanțelor publice,
Sebastian Teodor Gheorghe Vlădescu

MONITORUL OFICIAL AL ROMÂNIEI, PARTEA I, Nr. 970/5.XII.2006

*) Anexa nr. 1 este reprodusă în facsimil.

ANEXA Nr. 1*)

14

1)

LISTA

Anexa nr. 2 este reprodusă în facsimil.

mijloacelor fixe care trec din domeniul public al statului
în domeniul privat al statului în vederea scoaterii din funcțiune și a valorificării

ANEXA Nr. 21)

MONITORUL OFICIAL AL ROMÂNIEI, PARTEA I, Nr. 970/5.XII.2006
15

16

MONITORUL OFICIAL AL ROMÂNIEI, PARTEA I, Nr. 970/5.XII.2006
GUVERNUL ROMÂNIEI

HOTĂRÂRE
privind preluarea unor sectoare de drum județean cu investiția
îPasaj denivelat în municipiul Lugoj pe drumul Buziașului“ din domeniul public al județului Timiș
și din administrarea Consiliului Local al Municipiului Lugoj, județul Timiș,
în domeniul public al statului și în administrarea Ministerului Transporturilor, Construcțiilor
și Turismului, în vederea realizării activităților de interes național de către Compania Națională
de Autostrăzi și Drumuri Naționale din România — S.A.,
precum și încadrarea acestora în categoria drumurilor naționale
În temeiul art. 108 din Constituția României, republicată, al art. 9 alin. (2) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, al art. 12
și 221 din Ordonanța Guvernului nr. 43/1997 privind regimul drumurilor, republicată, cu modificările și completările
ulterioare, precum și al art. 1 alin. (6) din Ordonanța de urgență a Guvernului nr. 84/2003 pentru înființarea Companiei
Naționale de Autostrăzi și Drumuri Naționale din România — S.A. prin reorganizarea Regiei Autonome îAdministrația
Națională a Drumurilor din România“, aprobată cu modificări și completări prin Legea nr. 47/2004,
Guvernul României adoptă prezenta hotărâre.
Art. 1. — (1) Se aprobă preluarea unor sectoare de
drum județean cu investiția îPasaj denivelat în municipiul
Lugoj pe drumul Buziașului“, identificate potrivit anexei care
face parte integrantă din prezenta hotărâre, din domeniul
public al județului Timiș și din administrarea Consiliului
Local al Municipiului Lugoj, județul Timiș, în domeniul
public al statului și în administrarea Ministerului
Transporturilor, Construcțiilor și Turismului, în vederea
realizării activităților de interes național de către Compania
Națională de Autostrăzi și Drumuri Naționale din
România — S.A.
(2) Sectoarele de drumuri județene preluate potrivit
alin. (1) se încadrează în categoria funcțională a drumurilor
naționale.

Art. 2. — Predarea-preluarea sectoarelor de drum
județean prevăzute la art. 1 se face pe bază de protocol
încheiat între Consiliul Local al Municipiului Lugoj și
Ministerul Transporturilor, Construcțiilor și Turismului, prin
Compania Națională de Autostrăzi și Drumuri Naționale din
România — S.A., în termen de 30 de zile de la data
intrării în vigoare a prezentei hotărâri.
Art. 3. — Anexele nr. 1 și 2 la Hotărârea Guvernului
nr. 540/2000 privind aprobarea încadrării în categorii
funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 din 20 iulie 2000, cu
modificările și completările ulterioare, se modifică în mod
corespunzător.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul transporturilor, construcțiilor și turismului,
Constantin Dascălu,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.635.
ANEXĂ
DATELE DE IDENTIFICARE

a sectoarelor de drum județean care se preiau din domeniul public al județului Timiș
și din administrarea Consiliului Local al Municipiului Lugoj, județul Timiș, în domeniul public al statului
și în administrarea Ministerului Transporturilor, Construcțiilor și Turismului, în vederea realizării activităților
de interes național de către Compania Națională de Autostrăzi și Drumuri Naționale din România — S.A.
Denumirea și locul
unde sunt situate
sectoarele de drum
județean

DJ 592

Persoana juridică
de la care se preiau
sectoarele de drum
județean

Domeniul public al
județului Timiș și din
administrarea Consiliului
Local al Municipiului
Timiș, județul Timiș

Persoana juridică
la care se preiau
sectoarele de drum
județean

Domeniul public al statului
și în administrarea
Ministerului Transporturilor,
Construcțiilor și Turismului

Lungimea totală a
sectoarelor de drum
județean și pozițiile
kilometrice

Lungime tronson = 3,3 km
(54+200—57+500)

Indicativ
vechi

Indicativ
nou

DJ 592

DN

17

MONITORUL OFICIAL AL ROMÂNIEI, PARTEA I, Nr. 970/5.XII.2006
Denumirea și locul
unde sunt situate
sectoarele de drum
județean

Persoana juridică
de la care se preiau
sectoarele de drum
județean

DJ 592 cu îPasaj
denivelat în municipiul
Lugoj pe drumul
Buziașului“

Domeniul public al
județului Timiș și din
administrarea Consiliului
Local al Municipiului
Timiș, județul Timiș

Persoana juridică
la care se preiau
sectoarele de drum
județean

Lungimea totală a
sectoarelor de drum
județean și pozițiile
kilometrice

Domeniul public al statului
și în administrarea
Ministerului Transporturilor,
Construcțiilor și Turismului

Lungime tronson = 1 km
(55+700—56+700)

Indicativ
vechi

Indicativ
nou

DJ 592

DN

GUVERNUL ROMÂNIEI

HOTĂRÂRE
privind darea în administrarea Ministerului Administrației și Internelor
a unui imobil trecut în proprietatea publică a statului
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului
Administrației și Internelor — Inspectoratul Județean de
Poliție Arad a unui imobil situat în orașul Ineu, județul
Arad, având datele de identificare prevăzute în anexa care
face parte integrantă din prezenta hotărâre, trecut în

proprietatea publică a statului prin Hotărârea nr. 36 din
10 aprilie 2006 a Consiliului Local al Orașului Ineu.
Art. 2. — Predarea-preluarea imobilului prevăzut la
art. 1 se va face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.637.
ANEXĂ
DATELE DE IDENTIFICARE

a imobilului proprietate publică a statului, care se dă în administrarea
Ministerului Administrației și Internelor — Inspectoratul Județean de Poliție Arad
Locul unde este
situat imobilul

Orașul Ineu,
Calea Aradului nr. 1—3,
județul Arad

Persoana juridică
de la care
se transmite imobilul

Persoana juridică la care
se transmite imobilul

Consiliul Local
Ministerul Administrației și Internelor —
al Orașului Ineu Inspectoratul Județean de Poliție
Arad

Caracteristicile tehnice
ale imobilului

Pavilion administrativ, P+1
Suprafața construită = 386 m2
Suprafața desfășurată = 772 m2
Cabină poartă P 1
Suprafața construită = 31,40 m2
Suprafața desfășurată = 31,40 m 2
Cabină poartă P 3
Suprafața construită = 6,0 m2
Suprafața desfășurată = 6,0 m2
Suprafața totală a terenului = 2.280 m2

18

MONITORUL OFICIAL AL ROMÂNIEI, PARTEA I, Nr. 970/5.XII.2006
GUVERNUL ROMÂNIEI

HOTĂRÂRE
privind aprobarea încadrării în categoria funcțională a drumurilor comunale
a unui drum de interes local, situat în județul Cluj
În temeiul art. 108 din Constituția României, republicată, al art. 12 și 13 din Ordonanța Guvernului nr. 43/1997
privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea în categoria funcțională
a drumurilor comunale a unui drum de interes local, prin
prelungirea traseului actual al DC 141 A, de la km 2+000
la km 8+800, originea km 0+000 DJ 108 C, destinația
km 8+800 Gilău (DN 1), cu lungimea totală de 8,800 km,
conform anexei care face parte integrantă din prezenta
hotărâre.

Art. 2. — Anexa nr. 3 la Hotărârea Guvernului
nr. 540/2000 privind aprobarea încadrării în categorii
funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 și 338 bis din 20 iulie
2000, cu modificările și completările ulterioare, se modifică
și se completează în mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul transporturilor, construcțiilor și turismului,
Constantin Dascălu,
secretar de stat
Ministrul delegat pentru lucrări publice
și amenajarea teritoriului,
László Borbély
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.639.
ANEXĂ
DATELE DE IDENTIFICARE

a drumului de interes local, situat în județul Cluj, care se prelungește
Poziția kilometrică

Denumirea
drumului

Traseul drumului

DC 141 A

DJ 108 C—Viștea—Gilău (DN 1)

Origine

Destinație

De la km
0+000

la km
8+800

Lungimea reală
(km)

8,800

Provine din

DC 141 A
și drum de exploatare

GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea Ministerului
Administrației și Internelor în domeniul public al municipiului Ploiești
și în administrarea Consiliului Local al Municipiului Ploiești, județul Prahova
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea fără plată a unui
imobil, situat în municipiul Ploiești, județul Prahova, având
datele de identificare prevăzute în anexa care face parte
integrantă din prezenta hotărâre, din domeniul public al

statului și din administrarea Ministerului Administrației și
Internelor în domeniul public al municipiului Ploiești și în
administrarea Consiliului Local al Municipiului Ploiești,
județul Prahova.

19

MONITORUL OFICIAL AL ROMÂNIEI, PARTEA I, Nr. 970/5.XII.2006
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile

interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.641.
ANEXĂ
DATELE DE IDENTIFICARE

a imobilului care se transmite fără plată din domeniul public al statului și din administrarea Ministerului Administrației
și Internelor în domeniul public al municipiului Ploiești și în administrarea Consiliului Local al Municipiului Ploiești,
județul Prahova
Locul unde este
situat imobilul
care se transmite

Persoana juridică
de la care se
transmite imobilul

Persoana juridică
la care se transmite
imobilul

Caracteristicile tehnice ale imobilului

Municipiul Ploiești,
Statul român,
Municipiul Ploiești,
Aleea Ghighiului nr. 9, din administrarea
în administrarea Consiliului
județul Prahova
Ministerului Administrației Local al Municipiului Ploiești
și Internelor

ACTE
ALE

ALE

ORGANELOR

ADMINISTRAȚIEI

Suprafața totală a terenului =
5.657,74 m2
Suprafața construită = 1.314,74 m2
Suprafața desfășurată = 1.300,3 m2
C1 — 482,82 m2
C2 — 21,49 m2
C3 — 166,02 m2
C4 — 97,32 m2
C5 — 113,36 m2
C6 — 367,96 m2
C7 — 65,77 m2

DE

Codul
de clasificare
și numărul
de inventar
atribuit
de M.F.P.

Nr. M.F.P.
102.061

SPECIALITATE

PUBLICE

CENTRALE

COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
privind completarea Ordinului președintelui Comisiei Naționale pentru Controlul Activităților
Nucleare nr. 274/2005 pentru aprobarea Normelor privind controlul și supravegherea expedierilor
internaționale de deșeuri radioactive implicând teritoriul României
În baza art. 5 din Legea nr. 111/1996 privind desfășurarea în siguranță, reglementarea, autorizarea și controlul
activităților nucleare, republicată,
în temeiul art. 2 alin. 2 din Hotărârea Guvernului nr. 1.627/2003 privind aprobarea Regulamentului de organizare
și funcționare a Comisiei Naționale pentru Controlul Activităților Nucleare, cu modificările ulterioare,
în conformitate cu prevederile art. 43 alin. 1 din Legea nr. 24/2000 privind normele de tehnică legislativă pentru
elaborarea actelor normative, republicată,
președintele Comisiei Naționale pentru Controlul Activităților Nucleare emite prezentul ordin.
Art. I. — Ordinul președintelui Comisiei Naționale pentru
Controlul Activităților Nucleare nr. 274/2005 pentru
aprobarea Normelor privind controlul și supravegherea
expedierilor internaționale de deșeuri radioactive implicând
teritoriul României, publicat în Monitorul Oficial al României,
Partea I, nr. 967 din 1 noiembrie 2005, se completează
după cum urmează:

După articolul 6 se introduce un nou articol, articolul 7, cu
următorul cuprins:
îArt. 7. — Prezentul ordin transpune Directiva Consiliului
nr. 92/3/EURATOM din 3 februarie 1992 privind
supravegherea și controlul transporturilor de deșeuri
radioactive între statele membre și în interiorul sau în afara

20

MONITORUL OFICIAL AL ROMÂNIEI, PARTEA I, Nr. 970/5.XII.2006

Comunității, publicată în Jurnalul Oficial al Comunităților
Europene (JOCE) nr. L 35 din 12 februarie 1992.“

Art. II. — Prezentul ordin se publică în Monitorul Oficial
al României, Partea I.

p. Președintele Comisiei Naționale pentru Controlul Activităților Nucleare,
Anton Coroianu
București, 9 noiembrie 2006.
Nr. 322.
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea Regulamentului de organizare și funcționare a oficiilor teritoriale
pentru întreprinderi mici și mijlocii și cooperație
Având în vedere prevederile art. 31 alin. (2) din Legea nr. 346/2004 privind stimularea înființării și dezvoltării
întreprinderilor mici și mijlocii, cu modificările și completările ulterioare,
în temeiul art. 41 alin. (2) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Regulamentul de organizare și funcționare a
oficiilor teritoriale pentru întreprinderi mici și mijlocii și
cooperație, aprobat prin Ordinul președintelui Agenției
Naționale pentru Întreprinderi Mici și Mijlocii și Cooperație
nr. 115/2005, publicat în Monitorul Oficial al României,
Partea I, nr. 579 din 5 iulie 2005, cu modificările și
completările ulterioare, se modifică după cum urmează:
1. Alineatul (2) al articolului 1 va avea următorul
cuprins:
î(2) OTIMMC au sediul în municipiile Brașov, ClujNapoca, Constanța, Craiova, Galați, Iași, Târgu Mureș,

Târgoviște și Timișoara și își desfășoară activitatea pentru
regiunile prevăzute în anexa nr. 1.“
2. Anexa nr. 1 la regulament se înlocuiește cu anexa la
prezentul ordin.
Art. II. — Personalul angajat în cadrul centrelor de
informare, consultanță și instruire din cadrul oficiilor
teritoriale pentru întreprinderi mici și mijlocii și cooperație
existente va fi redistribuit în termen de 3 luni de la data
intrării în vigoare a prezentului ordin.
Art. III. — Prezentul ordin se va publica în Monitorul
Oficial al României, Partea I, și va intra în vigoare de la
1 ianuarie 2007.

p. Președintele Agenției Naționale pentru Întreprinderi Mici și Mijlocii și Cooperație,
Bogdan Dumitrache
București, 3 noiembrie 2006.
Nr. 323.

ANEXĂ
(Anexa nr. 1 la regulament)
REGIUNILE

de activitate a oficiilor teritoriale pentru întreprinderi mici și mijlocii și cooperație
Nr.
crt.

Oficiul teritorial

Regiunea de activitate pe județe

1.

BRAȘOV

Argeș
Brașov
Ilfov
Prahova

2.

CLUJ-NAPOCA

Alba
Cluj
Maramureș
Satu Mare
Sălaj

3.

CONSTANȚA

Călărași
Constanța
Ialomița
Tulcea

MONITORUL OFICIAL AL ROMÂNIEI, PARTEA I, Nr. 970/5.XII.2006
Nr.
crt.

Oficiul teritorial

21

Regiunea de activitate pe județe

4.

CRAIOVA

Dolj
Gorj
Mehedinți
Olt
Vâlcea

5.

GALAȚI

Galați
Vrancea
Buzău
Brăila

6.

IAȘI

Bacău
Botoșani
Iași
Neamț
Suceava
Vaslui

7.

TÂRGU MUREȘ

Bistrița-Năsăud
Covasna
Harghita
Mureș
Sibiu

8.

TÂRGOVIȘTE

Dâmbovița
Giurgiu
Teleorman

9.

TIMIȘOARA

Arad
Bihor
Caraș-Severin
Hunedoara
Timiș

MINISTERUL SĂNĂTĂȚII PUBLICE

ORDIN
pentru aprobarea Regulamentului de organizare și funcționare a comisiei de monitorizare
și competență profesională pentru cazurile de malpraxis
Având în vedere prevederile art. 668 alin. (3) din Legea nr. 95/2006 privind reforma în domeniul sănătății, cu
modificările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Secretariatului de Stat pentru Relația cu Parlamentul și Sindicatele nr. E.N./6.282
din 6 noiembrie 2006,
ministrul sănătății publice emite următorul ordin:
Art. 1. — Se aprobă Regulamentul de organizare și
funcționare a comisiei de monitorizare și competență
profesională pentru cazurile de malpraxis, prevăzut în
anexa care face parte integrantă din prezentul ordin.

Art. 2. — Comisia de monitorizare și competență
profesională pentru cazurile de malpraxis va duce la
îndeplinire prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 6 noiembrie 2006.
Nr. 1.343.

22

MONITORUL OFICIAL AL ROMÂNIEI, PARTEA I, Nr. 970/5.XII.2006
ANEXĂ

REGULAMENTUL
de organizare și funcționare a comisiei de monitorizare și competență profesională pentru cazurile de malpraxis
CAPITOLUL I
Componența comisiei
Art. 1. — Comisia de monitorizare și competență
profesională pentru cazurile de malpraxis, denumită în
continuare comisie, se constituie în conformitate cu
dispozițiile art. 668 din Legea nr. 95/2006 privind reforma
în domeniul sănătății, cu modificările ulterioare.
Art. 2. — Comisia funcționează la nivelul autorităților de
sănătate publică județene și a municipiului București.
Art. 3. — Comisia este alcătuită din 13 membri, după
cum urmează:
a) 2 reprezentanți ai autorităților de sănătate publică
județene sau a municipiului București, după caz, dintre care
unul este, obligatoriu, directorul adjunct al autorității de
sănătate publică respective, numiți prin decizie a
conducătorului acestor instituții;
b) 2 reprezentanți ai casei județene de asigurări de
sănătate sau a municipiului București, după caz, numiți prin
decizie a președintelui-director general al casei respective;
c) 2 reprezentanți ai colegiului județean al medicilor,
numiți prin decizie a președintelui instituției respective;
d) 2 reprezentanți ai colegiului județean al medicilor
dentiști, numiți prin decizie a președintelui instituției
respective;
e) 2 reprezentanți ai colegiului județean al farmaciștilor,
numiți prin decizie a președintelui instituției respective;
f) 2 reprezentanți ai ordinului județean al asistenților și
moașelor din România, numiți prin decizie a președintelui
instituției respective;
g) un expert medico-legal, numit prin decizie a
conducătorului instituției din care face parte.
Art. 4. — Durata mandatului de membru al comisiei
este de 4 ani, fiecare membru al comisiei putând fi
reînvestit, la propunerea instituției din care face parte.
Art. 5. — (1) În cazul imposibilității definitive de
exercitare a mandatului de către unul dintre membri,
instituția care l-a numit va desemna înlocuitorul acestuia
pentru durata restantă a mandatului.
(2) Se consideră imposibilitate definitivă de exercitare a
mandatului
orice
împrejurare
care
creează
o
indisponibilizare cu o durată de 90 de zile consecutive.
Art. 6. — Membrii comisiei trebuie să îndeplinească
următoarele condiții:
a) să fie cetățeni români cu domiciliul în România;
b) să aibă o bună reputație și pregătire profesională;
c) să aibă cel puțin 5 ani vechime în domeniul său de
activitate;
d) să nu fi săvârșit în exercitarea profesiei un act de
malpraxis stabilit printr-o hotărâre judecătorească definitivă;
e) să nu aibă cazier judiciar.
Art. 7. — Calitatea de membru al comisiei încetează în
următoarele situații:
a) la expirarea termenului pentru care a fost numit;
b) prin demisie;
c) prin revocare de către instituția/organismul profesional
care l-a desemnat;
d) prin înlocuire, în condițiile art. 5.
CAPITOLUL II
Incompatibilități
Art. 8. — (1) Fiecare membru al comisiei este obligat
să declare dacă are vreo legătură directă sau indirectă,

familială, personală, profesională ori financiară, cu vreuna
dintre persoanele fizice sau juridice implicate în cazul
supus cercetării.
(2) Dacă vreun membru al comisiei se află în una dintre
situațiile prevăzute la alin. (1), acesta completează o
declarație de abținere pentru conflict de interese în cauză
și nu poate participa la ședințele comisiei ocazionate de
cercetarea cazului respectiv.
(3) Dispozițiile alin. (1) și (2) se aplică în mod
corespunzător și expertului sau grupului de experți
desemnat.
CAPITOLUL III
Conducerea comisiei
Art. 9. — (1) Comisia este codusă de directorul adjunct
al autorității de sănătate publică județene, respectiv a
municipiului București, care are calitatea de președinte al
acesteia.
(2) Membrii comisiei își desemnează, prin vot,
2 vicepreședinți care asigură împreună cu președintele
conducerea activității comisiei.
(3) Președintele este reprezentantul de drept al comisiei.
(4) În cazul imposibilității temporare de exercitare a
prerogativelor președintelui, reprezentarea comisiei revine
unuia dintre vicepreședinții acesteia, desemnat de
președinte.
(5) Dacă atât președintele, cât și vicepreședinții se află
în imposibilitate de exercitare a prerogativelor,
reprezentarea comisiei va fi asigurată de decanul de vârstă
dintre ceilalți membri ai comisiei.
CAPITOLUL IV
Atribuțiile comisiei
Art. 10. — Comisia are următoarele atribuții principale:
a) desemnează, prin tragere la sorți, din lista județeană
a experților, un grup de experți sau un expert, în funcție
de complexitatea cazului, însărcinat cu efectuarea unui
raport asupra cazului;
b) repartizează dosarele cuprinzând documentația
cazurilor cercetate experților desemnați, spre analiză și
evaluare, în vederea efectuării raportului asupra cazurilor
respective;
c) dacă dosarul nu conține toate documentele necesare
în vederea elucidării cazului expertizat, solicită instituțiilor
abilitate, precum și persoanei care a sesizat comisia
prezentarea de documente și de informații suplimentare
referitoare la cazul respectiv;
d) primește de la experții desemnați, în termenul legal,
rapoartele cazurilor expertizate;
e) pune la dispoziția părților interesate, la solicitarea
scrisă a acestora, o copie a raportului experților și a
documentelor medicale care au stat la baza acestuia;
f) verifică, înainte de a da curs sesizării, calitatea
persoanei care a sesizat comisia, pe baza următoarelor
documente:
— actul de identitate al persoanei care a făcut
sesizarea, atunci când această persoană este aceeași cu
persoana considerată victima cazului de malpraxis invocat;
— documentul din care rezultă dreptul de reprezentare
al persoanei care se consideră victima unui act de
malpraxis, atunci când sesizarea este adresată prin
reprezentantul legal al acesteia;

MONITORUL OFICIAL AL ROMÂNIEI, PARTEA I, Nr. 970/5.XII.2006
— documente legale din care reiese calitatea de
succesor al persoanei decedate ca urmare a unui act de
malpraxis imputabil unei activități de prevenție, diagnostic și
tratament;
g) emite dispoziții privind prezentarea de documente,
situații, informații și audieri solicitate și considerate
necesare de către experții desemnați, pe parcursul
cercetării cazului supus expertizării;
h) stabilește, prin decizie adoptată în maximum 3 luni
de la data sesizării, dacă în cauză a fost sau nu o situație
de malpraxis;
i) comunică decizia, în termen de 5 zile calendaristice
de la data adoptării, tuturor persoanelor implicate, inclusiv
asigurătorului;
j) întocmește un raport anual detaliat pe care îl prezintă
Ministerului Sănătății Publice până la data de 1 februarie a
anului următor celui pentru care se întocmește acest
raport;
k) ține evidența tuturor sesizărilor adresate comisiei și
monitorizează cazurile de malpraxis stabilite prin deciziile
adoptate;
l) răspunde de respectarea reglementărilor în vigoare cu
privire la asigurarea confidențialității asupra tuturor
informațiilor care au legătură cu cazurile deduse judecății;
m) alte atribuții prevăzute de legislația în vigoare.
CAPITOLUL V
Activitatea comisiei
Art. 11. — Comisia se întrunește în ședință la
solicitarea președintelui, în termen de maximum 3 zile
lucrătoare de la data înregistrării sesizării adresate
acesteia.
Art. 12. — Ședințele comisiei sunt conduse de către
președinte, iar în lipsa acestuia, de către cei îndreptățiți
potrivit dispozițiilor prezentului regulament.
Art. 13. — (1) Cvorumul necesar pentru a lua hotărâri
valide este de cel puțin trei pătrimi din numărul membrilor
comisiei, iar hotărârile se adoptă cu votul a jumătate plus
unu din numărul membrilor prezenți.
(2) În caz de egalitate de voturi, votul președintelui sau,
în absența acestuia, cel al înlocuitorului de drept care
conduce ședința comisiei este decisiv.
(3) În situația în care nu este întrunit cvorumul necesar
prevăzut la alin. (1), ședința se amână pentru 7 zile
calendaristice.
(4) Hotărârea adoptată este obligatorie pentru toți
membrii comisiei, membrii care au votat împotrivă și cei
absenți putându-și consemna opinia separată în procesulverbal al ședinței respective.
(5) Membrii comisiei își exercită mandatul potrivit legii.
Ei răspund pentru activitatea lor în mod solidar, cu
excepția situației în care au votat împotriva unei hotărâri și
au consemnat opinia separată în procesul-verbal.
Art. 14. — Comisia are ștampilă proprie, iar actele
acesteia sunt semnate numai de președinte.
Art. 15. — Sediul comisiei este la autoritatea de
sănătate publică județeană, respectiv a municipiului
București.
Art. 16. — (1) Cheltuielile ocazionate de prezența la
lucrări a membrilor comisiei se suportă de fiecare instituție
care are reprezentanți desemnați, aceștia fiind considerați
în deplasare în interes de serviciu.
(2) Celelalte cheltuieli de funcționare, respectiv pentru
rechizite, poștă etc., se suportă de autoritatea de sănătate
publică în care își are sediul comisia.

23

Art. 17. — Pentru fiecare ședință a comisiei se
întocmește câte un proces-verbal care este semnat de
către toți membrii prezenți ai comisiei.
Art. 18. — (1) După primirea sesizării, comisia verifică
dacă autorul acesteia are calitatea prevăzută de lege, pe
baza documentelor menționate la art. 10 lit. f).
(2) Dacă în urma analizei documentelor menționate la
art. 10 lit. f) se constată că sesizarea nu a fost făcută de
către persoanele îndreptățite, potrivit dispozițiilor legale în
vigoare, comisia respinge sesizarea ca fiind nefondată și
clasează cazul, comunicând persoanei care a făcut
sesizarea decizia adopată.
(3) În cazul în care comisia constată împlinirea
termenului de prescripție prevăzut la art. 677 din Legea
nr. 95/2006, cu modificările ulterioare, comisia clasează
cazul.
Art. 19. — După primirea raportului asupra cazului,
întocmit de expertul sau grupul de experți desemnat,
comisia analizează documentul înaintat și stabilește, prin
decizie, în termen de maximum 5 zile lucrătoare de la data
primirii lui, dacă în cauză a fost sau nu un caz de
malpraxis.
Art. 20. — Decizia se comunică tuturor persoanelor
implicate, inclusiv asigurătorului, în termen de 5 zile
calendaristice.
Art. 21. — (1) Comisia ține o evidență strictă a
sesizărilor primite, a documentației aferente fiecărui caz
expertizat, a proceselor-verbale întocmite în cadrul
ședințelor comisiei, a deciziilor luate, precum și a altor
documente depuse la comisie sau emise de aceasta.
(2) Documentele menționate la alin. (1) se arhivează
potrivit dispozițiilor legale în vigoare.
Art. 22. — Pentru îndeplinirea atribuțiilor legale, comisia
adoptă hotărâri și emite decizii, sub semnătura
președintelui, cu respectarea dispozițiilor prezentului
regulament.
CAPITOLUL VI
Confidențialitatea informațiilor
Art. 23. — Întreaga procedură de stabilire a cazurilor de
malpraxis, până în momentul sesizării instanței, este
confidențială.
Art. 24. — Încălcarea confidențialității de către membrii
comisiei sau experții desemnați de aceasta atrage sancțiuni
profesionale și administrative, conform dispozițiilor legale.
CAPITOLUL VII
Modul de sesizare a comisiei
Art. 25. — Comisia poate fi sesizată de:
a) persoana sau, după caz, reprezentantul legal al
acesteia, care se consideră victima unui act de malpraxis
săvârșit în exercitarea unei activități de prevenție,
diagnostic și tratament;
b) succesorii persoanei decedate ca urmare a unui act
de malpraxis imputabil unei activități de prevenție,
diagnostic și tratament.
Art. 26. — (1) Persoanele menționate la art. 25
înaintează comisiei o sesizare scrisă care trebuie să
cuprindă, în mod obligatoriu, cel puțin următoarele date:
a) numele și prenumele persoanei care face sesizarea;
b) calitatea persoanei care face sesizarea, în sensul
prevăzut la art. 25;
c) numele și prenumele persoanei care se consideră
victima unui caz de malpraxis (dacă este diferită de
persoana care face sesizarea);
d) numele și prenumele autorului actului de malpraxis
sesizat, săvârșit în exercitarea unei activități de prevenție,
diagnostic și tratament;

24

MONITORUL OFICIAL AL ROMÂNIEI, PARTEA I, Nr. 970/5.XII.2006

e) data efectuării actului de malpraxis sesizat;
f) descrierea faptei și a împrejurărilor acesteia;
g) prejudiciul produs victimei actului de malpraxis
sesizat.
Art. 27. — La sesizarea întocmită cu respectarea
cerințelor menționate la alin. (1), persoanele îndreptățite să
sesizeze comisia cu privire la un act de malpraxis sunt
obligate să anexeze următoarele documente:
a) copii ale documentelor medicale în susținerea
afirmațiilor cuprinse în sesizarea adresată comisiei;
b) copii ale documentelor legale din care să rezulte
calitatea persoanei care a sesizat comisia.
Art. 28. — Sesizările adresate comisiei, care nu
respectă dispozițiile legale și ale prezentului regulament,
sunt respinse ca fiind nefondate și se clasează cazul,
comunicându-i-se persoanei care a făcut sesizarea decizia
adoptată, în termen de 5 zile calendaristice de la data
adoptării acesteia.
CAPITOLUL VIII
Experții
Art. 29. — Comisia desemnează, prin tragere la sorți,
din lista județeană a experților, un grup de experți sau un
expert, în funcție de complexitatea cazului, însărcinat cu
efectuarea unui raport asupra cazului.
Art. 30. — Experții prevăzuți la art. 29 au acces la
toate documentele medicale aferente cazului, a căror
cercetare o consideră necesară, și au dreptul de a audia
și de a înregistra depozițiile tuturor persoanelor implicate.
Art. 31. — Experții întocmesc, în termen de 30 de zile,
un raport asupra cazului, pe care îl înaintează comisiei.
Art. 32. — (1) Experții desemnați pentru cercetarea
cazului sunt obligați să păstreze confidențialitatea asupra
tuturor informațiilor care au legătură cu cazul respectiv, în
condițiile legii.
(2) Încălcarea confidențialității de către experții
desemnați atrage sancțiuni profesionale și administrative,
conform dispozițiilor legale în vigoare.

CAPITOLUL IX
Deciziile comisiei
Art. 33. — Comisia adoptă o decizie asupra cazului, în
maximum 3 luni de la data sesizării.
Art. 34. — Comisia stabilește, prin decizie, dacă în
cauză a fost sau nu o situație de malpraxis, având în
vedere, obligatoriu, cel puțin următoarele criterii:
a) existența unei fapte produse în exercitarea unei
activități de prevenție, diagnostic și tratament;
b) fapta să fie cauzatoare de prejudiciu patrimonial sau
moral;
c) vinovăția făptuitorului;
d) raportul de cauzalitate dintre faptă și prejudiciu.
Art. 35. — Decizia se comunică tuturor persoanelor
implicate, inclusiv asigurătorului, în termen de 5 zile
calendaristice, prin scrisoare recomandată cu confirmare de
primire.
Art. 36. — În cazul în care asigurătorul sau oricare
dintre părțile implicate nu este de acord cu decizia
comisiei, o poate contesta la instanța de judecată
competentă, în termen de 15 zile de la data comunicării
deciziei.
CAPITOLUL X
Dispoziții finale
Art. 37. — În termen de 5 zile calendaristice de la data
intrării în vigoare a prezentului regulament, instituțiile
implicate sunt obligate să își desemneze reprezentanții în
vederea constituirii comisiilor de monitorizare și competență
profesională pentru cazurile de malpraxis, la nivelul
autorităților de sănătate publică județene și a municipiului
București.

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru acceptarea amendamentelor la Convenția internațională din 1979
privind căutarea și salvarea pe mare, adoptate de Organizația Maritimă Internațională
prin Rezoluția MSC.70(69) a Comitetului Securității Maritime din 18 mai 1998
și prin Rezoluția MSC.155(78) a Comitetului Securității Maritime din 20 mai 2004
În temeiul prevederilor art. 2 pct. 17 și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se acceptă amendamentele la Convenția
internațională din 1979 privind căutarea și salvarea pe
mare, adoptate de Organizația Maritimă Internațională prin
Rezoluția MSC.70(69) a Comitetului Securității Maritime din
18 mai 1998, prevăzute în anexa nr. 1.
Art. 2. — Se acceptă amendamentele la Convenția
internațională din 1979 privind căutarea și salvarea pe
mare, adoptate de Organizația Maritimă Internațională prin
Rezoluția MSC.155(78) a Comitetului Securității Maritime
din 20 mai 2004, prevăzute în anexa nr. 2.

Art. 3. — Direcția generală de transport naval și
Autoritatea Navală Română vor lua măsurile necesare
pentru punerea în aplicare a amendamentelor prevăzute la
art. 1 și 2.
Art. 4. — Anexele nr. 1 și 2 fac parte integrantă din
prezentul ordin.
Art. 5. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Radu Mircea Berceanu
București, 1 noiembrie 2006.
Nr. 2.018.

MONITORUL OFICIAL AL ROMÂNIEI, PARTEA I, Nr. 970/5.XII.2006

25
ANEXA Nr. 1

R E Z O L U Ț I A MSC. 70(69)
(adoptată la 18 mai 1998)
Adoptarea amendamentelor la Convenția internațională din 1979
privind căutarea și salvarea pe mare
Comitetul Securității Maritime:
abrogă art. 28(b) din Convenția Organizației Maritime Internaționale privind atribuțiile Comitetului,
abrogă, de asemenea, art. III(2)(f) din Convenția internațională din 1979 privind căutarea și salvarea pe mare,
denumită în continuare Convenția, privind procedurile de amendare a anexei la Convenție, exceptând dispozițiile
paragrafelor 2.1.4, 2.1.5, 2.1.7, 2.1.10, 3.1.2 și 3.1.3 din aceasta,
considerând că până la sesiunea a 69-a amendamentele propuse la Convenție au circulat în conformitate cu
prevederile art. III(2)(a) din aceasta:
1. adoptă, în conformitate cu prevederile art. III(2)(c) din Convenție, amendamentele la Convenție, textul acestora
fiind cuprins în anexa la prezenta rezoluție;
2. hotărăște, în conformitate cu art. III(2)(f) din Convenție, că amendamentele se consideră acceptate până la
data de 1 iulie 1999, dacă până la această dată nu au notificat obiecțiunile lor la amendamente mai mult de o treime
din părți;
3. invită părțile la Convenție să ia notă că, în conformitate cu art. III(2)(h) din Convenție, amendamentele trebuie
să intre în vigoare până la data de 1 ianuarie 2000, după acceptarea acestora în conformitate cu paragraful 2 de mai
sus;
4. solicită secretarului general, conform art. III(2)(d) din Convenție, să transmită copii autentificate de pe prezenta
rezoluție și textul amendamentelor din anexă tuturor părților la Convenție;
5. solicită, de asemenea, secretarului general să transmită copii de pe prezenta rezoluție și anexa sa membrilor
Organizației Maritime Internaționale, care nu sunt părți la această Convenție.
ANEXĂ
la Rezoluția MSC.70(69)
AMENDAMENTE

la Convenția internațională din 1979 privind căutarea și salvarea pe mare
Textul existent al anexei la Convenție va fi înlocuit cu
următorul text, exceptând paragrafele 2.1.4, 2.1.5, 2.1.7,
2.1.10, 3.1.2 și 3.1.3:
CAPITOLUL 1
Termeni și definiții
1.1. Verbele la timpul viitor sunt folosite în anexă pentru
a indica o prevedere a cărei aplicare uniformă de către
toate părțile este necesară în interesul siguranței vieții pe
mare.
1.2. Verbele la modul condițional sunt folosite în anexă
pentru a indica o prevedere a cărei aplicare uniformă de
către toate părțile este recomandată în interesul siguranței
vieții pe mare.
1.3. Expresiile de mai jos sunt folosite în anexă cu
următoarele sensuri:
1. căutare — o operațiune în mod normal coordonată
de un centru de coordonare a operațiunilor de salvare sau
de o filială a centrului de coordonare a operațiunilor de
salvare, folosind personalul disponibil și mijloace de
localizare a persoanelor aflate în pericol;
2. salvare — o operațiune de salvare a persoanelor
aflate în pericol, de asigurare a asistenței medicale inițiale
sau a altor nevoi și trimiterea acestora într-un loc sigur;
3. serviciul de căutare și salvare — un serviciu prin care
se realizează monitorizarea situațiilor de pericol,
comunicarea, funcțiile de coordonare și cele de căutare și
salvare, incluzând sfaturi medicale, asistență medicală
inițială sau evacuare medicală folosind servicii publice ori

private, inclusiv aeronave, nave sau alte ambarcațiuni ori
instalații;
4. regiune de căutare și salvare — o zonă cu dimensiuni
definite, asociată cu un centru de coordonare a
operațiunilor de salvare, în care serviciile de căutare și
salvare sunt asigurate;
5. centru de coordonare a operațiunilor de salvare — o
unitate însărcinată să asigure organizarea eficientă a
serviciilor de căutare și salvare și să coordoneze
operațiunile de căutare și salvare într-o regiune de căutare
și salvare;
6. filială a centrului de coordonare a operațiunilor de
salvare — o unitate subordonată centrului de coordonare a
operațiunilor de salvare, complementară acestuia, în
conformitate cu prevederile specifice ale autorităților
responsabile;
7. mijloc de căutare și salvare — orice resursă mobilă,
incluzând unitățile desemnate de căutare și salvare, folosită
în operațiunile de căutare și salvare;
8. unitate de căutare și salvare — o unitate alcătuită din
personal calificat și dotată cu echipamente adecvate pentru
efectuarea de urgență a operațiunilor de căutare și salvare;
9. post de alertare — orice mijloc destinat să facă
legătura între o persoană care raportează o situație de
urgență și un centru sau o filială a centrului de coordonare
a operațiunilor de salvare;
10. faza de urgență — termen generic însemnând, după
caz, faza de incertitudine, faza de alertă sau faza de
pericol;

26

MONITORUL OFICIAL AL ROMÂNIEI, PARTEA I, Nr. 970/5.XII.2006

11. faza de incertitudine — situație în care există
incertitudine în ceea ce privește siguranța unei persoane,
nave sau a unei ambarcațiuni;
12. faza de alertă — situație în care există temeri în
ceea ce privește siguranța unei persoane, nave sau a unei
ambarcațiuni;
13. faza de pericol — situație în care este aproape sigur
că o persoană, navă sau ambarcațiune este amenințată de
un pericol grav și iminent și solicită asistență imediată;
14. coordonator la fața locului — o persoană desemnată
să coordoneze operațiunile de căutare și salvare într-o
zonă specificată;
15. secretar general — secretarul general al Organizației
Maritime Internaționale.
CAPITOLUL 2
Organizare și coordonare
2.1. Măsuri pentru asigurarea și coordonarea
serviciilor de căutare și salvare
2.1.1. Părțile vor participa la dezvoltarea serviciilor de
căutare și salvare individual sau în cooperare cu alte state
sau cu Organizația Maritimă Internațională, asigurând
asistență oricărei persoane aflate în pericol pe mare. La
primirea unei informații că o persoană este sau pare să fie
în pericol pe mare, autoritățile responsabile ale părții vor
lua măsuri urgente pentru a asigura asistența necesară.
2.1.2. Părțile vor stabili, fie individual, fie în cooperare
cu alte state, dacă este cazul, următoarele elemente de
bază ale serviciului de căutare și salvare:
1. cadrul legal;
2. desemnarea unei autorități responsabile;
3. organizarea de mijloace disponibile;
4. mijloace de comunicare;
5. funcțiile operaționale și de coordonare; și
6. proceduri de perfecționare a serviciilor, incluzând
planificarea, relații de cooperare pe plan intern și
internațional, operarea și instruirea.
Părțile trebuie, în măsura posibilităților, să respecte
standardele minime relevante și liniile directoare stabilite de
Organizația Maritimă Internațională.
2.1.3. Pentru a beneficia de ajutorul unei infrastructuri
de comunicații adecvate stabilite la uscat, de o cale
eficientă de alertare de pericol, de o coordonare
operațională adecvată de susținere efectivă a serviciilor de
căutare și salvare, părțile, fie individual, fie în colaborare
cu alte state, vor trebui să se asigure că au fost stabilite
suficiente regiuni de căutare și salvare, în interiorul fiecărei
zone maritime, în conformitate cu paragrafele 2.1.4 și
2.1.5. Aceste regiuni trebuie să fie adiacente și, pe cât
posibil, să nu se suprapună.
2.1.6. Acordul asupra regiunilor sau reglementările la
care se face referire în paragrafele 2.1.4 și 2.1.5 vor trebui
să fie înregistrate de părțile interesate sau vor fi incluse în
planuri scrise, acceptate de părți.
2.1.8. Părțile vor căuta să asigure uniformitate, când
este cazul, între serviciile de căutare și salvare maritime și
cele aeronautice, când se are în vedere constituirea
regiunilor de căutare și salvare maritime, în conformitate cu

prevederile paragrafului 2.1.4, sau atingerea unui acord
asupra reglementărilor adecvate, în conformitate cu
paragraful 2.1.5.
2.1.9. Părțile care au acceptat responsabilitatea
asigurării serviciilor de căutare și salvare într-o anumită
zonă vor trebui să folosească unitățile de căutare și
salvare, precum și alte mijloace disponibile pentru a
asigura asistența unei persoane care este sau pare să fie
în pericol pe mare.
2.1.11. Părțile vor înainta secretarului general informațiile
privind organizarea serviciilor lor de căutare și salvare,
incluzând:
1. naționalitatea autorității responsabile pentru serviciile
de căutare și salvare;
2. locația centrelor de coordonare a operațiunilor de
salvare sau a altor centre care coordonează activitatea de
căutare și salvare, pentru regiunea sau regiunile de
căutare și salvare și sistemul de comunicații dintre acestea;
3. limitele regiunii sau regiunilor lor de căutare și salvare
și acoperirea asigurată de mijloacele lor de comunicare de
siguranță și de pericol, localizate la uscat; și
4. principalele tipuri de unități de căutare și salvare
disponibile.
Părțile vor actualiza cu prioritate informațiile furnizate cu
privire la orice modificare importantă. Secretarul general va
transmite tuturor părților interesate informațiile primite.
2.1.12. Secretarul general va notifica înțelegerile sau
acordurile referitoare la prevederile paragrafelor 2.1.4 și
2.1.5 tuturor părților.
2.2. Dezvoltarea serviciilor naționale de căutare și
salvare
2.2.1. Părțile vor stabili proceduri naționale specifice
pentru dezvoltarea generală, coordonarea și îmbunătățirea
serviciilor de căutare și salvare.
2.2.2. Pentru a avea operațiuni de căutare și salvare
eficiente părțile trebuie:
1. să asigure folosirea coordonată a mijloacelor
disponibile; și
2. să stabilească o strânsă și apropiată cooperare între
servicii și organizații care pot contribui la dezvoltarea
serviciilor de căutare și salvare în zonele atribuite prin
operațiuni comune, planificări, pregătiri, exerciții, cercetare
și dezvoltare.
2.3. Înființarea de centre de coordonare a operațiunilor
de salvare sau filiale ale acestora
2.3.1. Pentru a îndeplini cerințele paragrafului 2.2,
părțile, individual sau în cooperare cu alte state, vor înființa
centre de coordonare a operațiunilor de salvare, pentru
serviciul de căutare și salvare, și atâtea filiale câte vor
considera oportun.
2.3.2. Fiecare centru sau filială a centrului de
coordonare a operațiunilor de salvare, înființat în
conformitate cu paragraful 2.3.1, va asigura recepționarea
semnalelor de alertă de pericol ce provin din regiunile lor
de căutare și salvare. Fiecare astfel de centru va asigura
comunicarea cu persoanele în pericol, cu mijloacele de
căutare și salvare, precum și cu alte centre sau filiale ale
centrelor de coordonare a operațiunilor de salvare.

MONITORUL OFICIAL AL ROMÂNIEI, PARTEA I, Nr. 970/5.XII.2006
2.3.3. Fiecare centru de coordonare a operațiunilor de
salvare trebuie să fie operațional 24 de ore din 24 și să
fie încadrat permanent cu personal specializat având
cunoștințe de lucru în limba engleză.
2.4. Coordonarea cu serviciile aeronautice
2.4.1. Părțile vor asigura cea mai strânsă posibilă
coordonare între serviciile maritime și cele aeriene, astfel
încât să se asigure servicii de căutare și salvare eficiente
și eficace în și dincolo de regiunile lor de căutare și
salvare.
2.4.2. Fiecare parte ar trebui să înființeze, atunci când
este posibil, centre sau filiale mixte de coordonare a
operațiunilor de salvare, care să servească atât scopurilor
maritime, cât și celor aeronautice.
2.4.3. În cazul în care sunt înființate centre sau filiale
ale centrelor de coordonare a operațiunilor de salvare
maritime și aeronautice distincte, în scopul deservirii
aceleiași zone, partea interesată va asigura cea mai
strânsă posibilă coordonare între centre și filiale.
2.4.4. Părțile vor asigura, în măsura posibilului, folosirea
unor proceduri comune de către unitățile de salvare
înființate în scopuri maritime și de către cele înființate în
scopuri aeronautice.
2.5. Desemnarea de mijloace de căutare și salvare
Părțile trebuie să identifice toate mijloacele apte să
participe în operațiunile de căutare și salvare, desemnând
mijloacele corespunzătoare ca unități de căutare și salvare.
2.6. Echipamentul unităților de căutare și salvare
2.6.1. Fiecare unitate de căutare și salvare va fi dotată
cu echipament corespunzător pentru sarcina sa.
2.6.2. Containerele și cutiile care conțin echipamentele
de supraviețuire care sunt lăsate la apă supraviețuitorilor ar
trebui să aibă informații generale despre natura conținutului
lor, indicate prin marcaje în conformitate cu standardele
adoptate de Organizația Maritimă Internațională.
CAPITOLUL 3
Cooperarea dintre state
3.1. Cooperarea dintre state
3.1.1. Părțile își vor coordona organizațiile lor de
căutare și salvare și ar trebui, oricând este necesar, să-și
coordoneze acțiunile de căutare și salvare cu cele ale
statelor învecinate.
3.1.4. Autoritățile responsabile ale părților:
1. vor confirma imediat primirea unei astfel de cereri; și
2. vor indica, cât de repede posibil, condițiile, dacă
există, în conformitate cu care misiunea avută în vedere
poate fi întreprinsă.
3.1.5. Părțile ar trebui să încheie înțelegeri cu statele
vecine pentru stabilirea condițiilor de admitere reciprocă a
unităților de căutare și salvare ale fiecărei părți în limitele
sau deasupra mării sale teritoriale ori a teritoriului său
respectiv. De asemenea, ar trebui ca aceste înțelegeri să
prevadă posibilități de intrare rapidă pentru astfel de unități
cu cât mai puține formalități posibil.
3.1.6. Fiecare parte ar trebui să-și autorizeze centrele
de coordonare a operațiunilor de salvare:

27

1. să solicite celorlalte centre de coordonare a
operațiunilor de salvare asistența care le-ar putea fi
necesară, inclusiv nave, aeronave, personal sau
echipamente;
2. să acorde autorizația necesară pentru intrarea unor
astfel de nave, aeronave, personal sau echipamente în
interiorul sau deasupra apelor teritoriale sau a teritoriului
său; și
3. să întreprindă demersurile necesare pe lângă
autoritățile vamale, de emigrare, sanitare sau alte autorități
competente în scopul grăbirii unor astfel de intrări.
3.1.7. Fiecare parte se va asigura că centrele sale de
coordonare a operațiunilor de salvare asigură, la cerere,
asistență altor centre de coordonare a operațiunilor de
salvare, inclusiv asistență sub formă de nave, aeronave,
personal sau echipamente.
3.1.8. Părțile ar trebui să încheie înțelegeri cu alte
state, când este oportun, pentru a întări cooperarea și
coordonarea operațiunilor de căutare și salvare. Părțile vor
autoriza autoritățile responsabile să facă planuri
operaționale și înțelegeri pentru cooperarea și coordonarea
operațiunilor de căutare și salvare cu autoritățile
responsabile ale altor state.
CAPITOLUL 4
Proceduri de operare
4.1. Măsuri pregătitoare
4.1.1. Fiecare centru sau filială a centrului de
coordonare a operațiunilor de salvare va dispune de
informații actualizate, în special de cele cu privire la
mijloacele de căutare și salvare și mijloacele de
comunicații disponibile referitoare la operațiunile de căutare
și salvare în zona sa.
4.1.2. Fiecare centru sau filială a centrului de
coordonare a operațiunilor de salvare ar trebui să aibă
acces imediat la informații privind poziția, drumul și viteza
navelor din zona sa care pot oferi asistență persoanelor,
navelor sau altor ambarcațiuni aflate în pericol pe mare,
precum și modul de contactare a acestora. Aceste
informații ar trebui să fie păstrate de centrul de coordonare
a operațiunilor de salvare sau să fie ușor de obținut, când
este necesar.
4.1.3. Fiecare centru sau filială a centrului de
coordonare a operațiunilor de salvare ar trebui să aibă
planuri detaliate de operare pentru conducerea operațiunilor
de căutare și salvare. Când este cazul, ar trebui să se
întocmească planuri mixte împreună cu reprezentanții celor
ce pot sprijini sau beneficia de serviciile de căutare și
salvare.
4.1.4. Centrele sau filialele centrelor de coordonare a
operațiunilor de salvare ar trebui să fie informate continuu
cu privire la starea de pregătire a unităților de căutare și
salvare.
4.2. Informații privind urgențele
4.2.1. Părțile, fie individual, fie în cooperare cu alte
state, vor trebui să se asigure că sunt capabile în regim
de 24 de ore din 24 să primească, prompt și sigur, alerte
de pericol prin echipamentele folosite în acest scop în

28

MONITORUL OFICIAL AL ROMÂNIEI, PARTEA I, Nr. 970/5.XII.2006

regiunile lor de căutare și salvare. Orice post de alertă
primind o alertă de pericol va trebui:
1. să retransmită imediat alerta către cel mai apropiat
centru sau filială a centrului de coordonare a operațiunilor
de salvare și după aceea să sprijine cu comunicații de
căutare și salvare, după caz; și
2. să confirme alerta, dacă este practic posibil.
4.2.2. Părțile se vor asigura, când este cazul, că s-au
luat măsuri eficace de înregistrare a echipamentului de
comunicare și pentru a răspunde situațiilor de urgență,
pentru a permite oricărui centru sau filială a centrului de
coordonare a operațiunilor de salvare să acceseze cu
ușurință înregistrările corespunzătoare.
4.2.3. Orice autoritate sau element al serviciului de
căutare și salvare care are un motiv să creadă că o
persoană, navă sau altă ambarcațiune este în stare de
pericol trebuie să trimită cât mai repede posibil toate
informațiile disponibile către centrul sau filiala centrului de
coordonare a operațiunilor de salvare interesate.
4.2.4. Centrul sau filiala centrului de coordonare a
operațiunilor de salvare, imediat după primirea informației
privind o persoană, navă sau altă ambarcațiune aflată în
stare de urgență, va evalua această informație și va
determina faza de urgență în concordanță cu paragraful 4.4
și cu amplitudinea operațiunilor impuse.
4.3. Acțiunea inițială
Fiecare unitate de căutare și salvare care primește o
informație despre un pericol va trebui să acționeze imediat,
în cazul în care se află într-o poziție favorabilă acordării
de asistență, și de fiecare dată va trebui să notifice fără
întârziere centrul sau filiala centrului de coordonare a
operațiunilor de salvare în zona căruia a apărut incidentul.
4.4. Faze de urgență
Pentru a ajuta în determinarea procedurilor de operare
specifice, următoarele faze de urgență trebuie să fie
distinse de centrul sau filiala centrului de coordonare a
operațiunilor de salvare:
1. Faza de incertitudine:
1.1. când o persoană a fost raportată ca dispărută ori o
navă sau ambarcațiune nu a sosit la destinație; sau
1.2. când o persoană, navă sau altă ambarcațiune nu
și-a semnalat așa cum fusese prevăzut poziția ori starea
de siguranță.
2. Faza de alertă:
2.1. când după o fază de incertitudine, încercările de a
stabili legătura cu o persoană, navă sau altă ambarcațiune
au eșuat sau când cercetările efectuate pe lângă alte
surse disponibile au rămas fără rezultat; ori
2.2. când informațiile primite indică faptul că
funcționarea eficientă a unei nave sau altei ambarcațiuni
este compromisă fără ca aceasta să facă nava să ajungă
în situație de pericol.
3. Faza de pericol:
3.1. când informațiile primite indică în mod clar că o
persoană, navă sau ambarcațiune este în pericol și are
nevoie de asistență imediată; ori

3.2. când după faza de alertă, orice nouă încercare de
a stabili o legătură cu o persoană, navă sau altă
ambarcațiune și orice cercetare mai extinsă a rămas fără
rezultat, se ajunge la concluzia că există, fără îndoială, un
pericol; ori
3.3. când informațiile primite indică faptul că
funcționarea unei nave sau a unei ambarcațiuni este
compromisă într-o asemenea măsură încât situația de
pericol este posibilă.
4.5. Proceduri aplicabile de către centrele și filialele
centrelor de coordonare a operațiunilor de salvare în
timpul fazelor de urgență
4.5.1. După declararea fazei de incertitudine, centrul sau
filiala centrului de coordonare a operațiunilor de salvare,
după caz, va iniția investigații pentru a verifica starea de
siguranță a unei persoane, a unei nave sau ambarcațiuni
pentru a declara faza de alertă.
4.5.2. După declararea fazei de alertă, centrul sau filiala
centrului de coordonare a operațiunilor de salvare, după
caz, va extinde ancheta întreprinsă pentru regăsirea
persoanei dispărute, a navei sau a ambarcațiunii dispărute,
va alerta serviciile de căutare și salvare competente și va
declanșa procedura necesară, în funcție de circumstanțele
fiecărui caz.
4.5.3. După declararea fazei de pericol, centrul sau
filiala centrului de coordonare a operațiunilor de salvare,
după caz, va proceda în conformitate cu prevederile
planului de operare, așa cum este cerut în paragraful 4.1.
4.5.4. Inițierea operațiunilor de căutare și salvare când
poziția obiectului căutat este necunoscută
În cazul declanșării unei faze de urgență pentru
căutarea unui obiect a cărui poziție este necunoscută,
următoarele măsuri sunt aplicabile:
1. când există o fază de urgență, un centru sau o filială
a centrului de coordonare a operațiunilor de salvare, care
nu are cunoștință că alte centre iau măsurile adecvate, își
va lua sarcina de a declanșa acțiunile necesare și de a se
consulta cu alte centre în scopul desemnării unui centru
care să-și asume responsabilitatea;
2. cu excepția cazului în care se hotărăște altfel printr-o
înțelegere între centrele interesate, centrul care urmează a
fi desemnat va fi centrul responsabil pentru zona în care
se află obiectul căutat în momentul ultimei raportări a
poziției; și
3. după declararea fazei de pericol, centrul care
coordonează operațiunile de căutare și salvare va informa,
dacă este necesar, celelalte centre asupra tuturor
circumstanțelor cazului de urgență și asupra evoluției
situației.
4.5.5. Informarea persoanelor, navelor sau a altor
ambarcațiuni care fac obiectul fazei de urgență
Atunci când este posibil, centrul sau filiala centrului de
coordonare a operațiunilor de salvare, responsabil pentru
operațiunile de căutare și salvare, va transmite persoanei,
navei sau altei ambarcațiuni care face obiectul fazei de
urgență informațiile asupra operațiunilor de căutare și
salvare pe care acest centru le-a declanșat.

MONITORUL OFICIAL AL ROMÂNIEI, PARTEA I, Nr. 970/5.XII.2006
4.6. Coordonarea operațiunilor în cazul în care sunt
implicate două sau mai multe părți
În cazul operațiunilor de căutare și salvare în care sunt
implicate mai multe părți, fiecare parte va lua măsuri ce
corespund planurilor de operare prevăzute în paragraful 4.1,
atunci când se solicită de către centrul regional de
coordonare a operațiunilor de salvare.
4.7. Coordonarea activităților de căutare și salvare la
fața locului
4.7.1. Activitățile unităților de căutare și salvare și ale
altor mijloace angajate în operațiunile de căutare și salvare
vor fi coordonate la fața locului astfel încât să se obțină
rezultatele cele mai eficiente.
4.7.2. Când mai multe mijloace vor fi angajate în
operațiunile de căutare și salvare și centrul sau filiala
centrului de coordonare a operațiunilor de salvare
consideră că este necesar, persoana cea mai capabilă
trebuie să fie desemnată coordonator la fața locului,
imediat ce este posibil și preferabil înainte de sosirea în
zona de operații a mijloacelor de salvare.
Coordonatorului la fața locului trebuie să i se
repartizeze responsabilități specifice avându-se în vedere
capacitățile sale aparente de coordonator la fața locului și
cerințele operaționale.
4.7.3. Dacă nu există un centru responsabil de
coordonarea operațiunilor de salvare sau dacă dintr-un
motiv oarecare centrul responsabil de coordonarea
operațiunilor de salvare nu este apt să coordoneze
misiunea de căutare și salvare, mijloacele implicate în
salvare trebuie să-și desemneze, printr-o înțelegere
amiabilă, un coordonator la fața locului.
4.8. Încetarea și suspendarea operațiunilor de căutare
și salvare
4.8.1. Operațiunile de căutare și salvare vor continua,
când este posibil, practic până când orice speranță
rezonabilă de a găsi supraviețuitori încetează.
4.8.2. Centrul responsabil de coordonarea operațiunilor
de salvare sau o filială a centrului de coordonare a
operațiunilor de salvare va decide când trebuie să
întrerupă operațiunile de căutare și salvare. Dacă nu există
un astfel de centru implicat în coordonarea operațiunilor,
coordonatorul de la fața locului trebuie să ia această
decizie.
4.8.3. Când un centru sau o filială a centrului de
coordonare a operațiunilor de salvare consideră, în baza
unor informații sigure, că operațiunea de căutare și salvare
a fost încununată de succes sau că situația de urgență nu
mai există, operațiunea de căutare și salvare va înceta și
imediat va informa despre acest lucru orice autoritate,
mijloace ori servicii care au fost implicate sau notificate.
4.8.4. Dacă o operațiune de căutare la fața locului
devine impracticabilă și centrul sau filiala centrului de
coordonare a operațiunilor de salvare ajunge la concluzia
că ar mai putea exista supraviețuitori, centrul poate
suspenda temporar activitatea la fața locului, în așteptarea
evoluțiilor viitoare, și va informa prompt despre aceasta
orice autoritate, mijloace sau servicii implicate ori notificate.
Informațiile primite ulterior vor fi evaluate și operațiunile de

29

căutare și salvare vor reîncepe în funcție de aceste
informații.
CAPITOLUL 5
Sisteme de raportare ale navelor
5.1. Noțiuni generale
5.1.1. Sistemele de raportare ale navelor pot fi stabilite
fie individual de către părți, fie în cooperare cu alte state,
când se consideră necesar, pentru a facilita operațiunile de
căutare și salvare.
5.1.2. Părțile care își propun să organizeze sistemul de
raportare al navelor vor trebui să țină cont de
recomandările relevante ale Organizației Maritime
Internaționale. Părțile trebuie, de asemenea, să țină cont
dacă sistemele existente de raportare sau alte surse care
pot da poziția navei pot asigura informații adecvate pentru
regiune și vor căuta să minimalizeze rapoartele
suplimentare nefolositoare făcute de nave sau nevoia
centrelor de coordonare a operațiunilor de salvare de a
verifica prin sisteme de raportare multiple pentru a
determina navele disponibile în regiune care pot acorda
asistență în operațiunile de salvare și căutare.
5.1.3. Sistemul de raportare al navelor ar trebui să
asigure informații actualizate asupra mișcării navelor pentru
ca, în caz de pericol:
1. să se reducă intervalul dintre momentul pierderii
legăturii cu nava și momentul începerii operațiunilor de
salvare și căutare, în cazul în care nu s-a primit un
semnal de pericol;
2. să se poată identifica rapid navele a căror asistență
ar putea fi solicitată;
3. să se delimiteze o zonă de căutare cu o suprafață
limitată, în cazul în care poziția unei persoane, nave sau
ambarcațiuni în pericol este necunoscută sau incertă; și
4. să se acorde mai ușor asistență sau sfaturi medicale
urgente.
5.2. Caracteristici operaționale
5.2.1. Sistemele de raportare ale navelor trebuie să
îndeplinească următoarele caracteristici operaționale:
1. furnizarea informațiilor, mai ales a programului de
marș și a raportării poziției care ar putea permite
determinarea poziției prezente și viitoare a navelor
participante;
2. menținerea unui curs prestabilit de navigație;
3. primirea la intervale corespunzătoare a rapoartelor de
la navele participante;
4. simplitate în concepție și exploatare; și
5. utilizarea pentru raportare a unui format standardizat
și a unor proceduri agreate pe plan internațional.
5.3. Tipuri de rapoarte
5.3.1. Sistemul de raportare al navelor trebuie să
conțină următoarele tipuri de rapoarte în conformitate cu
recomandările Organizației Maritime Internaționale:
1. programul de marș;
2. raportarea poziției; și
3. raportul final.

30

MONITORUL OFICIAL AL ROMÂNIEI, PARTEA I, Nr. 970/5.XII.2006

5.4. Utilizarea sistemelor
5.4.1. Părțile ar trebui să încurajeze navele să-și
raporteze poziția atunci când traversează zone în care au
fost încheiate înțelegeri în ceea ce privește colectarea de

informații asupra pozițiilor navelor în scopuri de căutare și
salvare.
5.4.2. Părțile care colectează informații asupra poziției
navelor ar trebui, în măsura posibilului, să le comunice, la
cerere, celorlalte state în scopuri de căutare și salvare.

ANEXA Nr. 2

R E Z O L U Ț I A MSC.155(78)
(adoptată la 20 mai 2004)
Adoptarea amendamentelor la Convenția internațională din 1979
privind căutarea și salvarea pe mare, amendată

Comitetul Securității Maritime:
abrogă art. 28(b) din Convenția Organizației Maritime Internaționale privind funcțiile Comitetului;
abrogă, de asemenea, art. III(2)(c) din Convenția internațională din 1979 privind căutarea și salvarea pe mare
(SAR), denumită în continuare Convenția, privind procedurile de modificare a anexei la Convenție, altele decât prevederile
paragrafelor 2.1.4, 2.1.5, 2.1.7, 2.1.10, 3.1.2 sau 3.1.3 din aceasta;
ia notă de Rezoluția A.920(220), intitulată îRevizuirea măsurilor de siguranță și a procedurilor pentru tratamentul
persoanelor salvate pe mare“;
abrogă, de asemenea, reglementările Convenției privitoare la prevederile de asistență a oricărei persoane aflate în
pericol pe mare fără a se ține cont de naționalitatea sau statutul unei astfel de persoane ori de circumstanțele în care
persoana a fost găsită;
ia notă, de asemenea, de art. 98 din Convenția Națiunilor Unite asupra dreptului mării, 1982, privind obligația de
asistență;
ia notă de inițiativa luată de secretarul general de a implica agențiile competente și specializate ale Națiunilor
Unite și programele acestora în analiza prevederilor acestei rezoluții, în scopul de a agrea soluții comune de rezolvare a
acestora, într-o manieră consistentă și eficientă;
realizează nevoia clarificării procedurilor existente referitoare la garantarea că persoanei salvate pe mare i se va
găsi un loc sigur, indiferent de naționalitatea sau statutul acestei persoane ori de circumstanțele în care aceasta a fost
găsită;
realizează că intenția paragrafului 3.1.9 din anexa la Convenție, astfel cum este amendat de prezenta rezoluție,
este de a garanta că un loc sigur va fi găsit într-un timp rezonabil, pentru fiecare caz în parte. Se intenționează pe mai
departe ca responsabilitatea de a pune la dispoziție un loc sigur sau de a asigura un loc sigur cade în sarcina părții în
a cărei regiune SAR au fost recuperați supraviețuitorii;
considerând, la a 79-a sesiune, că amendamentele propuse au circulat în conformitate cu art. III(2)(a) din
Convenție:
1. adoptă, în conformitate cu art. III(2)(c) din Convenție, amendamentele la Convenție al căror text este prevăzut
în anexa la prezenta rezoluție;
2. hotărăște, în conformitate cu art. III(2)(f) din Convenție, că amendamentele se consideră acceptate la 1 ianuarie
2006, dacă până la această dată nu au notificat obiecțiunile lor la amendamente mai mult de o treime din părți;
3. invită părțile la Convenție să observe că, în conformitate cu art. III(2)(h) din Convenție, amendamentele trebuie
să intre în vigoare la 1 iulie 2006, după acceptarea acestora în conformitate cu paragraful 2 de mai sus;
4. solicită secretarului general, în conformitate cu art. III(2)(d) din Convenție, să transmită copii de pe prezenta
rezoluție și de pe textul amendamentelor din anexă tuturor părților la Convenție;
5. solicită secretarului general să transmită copii de pe prezenta rezoluție și anexă membrilor Organizației
Maritime Internaționale care nu sunt părți la Convenție;
6. solicită, de asemenea, secretarului general să ia măsuri corespunzătoare de a urmări inițiativa interagențiilor
sale în informarea directă a Comitetului Securității Maritime cu privire la procedurile de asigurare a locurilor sigure pentru
persoanele în pericol pe mare, acțiune pentru care Comitetul se consideră potrivit.

31

MONITORUL OFICIAL AL ROMÂNIEI, PARTEA I, Nr. 970/5.XII.2006

ANEXĂ
la Rezoluția MSC.155(78)
AMENDAMENTE

la Convenția internațională din 1979 privind căutarea și salvarea pe mare, amendată
CAPITOLUL 2
Organizare și coordonare
2.1. Măsuri pentru asigurarea și coordonarea serviciilor
de căutare și salvare
1. Se va adăuga următoarea frază la sfârșitul
paragrafului existent 2.1.1:
îNoțiunea de persoană aflată în pericol pe mare include
și persoanele care au nevoie de asistență, dar care au
găsit refugiu la coastă, într-un loc izolat al unei zone
oceanice, inaccesibilă unui mijloc de salvare, altul decât cel
stipulat în prezenta anexă.“
CAPITOLUL 3
Cooperarea dintre state
3.1. Cooperarea dintre state
2. În paragraful 3.1.6, cuvântul își“ va fi șters în
subparagraful 2, punctul este înlocuit cu î;și“ în
subparagraful 3 și următorul nou subparagraf, 4, se adaugă
după subparagraful 3 existent:
î4. să facă înțelegerile necesare în cooperarea cu alte
centre de coordonare a operațiunilor de salvare pentru a
identifica locul/locurile cel/cele mai potrivit/potrivite pentru
debarcarea persoanelor găsite în pericol pe mare.“
3. Se va adăuga următorul nou paragraf, 3.1.9, după
paragraful 3.1.8 existent:
î3.1.9. Părțile își vor coordona acțiunile și vor coopera
pentru a se asigura că acei comandanți de nave care
acordă asistență îmbarcând persoane aflate în pericol pe

mare sunt scutiți de obligația privind devierea minimă de la
voiajul planificat, cu condiția ca această scutire a
comandanților de navă de la această obligație să nu pună
în pericol siguranța vieții pe mare. Partea responsabilă
pentru regiunea de căutare și salvare în care are loc o
asemenea asistență își va exercita responsabilitatea
prioritară pentru a se asigura că coordonarea și cooperarea
au loc astfel încât supraviețuitorii asistați sunt debarcați de
la bordul navei de asistență și predați într-un loc sigur,
avându-se în vedere circumstanțele specifice ale cazului și
liniile directoare ale Organizației Maritime Internaționale. În
aceste cazuri părțile relevante vor lua măsuri pentru ca
această debarcare să se facă cât mai repede posibil, în
mod rezonabil.“
CAPITOLUL 4
Proceduri de operare
4.8. Terminarea și suspendarea operațiunilor de
căutare și salvare
4. Următorul nou paragraf, 4.8.5, se va adăuga după
paragraful 4.8.4 existent:
î4.8.5. Centrul ori filiala centrului de coordonare a
operațiunilor de salvare pe mare interesată va iniția
procesul de identificare a celui/celor mai potrivit/potrivite
loc/locuri pentru debarcarea persoanelor găsite în pericol pe
mare și va informa nava sau navele ori alte părți
interesate, în consecință.“

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 970/5.XII.2006 conține 32 de pagini.

Prețul: 2,25 lei

&JUYDGY|121461]
ISSN 1453—4495

