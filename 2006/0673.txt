Anul 174 (XVIII) — Nr. 673

PARTEA

I

LEGI, DECRETE, HOTĂRÂRI ȘI ALTE ACTE

Vineri, 4 august 2006

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 553 din 6 iulie 2006 referitoare la excepția
de neconstituționalitate a dispozițiilor art. 1
alin. (2), art. 3, art. 9 alin. (1) și (2), art. 28
alin. (1) și (2), art. 57 alin. (4) și art. 68 alin. (1)
din Legea nr. 51/1995 pentru organizarea și
exercitarea profesiei de avocat ................................
Decizia nr. 554 din 6 iulie 2006 referitoare la excepția
de neconstituționalitate a dispozițiilor art. 385 9
alin. 1 pct. 18 și pct. 19 din Codul de procedură
penală.........................................................................
Decizia nr. 558 din 6 iulie 2006 referitoare la excepția
de neconstituționalitate a dispozițiilor art. 159
alin. 7 din Codul de procedură penală...................
Decizia nr. 563 din 6 iulie 2006 referitoare la excepția
de neconstituționalitate a dispozițiilor art. 177
alin. (1) din Ordonanța Guvernului nr. 92/2003
privind Codul de procedură fiscală..........................

18.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale de
Reglementare în Domeniul Energiei pentru
modificarea și completarea Regulamentului de
constatare, notificare și sancționare a abaterilor de
la reglementările emise în domeniul energiei
electrice și termice, aprobat prin Ordinul
președintelui Autorității Naționale de Reglementare
în Domeniul Energiei nr. 21/2002............................

Nr.

Pagina

3–5

5–6

6–8

8–10

11–13

829/4.724. — Ordin al ministrului sănătății publice și al
ministrului educației și cercetării pentru modificarea
art. 5 din Ordinul ministrului sănătății și al
ministrului educației și cercetării nr. 546/4.260/2004
privind stabilirea specialităților înrudite, care pot fi
obținute ca a doua specialitate fără susținerea
concursului de rezidențiat .........................................

14

921. — Ordin al ministrului sănătății publice pentru
stabilirea atribuțiilor comitetului director din cadrul
spitalului public ........................................................

2–3

174. — Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea și completarea Ordinului
președintelui Autorității
Naționale Sanitare
Veterinare și pentru Siguranța Alimentelor
nr. 100/2006 privind aprobarea Instrucțiunilor pentru
organizarea și desfășurarea activității personalului
de specialitate, angajat al direcției sanitar-veterinare
și pentru siguranța alimentelor județene, respectiv
a municipiului București, în unitățile de prelucrare,
procesare, depozitare, transport și valorificare a
produselor și subproduselor de origine nonanimală

14–15

931. — Ordin al ministrului sănătății publice pentru
abrogarea Ordinului ministrului sănătății și familiei
nr. 1.005/2002 privind aprobarea criteriilor de
clasificare a dispozitivelor medicale.........................

16

2

MONITORUL OFICIAL AL ROMÂNIEI, PARTEA I, Nr. 673/4.VIII.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 553
din 6 iulie 2006

referitoare la excepția de neconstituționalitate a dispozițiilor art. 1 alin. (2), art. 3, art. 9 alin. (1)
și (2), art. 28 alin. (1) și (2), art. 57 alin. (4) și art. 68 alin. (1) din Legea nr. 51/1995
pentru organizarea și exercitarea profesiei de avocat
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (2), art. 3, art. 9 alin. (1) și (2),
art. 28 alin. (1) și (2), art. 57 alin. (4) și art. 68 alin. (1)
din Legea nr. 51/1995 pentru organizarea și exercitarea
profesiei de avocat, excepție ridicată de Cornel Gheorghe
Ardelean în Dosarul nr. 16.135/1/2005 al Înaltei Curți de
Casație și Justiție — Secția penală.
La apelul nominal se prezintă, personal, autorul
excepției.
Cauza este în stare de judecată.
Autorul excepției de neconstituționalitate solicită
admiterea acesteia, apreciind că textele de lege criticate
contravin prevederilor art. 24 și art. 40 din Constituție.
În acest sens arată că, deși a întreprins numeroase
demersuri în vederea angajării unui apărător, nu i s-a
asigurat dreptul la apărare din partea unui avocat
desemnat din oficiu, apreciind totodată că se încalcă și
dreptul de asociere atâta timp cât profesia de avocat se
exercită numai de membrii barourilor care, împreună cu
Uniunea Avocaților din România, asigură exercitarea
calificată a dreptului de apărare.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, întrucât dispozițiile de lege criticate nu au
legătură cu soluționarea cauzei.
C U R T E A,

având în vedere actele și lucrările dosarului, constată
următoarele:
Prin Încheierea din 26 ianuarie 2006, pronunțată în
Dosarul nr. 16.135/1/2005, Înalta Curte de Casație și
Justiție — Secția penală a sesizat Curtea Constituțională
cu excepția de neconstituționalitate a dispozițiilor art. 1
alin. (2), art. 3, art. 9 alin. (1) și (2), art. 28 alin. (1) și (2),
art. 57 alin. (4) și art. 68 alin. (1) din Legea nr. 51/1995
pentru organizarea și exercitarea profesiei de avocat,
excepție ridicată de Cornel Gheorghe Ardelean într-o cauză
ce are ca obiect o contestație la executarea unei pedepse.
În motivarea excepției de neconstituționalitate autorul
acesteia susține că dispozițiile de lege criticate sunt în
vădită contradicție cu prevederile constituționale referitoare
la dreptul de liberă asociere și la dreptul la apărare,
întrucât limitează dreptul de a exercita profesia de avocat
și de a asigura asistență judiciară numai la membrii
barourilor aparținând Uniunii Naționale a Barourilor din
România.

Înalta Curte de Casație și Justiție — Secția penală
apreciază că excepția este neîntemeiată, întrucât îîntre
textele invocate ca neconstituționale și prevederile
constituționale la care se face referire nu există nicio
incompatibilitate și nici nu se încalcă dreptul la apărare sau
cel la asociere liberă“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că textele de lege
supuse controlului sunt constituționale, iar criticile formulate
de autorul excepției sunt nefondate, sens în care s-a
pronunțat și Curtea Constituțională prin Decizia
nr. 321/2004.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit în cauză de
judecătorul-raportor, notele scrise depuse la dosar, susținerile
autorului excepției, concluziile procurorului, dispozițiile legale
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
dispozițiile art. 1 alin. (2), art. 3, art. 9 alin. (1) și (2),
art. 28 alin. (1) și (2), art. 57 alin. (4) și art. 68 alin. (1)
din Legea nr. 51/1995 pentru organizarea și exercitarea
profesiei de avocat, republicată în Monitorul Oficial al
României, Partea I, nr. 113 din 6 martie 2001, modificată
și completată prin Legea nr. 255/2004, publicată în
Monitorul Oficial al României, Partea I, nr. 559 din 23 iunie
2004.
Textele de lege criticate au următorul conținut:
— Art. 1 alin. (2): îProfesia de avocat se exercită numai
de avocații înscriși în tabloul baroului din care fac parte, barou
component al Uniunii Naționale a Barourilor din România,
denumită în continuare U.N.B.R.“;
— Art. 3: î(1) Activitatea avocatului se realizează prin:
a) consultații și cereri cu caracter juridic;
b) asistență și reprezentare juridică în fața instanțelor
judecătorești, a organelor de urmărire penală, a autorităților cu
atribuții jurisdicționale, a notarilor publici și a executorilor
judecătorești, a organelor administrației publice și a instituțiilor,
precum și a altor persoane juridice, în condițiile legii;
c) redactarea de acte juridice, atestarea identității părților, a
conținutului și a datei actelor prezentate spre autentificare;
d) asistarea și reprezentarea persoanelor fizice sau juridice
interesate în fața altor autorități publice cu posibilitatea atestării
identității părților, a conținutului și a datei actelor încheiate;

3

MONITORUL OFICIAL AL ROMÂNIEI, PARTEA I, Nr. 673/4.VIII.2006
e) apărarea și reprezentarea cu mijloace juridice specifice a
drepturilor și intereselor legitime ale persoanelor fizice și
juridice în raporturile acestora cu autoritățile publice, cu
instituțiile și cu orice persoană română sau străină;
f) activități de mediere;
g) activități fiduciare constând în primirea în depozit, în
numele și pe seama clientului, de fonduri financiare și bunuri,
rezultate din valorificarea sau executarea de titluri executorii,
după încheierea procedurii succesorale sau a lichidării, precum
și plasarea și valorificarea acestora, în numele și pe seama
clientului, activități de administrare a fondurilor sau a valorilor
în care acestea au fost plasate;
h) stabilirea temporară a sediului pentru societăți
comerciale la sediul profesional al avocatului și înregistrarea
acestora, în numele și pe seama clientului, a părților de interes,
a părților sociale sau a acțiunilor societăților astfel înregistrate;
i) activitățile prevăzute la lit. g) și h) se pot desfășura în
temeiul unui nou contract de asistență juridică;
j) orice mijloace și căi proprii exercitării dreptului de apărare,
în condițiile legii.
(2) Activitățile prevăzute la alin. (1) se exercită numai de
avocat, dacă legea nu prevede altfel.“;
— Art. 9 alin. (1) și (2): î(1) Barourile și U.N.B.R. asigură
exercitarea calificată a dreptului de apărare, competența și
disciplina profesională, protecția demnității și onoarei avocaților
membri.
(2) În fiecare județ există și funcționează un singur barou
membru al U.N.B.R., cu sediul în localitatea de reședință a
județului.“;
— Art. 28 alin. (1) și (2): î(1) Avocatul înscris în tabloul
baroului are dreptul să asiste și să reprezinte orice persoană
fizică sau juridică, în temeiul unui contract încheiat în formă
scrisă, care dobândește dată certă prin înregistrarea în
registrul oficial de evidență.
(2) Avocatul, precum și clientul au dreptul să renunțe la
contractul de asistență juridică sau să îl modifice de comun

acord, în condițiile prevăzute de statutul profesiei. Renunțarea
unilaterală a clientului nu constituie cauză de exonerare pentru
plata onorariului cuvenit, pentru serviciile avocațiale prestate,
precum și pentru acoperirea cheltuielilor efectuate de avocat în
interesul procesual al clientului.“;
— Art. 57 alin. (4): îBaroul de avocați se constituie și
funcționează numai în cadrul U.N.B.R., potrivit prezentei legi și
statutului profesiei.“;
— Art. 68 alin. (1): îBaroul asigură asistența judiciară în
toate cazurile în care apărarea este obligatorie potrivit legii,
precum și la cererea instanțelor de judecată, a organelor de
urmărire penală sau a organelor administrației publice locale în
cazurile în care acestea apreciază că persoanele se găsesc în
imposibilitate vădită de a plăti onorariul.“
Autorul excepției susține că dispozițiile de lege criticate
contravin prevederilor constituționale ale art. 24 și art. 40,
referitoare la dreptul la apărare și dreptul de asociere.
Examinând excepția de neconstituționalitate, Curtea
constată că obiectul cauzei îl constituie o contestație la
executarea pedepsei, formulată de autorul excepției în cadrul
unui proces penal, contestație motivată pe nelegalitatea
mandatului de arestare preventivă, emis de procuror.
Ca atare, invocarea, pe cale de excepție, a
neconstituționalității dispozițiilor legale referitoare la
organizarea și funcționarea profesiei de avocat nu are
legătură cu soluționarea cauzei, în accepțiunea art. 29
alin. (1) din Legea nr. 47/1992 privind organizarea și
funcționarea Curții Constituționale. Faptul că autorul
excepției a refuzat să aleagă un apărător din cadrul unui
barou component al Uniunii Naționale a Barourilor din
România, precum și asistența judiciară din partea avocatului
desemnat din oficiu nu este de natură să creeze vreo
legătură între textele de lege criticate și soluționarea cauzei.
Așa fiind, excepția de neconstituționalitate, astfel cum a
fost formulată, este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (2), art. 3, art. 9 alin. (1)
și (2), art. 28 alin. (1) și (2), art. 57 alin. (4) și art. 68 alin. (1) din Legea nr. 51/1995 pentru organizarea și exercitarea
profesiei de avocat, excepție ridicată de Cornel Gheorghe Ardelean în Dosarul nr. 16.135/1/2005 al Înaltei Curți de
Casație și Justiție — Secția penală.
Definitivă și general obligatorie.
Pronunțată în ședința publică din data de 6 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 554
din 6 iulie 2006

referitoare la excepția de neconstituționalitate a dispozițiilor art. 3859 alin. 1 pct. 18 și pct. 19
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor

—
—
—
—
—

președinte
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—

judecător
judecător
judecător
procuror
magistrat-asistent

4

MONITORUL OFICIAL AL ROMÂNIEI, PARTEA I, Nr. 673/4.VIII.2006

Pe rol se află soluționarea excepției de neconstituționalitate
a dispozițiilor art. 3859 alin. 1 pct. 18 și pct. 19 din Codul
de procedură penală, excepție ridicată de Constantin Crețu
și Daniel Crețu în Dosarul nr. 9.534/2004 al Tribunalului
Timiș — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, deoarece autorii excepției nu critică
contrarietatea textelor legale cu dispoziții ale Constituției, ci
redactarea eliptică a acestora.
C U R T E A,

având în vedere actele și lucrările dosarului, constată
următoarele:
Prin Încheierea din 8 martie 2006, pronunțată în Dosarul
nr. 9.534/2004, Tribunalul Timiș — Secția penală a sesizat
Curtea Constituțională cu excepția de neconstituționalitate
a prevederilor art. 3859 alin. 1 pct. 18 și pct. 19 din Codul de
procedură penală, excepție ridicată de Constantin Crețu și
Daniel Crețu în dosarul de mai sus având ca obiect
soluționarea unui recurs în materie penală.
În motivarea excepției de neconstituționalitate autorii
acesteia susțin că dispozițiile legale criticate sunt
neconstituționale, deoarece Codul de procedură penală a
lăsat în afara reglementării eroarea instanțelor de recurs,
iar eroarea gravă de fapt și excesul de putere nu
compensează absența unei legi privind erorile judiciare.
Tribunalul Timiș — Secția penală opinează că excepția
de neconstituționalitate este neîntemeiată, deoarece Curtea
Constituțională hotărăște asupra excepțiilor ridicate în fața
instanțelor judecătorești privind neconstituționalitatea legilor
sau ordonanțelor în vigoare, controlul neputând privi
omisiuni legislative.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece dispozițiile legale criticate nu
creează nici un fel de discriminări între cetățeni, ci instituie
un tratament juridic egal pentru toate persoanele aflate în
aceeași situație, părțile având acces neîngrădit la justiție în
vederea apărării drepturilor, libertăților și intereselor lor
legitime. De asemenea, posibilitatea exercitării recursului
numai în anumite cazuri, strict și limitativ prevăzute de
legiuitor, este determinată de necesitatea îndreptării erorilor
de drept și nu a celor de fapt. Părțile nu sunt împiedicate
de nimic de a apela la instanțele judecătorești, de a fi
apărate, de a promova calea de atac a apelului și de a se
prevala de garanțiile procesuale care condiționează un
proces echitabil.
Dispozițiile art. 1 alin. (3) și (5) din Constituție și ale
art. 17 din Convenția pentru apărarea drepturilor omului și
a libertăților fundamentale nu sunt, în opinia Guvernului,
relevante în soluționarea excepției.
Avocatul Poporului consideră că excepția de
neconstituționalitate este nefondată, deoarece cele două
cazuri de casare prevăzute la art. 3859 alin. 1 pct. 18 și
pct. 19 din Codul de procedură penală asigură judecarea
cauzei în mod echitabil de către o instanță independentă și
imparțială, instituită de lege, iar părțile se pot prevala de
toate garanțiile procesuale care condiționează, într-o
societate democratică, procesul echitabil. În plus, dispozițiile
legale criticate sunt conforme cu art. 129 din Constituție,
care atribuie exclusiv legiuitorului dreptul de a stabili
cazurile exercitării căilor de atac, fără a contraveni regulilor
constituționale privind înfăptuirea justiției, aplicându-se în

mod egal tuturor persoanelor vizate de ipoteza normei, fără
discriminări pe considerente arbitrare.
Avocatul Poporului mai arată că, în realitate, autorii
excepției consideră neconstituționale prevederile legale
criticate pentru că nu prevăd și alte motive de casare în
afara celor expres și limitativ menționate la art. 3859 alin. 1
din Codul de procedură penală. Or, în legătură cu
excepțiile de neconstituționalitate care vizau omisiuni de
reglementare, Curtea Constituțională a statuat în mod
constant că nu se poate substitui legiuitorului pentru
adăugarea unor noi prevederi.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 3859 alin. 1 pct. 18 și pct. 19 din Codul de
procedură penală, cu denumirea marginală Cazurile în care
se poate face recurs, care au următorul conținut: îHotărârile
sunt supuse casării în următoarele cazuri: [...]
18. când s-a comis o eroare gravă de fapt;
19. când judecătorii de fond au comis un exces de putere,
în sensul că au trecut în domeniul altei puteri constituite în
stat;“.
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 52 alin. (3) referitoare la dreptul
persoanei vătămate de a fi despăgubită patrimonial pentru
prejudiciile cauzate prin erorile judiciare, art. 124 referitoare
la înfăptuirea justiției, art. 1 alin. (3) și (5) referitoare la
statul de drept și la obligativitatea respectării Constituției și
a legilor, art. 20 referitoare la tratatele internaționale privind
drepturile omului, art. 21 alin. (1), (2) și (3) referitoare la
dreptul oricărei persoane de a avea acces liber la justiție,
precum și la dreptul părților la un proces echitabil, cu
trimitere la dispozițiile art. 6, 14 și 17 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil, la interzicerea
discriminării și la interzicerea abuzului de drept.
Examinând excepția de neconstituționalitate, Curtea
constată că, în realitate, autorii excepției nu formulează
critici de neconstituționalitate, ci consideră că prevederile
art. 3859 alin. 1 pct. 18 și pct. 19 din Codul de procedură
penală nu sunt de natură să asigure repararea erorilor
judiciare comise de instanțele de recurs. Rezultă așadar că
se critică o omisiune de reglementare. Or, potrivit art. 2
alin. (1) și (2) din Legea nr. 47/1992 privind organizarea și
funcționarea Curții Constituționale, sunt neconstituționale
prevederile legilor, tratatelor internaționale, regulamentelor
Parlamentului și ordonanțele Guvernului care încalcă
dispozițiile sau principiile Constituției. De altfel, competența
de legiferare aparține, potrivit art. 61 alin. (1) din
Constituție, Parlamentului, motiv pentru care excepția
urmează să fie respinsă ca inadmisibilă.

MONITORUL OFICIAL AL ROMÂNIEI, PARTEA I, Nr. 673/4.VIII.2006

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 3859 alin. 1 pct. 18 și pct. 19 din
Codul de procedură penală, excepție ridicată de Constantin Crețu și Daniel Crețu în Dosarul nr. 9.534/2004 al Tribunalului
Timiș — Secția penală.
Definitivă și general obligatorie.
Pronunțată în ședința publică din data de 6 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 558
din 6 iulie 2006

referitoare la excepția de neconstituționalitate a dispozițiilor art. 159 alin. 7
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 159 alin. 7 din Codul de procedură
penală, excepție ridicată de Ioan Butnariu și Radu Mugurel
Bălău în Dosarul nr. 450/P/2006 al Tribunalului Neamț —
Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 29 martie 2006, pronunțată în
Dosarul nr. 450/P/2006, Tribunalul Neamț — Secția penală
a sesizat Curtea Constituțională cu excepția de
neconstituționalitate a prevederilor art. 159 alin. 7 din
Codul de procedură penală, excepție ridicată de Ioan
Butnariu și Radu Mugurel Bălău în dosarul de mai sus
având ca obiect soluționarea unei cauze penale.
În motivarea excepției de neconstituționalitate autorii
acesteia susțin că termenul de 24 de ore prevăzut
de textul de lege criticat obligă instanța de judecată să se
pronunțe într-un timp foarte scurt asupra unei chestiuni
ce vizează libertatea persoanei și privează pe arestat de
exercițiul unui drept la apărare eficient. Invocând o aplicare
neunitară și necorelată a acestor prevederi cu cele ale
art. 171 alin. 5 din Codul de procedură penală, autorii
arată că termenul foarte scurt în care trebuie soluționată
propunerea de prelungire a arestării preventive conduce nu
numai la încălcarea drepturilor garantate de Constituție,

dar și la încălcarea dreptului la un proces echitabil garantat
de art. 6 paragraful 3 lit. b) din Convenția pentru apărarea
drepturilor omului și a libertăților fundamentale.
Tribunalul Neamț — Secția penală opinează că
dispozițiile art. 159 alin. 7 din Codul de procedură penală
nu încalcă principiul liberului acces la justiție și nici dreptul
la apărare consacrate de art. 21 și 24 din Constituție.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este neîntemeiată, deoarece textul legal
criticat nu conține reglementări de natură a aduce atingere
dreptului oricărei persoane de a se adresa justiției,
dreptului la un proces echitabil ori dreptului la apărare.
Termenul de 24 de ore instituit de art. 159 alin. 7 din
Codul de procedură penală este menit să ofere acuzatului
posibilitatea soluționării cu celeritate a cauzei și nicidecum
să îngrădească exercitarea dreptului la apărare. Privarea de
libertate impune existența unor reglementări care au ca
scop garantarea dreptului la apărare care se exercită pe
toată durata procesului, atât în faza de judecată, cât și în
faza de urmărire penală, în care acuzatul, asistat de un
avocat ales sau desemnat din oficiu, are timpul necesar și
posibilitatea să cunoască toate actele dosarului și să-și
pregătească apărarea în cunoștință de cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.

6

MONITORUL OFICIAL AL ROMÂNIEI, PARTEA I, Nr. 673/4.VIII.2006

Obiectul excepției de neconstituționalitate îl constituie
dispozițiile art. 159 alin. 7 din Codul de procedură penală,
cu denumirea marginală Procedura prelungirii arestării
dispuse în cursul urmăririi penale, care au următorul conținut:
îInstanța soluționează propunerea și se pronunță asupra
prelungirii arestării preventive, în termen de 24 de ore de la
primirea dosarului, și comunică încheierea celor lipsă de la
judecată în același termen.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 21 referitoare la Accesul liber la
justiție, ale art. 24 alin. (1) referitoare la garantarea
dreptului la apărare, precum și ale art. 6 paragraful 3 lit. b)
din Convenția pentru apărarea drepturilor omului și a

libertăților fundamentale, referitoare la timpul și înlesnirile
necesare acuzatului pentru pregătirea apărării.
Examinând excepția de neconstituționalitate, Curtea
constată că dispozițiile art. 159 alin. 7 din Codul de
procedură penală au mai fost supuse controlului de
constituționalitate, prin raportare la aceleași dispoziții
constituționale și convenționale invocate și în prezenta
cauză și cu motivări similare. Astfel, prin Decizia nr. 398
din 9 mai 2006, publicată în Monitorul Oficial al României,
Partea I, nr. 468 din 30 mai 2006, Curtea Constituțională a
respins excepția de neconstituționalitate ca neîntemeiată,
pentru considerentele acolo arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin deciziile
menționate își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 159 alin. 7 din Codul de procedură penală, excepție
ridicată de Ioan Butnariu și Radu Mugurel Bălău în Dosarul nr. 450/P/2006 al Tribunalului Neamț — Secția penală.
Definitivă și general obligatorie.
Pronunțată în ședința publică din data de 6 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 563
din 6 iulie 2006

referitoare la excepția de neconstituționalitate a dispozițiilor art. 177 alin. (1)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 176 alin. (1) din Ordonanța Guvernului
nr. 92/2003 privind Codul de procedură fiscală, excepție
ridicată de Societatea Comercială îAviația Utilitară 2000“ —
S.R.L. din Petroșani în Dosarul nr. 12.159/1/2005 al Înaltei
Curți de Casație și Justiție — Secția de contencios
administrativ și fiscal.
La apelul nominal răspunde autorul excepției, prin
consilier juridic, constatându-se lipsa celeilalte părți, față de
care procedura de citare a fost legal îndeplinită.
Curtea dispune a se face apelul și în Dosarul
nr. 1.022D/2006 având ca obiect excepția de
neconstituționalitate a dispozițiilor art. 176 alin. (1) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea
Comercială îGrup 95“ — S.A. din Aninoasa în Dosarul

nr. 12.127/1/2005 al Înaltei Curți de Casație și Justiție —
Secția de contencios administrativ și fiscal.
La apelul nominal răspunde autorul excepției, prin
consilier juridic, constatându-se lipsa celeilalte părți, față de
care procedura de citare a fost legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele de mai sus este
identic, pune în discuție, din oficiu, problema conexării
cauzelor.
Reprezentantul autorilor excepției și al Ministerului Public
sunt de acord cu conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, pentru o mai bună administrare a justiției,
dispune conexarea Dosarului nr. 1.022D/2006 la
Dosarul 1.021D/2006, care este primul înregistrat.
Cauza se află în stare de judecată.
Reprezentantul autorilor excepției solicită admiterea
acesteia, considerând că textul legal criticat încalcă
prevederile art. 6 alin. (1) și (2) din Legea contenciosului
administrativ nr. 554/2004, precum și ale art. 21 alin. (4)
din Constituție.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate consacră o procedură
administrativă prealabilă obligatorie, ceea ce nu este de
natură a contraveni art. 21 alin. (4) din Constituție.

MONITORUL OFICIAL AL ROMÂNIEI, PARTEA I, Nr. 673/4.VIII.2006
C U R T E A,

având în vedere actele și lucrările dosarelor, constată
următoarele:
Prin încheierile din 7 martie 2006, pronunțate în dosarele
nr. 12.159/1/2005 și nr. 12.127/1/2005 ale Înaltei Curți de
Casație și Justiție — Secția de contencios administrativ și
fiscal, Curtea Constituțională a fost sesizată cu excepția de
neconstituționalitate a dispozițiilor art. 176 alin. (1) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea
Comercială îAviația Utilitară 2000“ — S.R.L. din Petroșani
și Societatea Comercială îGrup 95“ — S.A. din Aninoasa
în cauze având ca obiect soluționarea recursului formulat
împotriva unei sentințe prin care acțiunea formulată de
aceștia a fost respinsă ca inadmisibilă, întrucât nu a fost
îndeplinită procedura prevăzută de art. 176 din Codul de
procedură fiscală.
În motivarea excepției de neconstituționalitate autorii
acesteia susțin că art. 176 alin. (1) din Codul de procedură
fiscală prevede obligativitatea parcurgerii unei căi
administrativ-jurisdicționale pentru soluționarea contestațiilor
formulate împotriva actelor administrative fiscale, ceea ce
este de natură a contraveni prevederilor constituționale ale
art. 21 alin. (4), conform cărora jurisdicțiile administrative
sunt facultative și gratuite, precum și dispozițiilor art. 6
alin. (1) și (2) din Legea nr. 554/2004.
Înalta Curte de Casație și Justiție apreciază că excepția
de neconstituționalitate ridicată este neîntemeiată. În acest
sens, se arată că textul legal criticat consacră
obligativitatea parcurgerii unei proceduri prealabile
administrative, iar nu o procedură administrativjurisdicțională. Totodată, se arată că actele de soluționare
de către organele administrative a contestațiilor nu sunt
acte de jurisdicție, ci acte supuse cenzurii judecătorești.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile art. 176 alin. (1) din
Ordonanța Guvernului nr. 92/2003 privind Codul de
procedură fiscală, republicată în Monitorul Oficial al
României, Partea I, nr. 560 din 24 iunie 2004. Curtea
observă că, anterior sesizării Curții Constituționale,
Ordonanța Guvernului nr. 92/2003 a fost din nou
republicată în Monitorul Oficial al României, Partea I,
nr. 863 din 26 septembrie 2005, iar soluția legislativă
cuprinsă în fostul art. 176 alin. (1) al ordonanței a fost
preluată de actualul art. 177 alin. (1), care are următorul
cuprins: îContestația se va depune în termen de 30 de zile de
la data comunicării actului administrativ fiscal, sub sancțiunea
decăderii.“

7

Autorii excepției consideră că art. 177 alin. (1) din
Ordonanța Guvernului nr. 92/2003 încalcă prevederile
constituționale ale art. 21 alin. (4), potrivit cărora jurisdicțiile
speciale administrative sunt facultative și gratuite, precum și
dispozițiile art. 6 alin. (1) și (2) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004.
Examinând excepția de neconstituționalitate ridicată,
Curtea reține următoarele:
Curtea, în repetate rânduri, s-a pronunțat în sensul
constituționalității unor prevederi din titlul IX al Ordonanței
Guvernului nr. 92/2003 — intitulat Soluționarea contestațiilor
formulate împotriva actelor administrative fiscale —, titlu din
care face parte și dispoziția legală criticată în raport cu
dispozițiile art. 21 alin. (4) din Constituție. Textele
constatate ca fiind constituționale reglementează chiar
procedura de soluționare a contestațiilor formulate împotriva
actelor administrative fiscale, aspect care este obiectul
criticii de neconstituționalitate și în cauza de față.
Astfel, prin deciziile nr. 409 din 12 octombrie 2004,
publicată în Monitorul Oficial al României, Partea I,
nr. 1.063 din 16 noiembrie 2004, nr. 478 din 9 noiembrie
2004, publicată în Monitorul Oficial al României, Partea I,
nr. 69 din 20 ianuarie 2005, și nr. 98 din 15 februarie
2005, publicată în Monitorul Oficial al României, Partea I,
nr. 210 din 11 martie 2005, Curtea a reținut, în esență, că
dispozițiile din Codul de procedură fiscală nu instituie
jurisdicții speciale administrative, în sensul art. 21 alin. (4)
din Constituție, ci reglementează proceduri de recurs
administrativ, prin care se lasă posibilitatea organelor care
au emis actele administrative atacate sau organelor
superioare acestora de a reveni asupra măsurilor luate sau
de a le redimensiona în limitele prevăzute de lege.
Totodată, Curtea a statuat că asemenea proceduri, în
care soluționarea plângerilor și a contestațiilor introduse de
persoanele interesate este atribuită însuși organului care a
emis actul atacat sau organului ierarhic superior acestuia, nu
întrunesc elementele definitorii ale activității de jurisdicție —
caracterizată prin soluționarea de către un organ
independent și imparțial a litigiilor privind existența,
întinderea sau exercitarea drepturilor subiective —, ele fiind
specifice funcției administrative.
Astfel, actele de soluționare de către organele
administrative a contestațiilor, respectiv a reclamațiilor
formulate potrivit dispozițiilor din Codul de procedură
fiscală, nu sunt acte de jurisdicție, ci acte administrative
supuse cenzurii instanței de judecată, acte care nu intră în
sfera de aplicare a dispozițiilor art. 21 alin. (4) din
Constituție.
Neexistând elemente noi de natură a determina
schimbarea jurisprudenței Curții, considerentele și soluțiile
deciziilor menționate își păstrează valabilitatea și în
prezenta cauză.
În ceea ce privește invocarea în susținerea excepției de
neconstituționalitate a dispozițiilor art. 6 alin. (1) și (2) din
Legea contenciosului administrativ nr. 554/2004, Curtea
reține că, în conformitate cu prevederile art. 2 alin. (1)
și (2) din Legea nr. 47/1992 privind organizarea și
funcționarea Curții Constituționale, instanța de contencios
constituțional realizează un control de constituționalitate a
legilor și ordonanțelor, ceea ce presupune controlul
conformității acestora în raport cu dispozițiile Constituției, și
nu are competența de a asigura coordonarea legislativă,
atribuțiune ce revine Consiliului Legislativ și autorității
legiuitoare.

8

MONITORUL OFICIAL AL ROMÂNIEI, PARTEA I, Nr. 673/4.VIII.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 177 alin. (1) din Ordonanța Guvernului nr. 92/2003
privind Codul de procedură fiscală, excepție ridicată de Societatea Comercială îAviația Utilitară 2000“ — S.R.L. din
Petroșani și de Societatea Comercială îGrup 95“ — S.A. din Aninoasa în dosarele nr. 12.159/1/2005 și nr. 12.127/1/2005
ale Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 6 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru modificarea și completarea Regulamentului de constatare, notificare și sancționare
a abaterilor de la reglementările emise în domeniul energiei electrice și termice, aprobat
prin Ordinul președintelui Autorității Naționale de Reglementare în Domeniul Energiei nr. 21/2002
În temeiul art. 9 alin. (6) și (7), art. 11 alin. (2) lit. a), j) și m), al art. 61, al art. 63 alin. (1)—(3), al art. 64 și
65 din Legea energiei electrice nr. 318/2003,
având în vedere Referatul de aprobare prezentat de Direcția investigații și arbitraj și în conformitate cu prevederile
procesului-verbal al ședinței Comitetului de Reglementare al Autorității Naționale de Reglementare în domeniul Energiei din
18 iulie 2006,
președintele Autorității Naționale de Reglementare în domeniul Energiei emite următorul ordin:
Art. I. — Regulamentul de constatare, notificare și
sancționare a abaterilor de la reglementările emise în
domeniul energiei electrice și termice, aprobat prin Ordinul
președintelui Autorității Naționale de Reglementare în
domeniul Energiei nr. 21/2002, publicat în Monitorul Oficial
al României, Partea I, nr. 743 din 11 octombrie 2002, se
modifică după cum urmează:
1. Articolul 1 va avea următorul cuprins:
îArt. 1. — Prezentul regulament de constatare, notificare
și sancționare a abaterilor de la reglementările emise în
domeniul energiei electrice și termice, denumit în continuare
regulament, este emis în conformitate cu art. 11 alin. (2)
lit. m) din Legea energiei electrice nr. 318/2003.“
2. Articolul 4 va avea următorul cuprins:
îArt. 4. — Punerea în aplicare a prevederilor prezentului
regulament va fi asigurată de personalul împuternicit al
ANRE, în conformitate cu prevederile art. 63 alin. (3) lit. a)
din Legea nr. 318/2003.“
3. La articolul 5, definiția termenului îagent
constatator“ se modifică după cum urmează:
î— agent constatator — persoană împuternicită de
ANRE, în conformitate cu prevederile Legii nr 318/2003;“.
4. La articolul 5, următoarele prescurtări și definițiile
aferente: îANPC, ANRSC, ARCE, CNCAN, MAPM, MIR,
MLPTL, MMSS“ se elimină din cuprinsul acestuia.
5. Articolul 6 va avea următorul cuprins:
îArt. 6. — Aplicarea dispozițiilor prezentului regulament
se face în concordanță cu prevederile următoarelor acte
normative:
a) Legea energiei electrice nr. 318/2003;
b) Ordonanța Guvernului nr. 2/2001 privind regimul
juridic al contravențiilor, aprobată cu modificări și completări

prin Legea nr. 180/2002, cu modificările și completările
ulterioare.“
6. La articolul 8 se introduce o nouă literă, litera s), cu
următorul cuprins:
îs) verificarea respectării reglementărilor și a măsurilor
stabilite cu privire la siguranța în exploatare a instalațiilor
și capacităților energetice;“.
7. Articolul 9 se abrogă.
8. La articolul 13, alineatul (1) va avea următorul
cuprins:
îArt. 13. — (1) La solicitarea altor autorități publice,
ANRE va desemna agenți constatatori sau alte categorii de
specialiști care să participe la controalele organizate de
acestea.“
9. Articolul 22 va avea următorul cuprins:
îArt. 22. — Contravențiile sunt cele prevăzute de
legislația aplicabilă în domeniul energiei electrice și
termice;“.
10. Articolul 34 va avea următorul cuprins:
îArt. 34. — Infracțiunile sunt cele prevăzute de legislația
aplicabilă în domeniul energiei electrice și termice;“.
11. La articolul 37, alineatul (2) va avea următorul
cuprins:
î(2) În conformitate cu prevederile art. 65 din Legea
energiei electrice nr. 318/2003, agenții constatatori ANRE
pot cere sprijinul organelor de poliție;“.
12. În anexa nr. 1 la regulament se va înlocui î...în
conformitate cu prevederile Ordonanței de urgență a
Guvernului nr. 63/1998 privind energia electrică și termică,
cu modificările ulterioare...“ cu î...în conformitate cu
prevederile Legii energiei electrice nr. 318/2003...;“.
13. În anexa nr. 2 la regulament se va înlocui îÎn
conformitate cu prevederile Ordonanței de urgență a
Guvernului nr. 29/1998 privind înființarea, organizarea și

MONITORUL OFICIAL AL ROMÂNIEI, PARTEA I, Nr. 673/4.VIII.2006
funcționarea Autorității Naționale de Reglementare în
Domeniul Energiei, aprobată și modificată prin Legea
nr. 99/2000, cu modificările ulterioare, și ale Ordonanței de
urgență a Guvernului nr.63/1998 privind energia electrică
și termică, ...“ cu îÎn conformitate cu prevederile Legii
energiei electrice nr. 318/2003,...“;.
14. Anexa nr. 4 la regulament se înlocuiește cu anexa la
prezentul ordin.
Art. II. — Regulamentul prevăzut la art. I se aplică în
domeniul energiei electrice și al energiei termice produse în
cogenerare.

9

Art. III. — Prezentul ordin va fi publicat în Monitorul
Oficial al României, Partea I.
Art. IV. — Personalul cu atribuții de control, împuternicit
de Autoritatea Națională de Reglementare în domeniul
Energiei, operatorii economici din sectorul energiei electrice
și al energiei termice produse în cogenerare, precum și
consumatorii de energie electrică vor duce la îndeplinire
prevederile prezentului ordin.

p. Președintele Autorității Naționale de Reglementare în Domeniul Energiei,
Carmen Filipescu
București, 26 iulie 2006.
Nr. 18.
ANEXĂ*)

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 673/4.VIII.2006

MONITORUL OFICIAL AL ROMÂNIEI, PARTEA I, Nr. 673/4.VIII.2006

11

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea și completarea Ordinului președintelui Autorității Naționale Sanitare Veterinare
și pentru Siguranța Alimentelor nr. 100/2006 privind aprobarea Instrucțiunilor
pentru organizarea și desfășurarea activității personalului de specialitate, angajat al direcției
sanitar-veterinare și pentru siguranța alimentelor județene, respectiv a municipiului București,
în unitățile de prelucrare, procesare, depozitare, transport și valorificare a produselor și
subproduselor de origine nonanimală
Văzând Referatul de aprobare nr. 41.110 din 28 iulie 2006 al Direcției generale siguranța alimentelor,
având în vedere prevederile art. 10 lit. b) și ale art. 19 alin. (3) și (4) din Ordonanța Guvernului nr. 42/2004
privind organizarea activității sanitar-veterinare și pentru siguranța alimentelor, aprobată cu modificări prin Legea
nr. 215/2004, cu modificările și completările ulterioare,
ținând cont de prevederile art. 221 din Legea nr. 150/2004 privind siguranța alimentelor și a hranei pentru
animale, cu modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Articolul 4 din Ordinul președintelui Autorității
Naționale Sanitare Veterinare și pentru Siguranța
Alimentelor nr. 100/2006 privind aprobarea Instrucțiunilor
pentru organizarea și desfășurarea activității personalului de
specialitate, angajat al direcției sanitar-veterinare și pentru
siguranța alimentelor județene, respectiv a municipiului
București, în unitățile de prelucrare, procesare, depozitare,
transport și valorificare a produselor și subproduselor de
origine nonanimală, publicat în Monitorul Oficial al
României, Partea I, nr. 390 din 5 mai 2006, se modifică și
va avea următorul cuprins:
îArt. 4. — Prezentul ordin va fi publicat în Monitorul
Oficial al României, Partea I, și va intra în vigoare la data
de 1 octombrie 2006.“
Art. II. — Instrucțiunile pentru organizarea și
desfășurarea activității personalului de specialitate, angajat
al direcției sanitar-veterinare și pentru siguranța alimentelor
județene, respectiv a municipiului București, în unitățile de
prelucrare, procesare, depozitare, transport și valorificare a
produselor și subproduselor de origine nonanimală,
prevăzute în anexa la Ordinul președintelui Autorității
Naționale Sanitare Veterinare și pentru Siguranța
Alimentelor nr. 100/2006, se modifică după cum urmează:
1. Articolul 1 va avea următorul cuprins:
îArt. 1. — Prezentele instrucțiuni stabilesc cadrul
organizatoric în care personalul de specialitate își
desfășoară activitatea de asistență tehnică de specialitate
în unitățile care prelucrează, procesează, depozitează și
valorifică produse de origine nonanimală, în conformitate cu
prevederile legislației în vigoare.“
2. Articolul 2 va avea următorul cuprins:
îArt. 2. — În sensul prezentelor instrucțiuni, expresiile
de mai jos au următoarele semnificații:
a) personal de specialitate — inspectori ai direcției
sanitare veterinare și pentru siguranța alimentelor județene,
respectiv a municipiului București, angajați și împuterniciți în
condițiile legii, cu contract individual de muncă pe perioadă
determinată, care asigură asistența tehnică de specialitate
în conformitate cu prevederile prezentelor instrucțiuni, în
unitățile care prelucrează, procesează, depozitează și
valorifică produse de origine nonanimală;
b) asistență tehnică de specialitate — totalitatea
metodelor și a procedeelor de lucru privind siguranța
alimentelor efectuate de personalul de specialitate în
unitățile care prelucrează, procesează, depozitează și
valorifică produse de origine nonanimală, utilizând metode
și tehnici de control, precum monitorizarea, supravegherea,
verificarea, prelevarea de probe și analiza de laborator;

c) unități — unitățile care prelucrează, procesează,
depozitează și valorifică produse de origine nonanimală;
d) tarife — valoarea operațiunilor de asigurare a
asistenței tehnice de specialitate stabilită în baza
prevederilor legale, exprimată în echivalent euro, la cursul
oficial al zilei în care se efectuează plata;
e) documentul justificativ — documentul care cuprinde
sumele calculate conform producției din anul precedent și
tarifului legal pentru asistența tehnică de specialitate
desfășurată de personalul de specialitate angajat în
unitate.“
3. Articolul 3 va avea următorul cuprins:
îArt. 3. — Unitățile în care personalul de specialitate își
desfășoară activitatea de asistență tehnică de specialitate
sunt cuprinse în anexa nr. 1 la prezentele instrucțiuni.“
4. Articolul 4 va avea următorul cuprins:
îArt. 4. — Tarifele pentru activitatea de asistență tehnică
de specialitate sunt prevăzute în anexa nr. 2 la prezentele
instrucțiuni.“
5. Articolul 5 va avea următorul cuprins:
îArt. 5. — Funcționarea unităților prevăzute la art. 3
este permisă numai cu asigurarea asistenței tehnice de
specialitate, în condițiile legii.“
6. Articolul 6 va avea următorul cuprins:
îArt. 6. — Asistența tehnică de specialitate se asigură
în baza unui contract de prestări de servicii încheiat în
acest scop, în condițiile legii, între direcția sanitar-veterinară
și pentru siguranța alimentelor județeană, respectiv a
municipiului București, și unitate.“
7. Articolul 7 va avea următorul cuprins:
îArt. 7. — Direcțiile sanitar-veterinare și pentru siguranța
alimentelor județene, respectiv a municipiului București,
identifică unitățile prevăzute în anexa nr. 1, pentru
asigurarea asistenței tehnice de specialitate.“
8. Articolul 8 va avea următorul cuprins:
îArt. 8. — (1) Direcțiile sanitar-veterinare și pentru
siguranța alimentelor județene, respectiv a municipiului
București, înscriu într-un registru special unitățile
nominalizate, cu toate datele de identificare.
(2) Direcțiile sanitar-veterinare și pentru siguranța
alimentelor județene, respectiv a municipiului București, fac
publică lista unităților nominalizate.“
9. Articolul 9 va avea următorul cuprins:
îArt. 9. — (1) Direcția sanitar-veterinară și pentru
siguranța alimentelor județeană, respectiv a municipiului
București, stabilește numărul de personal de specialitate
necesar pentru fiecare circumscripție sanitară veterinară și
pentru siguranța alimentelor de pe raza teritorială a
acesteia, în funcție de numărul de unități care prelucrează,

12

MONITORUL OFICIAL AL ROMÂNIEI, PARTEA I, Nr. 673/4.VIII.2006

procesează, depozitează și valorifică produse de origine
nonanimală arondate, de specificul activităților, precum și
de capacitatea de producție a acestor unități.
(2) Direcția sanitar-veterinară și pentru siguranța
alimentelor județeană, respectiv a municipiului București,
desemnează, prin decizie a directorului executiv, persoana
responsabilă cu coordonarea activității de asistență tehnică
de specialitate în unitățile supuse prevederilor din
prezentele instrucțiuni. Persoana desemnată verifică și
avizează documentul justificativ, transmis de unitate către
circumscripția sanitară veterinară și pentru siguranța
alimentelor pe raza căreia își desfășoară activitatea.“
10. Articolul 10 va avea următorul cuprins:
îArt. 10. — (1) Direcția sanitar-veterinară și pentru
siguranța alimentelor județeană, respectiv a municipiului
București, trebuie să asigure, conform prevederilor
contractuale, personalul specializat necesar pentru asistența
tehnică de specialitate și să încaseze sumele reprezentând
contravaloarea activității desfășurate, calculată în baza
tarifelor prevăzute în anexa nr. 2.
(2) Sumele rezultate, virate de unități în contul direcțiilor
sanitar-veterinare și pentru siguranța alimentelor județene,
respectiv a municipiului București, sunt evidențiate distinct
în contabilitate și constituie pentru acestea fonduri
extrabugetare care se utilizează conform legii.
(3) În limita sumelor încasate, potrivit prevederilor
prezentelor instrucțiuni, direcțiile sanitar-veterinare și pentru
siguranța alimentelor județene, respectiv a municipiului
București, pot angaja pe perioadă determinată personal de
specialitate și auxiliar, inclusiv pentru laboratorul din cadrul
direcției.“
11. Articolul 11 va avea următorul cuprins:
îArt. 11. — Direcțiile sanitar-veterinare și pentru siguranța
alimentelor județene, respectiv a municipiului București,
angajează personal specializat, în condițiile legii, în baza unui
contract individual de muncă încheiat pe perioadă determinată,
care să cuprindă obligatoriu și clauza de confidențialitate. Un
exemplar din contractul individual de muncă, încheiat în formă
legală, va fi pus la dispoziția unității.“
12. Articolul 12 va avea următorul cuprins:
îArt. 12. — În primele 3 zile lucrătoare ale lunii curente
direcția sanitar-veterinară și pentru siguranța alimentelor
județeană, respectiv a municipiului București, înaintează
unităților documentele de plată pentru activitatea
desfășurată în luna precedentă; sumele se stabilesc pe
baza documentului justificativ, întocmit și semnat de
reprezentantul legal al unității și transmis de persoana
specializată angajată să desfășoare activități de asistență
tehnică de specialitate în unitatea respectivă către
persoana desemnată responsabilă cu coordonarea
asistenței tehnice de specialitate.“
13. Articolul 13 va avea următorul cuprins:
îArt. 13. — (1) Asigurarea asistenței tehnice de
specialitate se realizează prin încheierea unui contract de
prestări de servicii între unitățile prevăzute în anexa nr. 1
și direcția sanitar-veterinară și pentru siguranța alimentelor
județeană, respectiv a municipiului București, pe raza
căreia își desfășoară activitatea.
(2) În baza contractului încheiat potrivit alin. (1) unitățile
în care se asigură personal specializat pentru desfășurarea
activității de asistență tehnică de specialitate virează în
contul direcției sanitar-veterinare și pentru siguranța
alimentelor județene, respectiv a municipiului București,
tarifele prevăzute în anexa nr. 2, calculate pentru
activitatea de asistență tehnică de specialitate desfășurată
de personalul specializat angajat, în termen de 5 zile de
la data primirii documentelor de plată.“
14. Articolul 14 se abrogă.

15. Articolul 15 va avea următorul cuprins:
îArt. 15. — Pentru buna desfășurare și exercitare a
activității de asistență tehnică de specialitate, unitățile
asigură personalului de specialitate definit la art. 2 lit. a)
condiții optime, în conformitate cu prevederile legale în
vigoare.“
16. Articolul 16 va avea următorul cuprins:
îArt. 16. — (1) În ultima zi a lunii ianuarie
administratorul unității asistate întocmește și înaintează
persoanei de specialitate situația privind producția
realizată/recepționată/comercializată în anul precedent,
asumată prin declarația pe propria răspundere, care
constituie baza de stabilire a sumelor care se vor încasa
lunar pentru asigurarea activității de asistență tehnică de
specialitate pentru anul curent, aceasta fiind actul oficial în
baza căruia direcția sanitar-veterinară și pentru siguranța
alimentelor județeană, respectiv a municipiului București,
întocmește lunar formalitățile de plată.
(2) Dacă unitatea de prelucrare, procesare, depozitare
sau valorificare a produselor de origine nonanimală deține
puncte de lucru, fără personalitate juridică distinctă, în mai
multe județe, dar a căror activitate se încadrează în
aceeași clasă CAEN, și dacă suma calculată pentru
activitatea de asistență tehnică de specialitate depășește
valoarea de 5.000 euro/lună, suma care trebuie plătită
pentru fiecare punct de lucru se calculează luându-se în
considerare ponderea fiecărui punct de lucru în activitatea
totală în ceea ce privește producția realizată/recepționată
sau comercializată, după caz, astfel încât per total unitate
să nu depășească valoarea maximă de 5.000 euro/lună.
(3) Un document cuprinzând ponderea la care face
referire alin. (2), precum și cuantumul sumelor de plată se
întocmește și se transmite de către administratorul unității
cu personalitate juridică direcțiilor sanitar-veterinare și
pentru siguranța alimentelor județene, respectiv a
municipiului București, pe raza cărora se află acele puncte
de lucru.
(4) Pentru depozitele de semințe de consum, situația
cantităților gradate la recepție lunar de către operatorii
economici de profil trebuie transmise tuturor direcțiilor
sanitar-veterinare și pentru siguranța alimentelor județene,
respectiv a municipiului București, de Comisia Națională de
Gradare a Semințelor de Consum.
(5) Pentru depozitele de semințe de consum care au
spații de depozitare fără personalitate juridică distinctă în
mai multe județe, dar pentru care suma calculată pentru
activitatea de asistență tehnică de specialitate depășește
valoarea de 5.000 euro/lună, un document privind ponderea
cantității de semințe gradate recepționate la nivelul fiecărui
județ se întocmește și se transmite de către administratorul
unității respective direcțiilor sanitar-veterinare și pentru
siguranța alimentelor județene, respectiv a municipiului
București, pe raza cărora se află acele puncte de lucru,
astfel încât per total unitate să nu depășească valoarea
maximă de 5.000 euro/lună.“
17. Articolul 17 va avea următorul cuprins:
îArt. 17. — Personalul specializat angajat este
subordonat tehnic și administrativ direcției sanitar-veterinare
și pentru siguranța alimentelor județene, respectiv a
municipiului București, prin persoana responsabilă cu
coordonarea activităților de asistență tehnică de specialitate
și are, în principal, următoarele obligații:
a) desfășurarea activității conform prevederilor
Ordonanței Guvernului nr. 42/2004 privind organizarea
activității sanitar-veterinare și pentru siguranța alimentelor,
publicată în Monitorul Oficial al României, Partea I, nr. 94
din 31 ianuarie 2004, aprobată cu modificări prin Legea
nr. 215/2004, cu modificările și completările ulterioare,
precum și dispozițiilor, instrucțiunilor și oricăror alte
reglementări legale;

13

MONITORUL OFICIAL AL ROMÂNIEI, PARTEA I, Nr. 673/4.VIII.2006
b) respectarea prevederilor contractului individual de
muncă încheiat cu direcția sanitar-veterinară și pentru
siguranța alimentelor județeană, respectiv a municipiului
București;
c) întocmirea și înaintarea la direcția sanitar-veterinară
și pentru siguranța alimentelor județeană, respectiv a
municipiului București, prin persoana responsabilă cu
coordonarea activităților de asistență tehnică de specialitate,
la termenele și în condițiile stabilite de aceasta, a situațiilor
și documentelor solicitate, precum și a celor prevăzute de
reglementările în vigoare;
d) păstrarea confidențialității activității desfășurate în
unitate, în raport cu alte persoane fizice sau juridice.“
18. Articolul 19 va avea următorul cuprins:
îArt. 19. — (1) Neplata în termenul prevăzut la art. 13
alin. (2) a sumelor calculate pentru activitatea de asistență
tehnică de specialitate atrage penalități, în conformitate cu
legislația în vigoare.
(2) Refuzul unității de a încheia cu direcția sanitarveterinară și pentru siguranța alimentelor județeană,
respectiv a municipiului București, contractul de prestări de
servicii pentru asigurarea asistenței tehnice de specialitate
în cel mult 90 de zile calendaristice atrage imposibilitatea
ca unitatea să mai poată funcționa, potrivit prevederilor
legale.
(3) Neplata în termen de cel mult 30 de zile
calendaristice a sumelor calculate pentru activitatea de

asistență tehnică de specialitate atrage retragerea
personalului de specialitate repartizat pentru unitatea
respectivă.
(4) Neplata sumelor restante calculate pentru activitatea
de asistență tehnică de specialitate în cel mult 60 de zile
calendaristice de la retragerea personalului de specialitate
repartizat pentru unitatea respectivă atrage rezilierea
contractului de prestări de servicii pentru asigurarea
asistenței tehnice de specialitate și imposibilitatea
desfășurării activității.“
19. Articolul 20 va avea următorul cuprins:
îArt. 20. — (1) Prin excepție de la art. 13 alin. (2),
pentru trimestrul IV al anului 2006, toate categoriile de
unități prevăzute în anexa nr. 1 virează în contul direcției
sanitar-veterinare și pentru siguranța alimentelor județene,
respectiv a municipiului București, un tarif de 40 euro/lună
pentru activitatea de asistență tehnică de specialitate,
exclusiv prelevările de probe și analizele de laborator.
(2) Pentru unitățile aflate în primul an de activitate,
sumele pentru activitatea de asistență tehnică de
specialitate se calculează în baza documentului justificativ
întocmit conform producției curente din luna precedentă.“
20. Anexa nr. 2 îTarifele pentru activitatea de
asistență, inspecție și control pentru siguranța alimentelor
în unitățile de prelucrare, procesare, depozitare, transport
și valorificare a produselor și subproduselor de origine
nonanimală“ se modifică și va avea următorul cuprins:
îANEXA Nr. 2

TARIFELE

pentru activitatea de asistență tehnică de specialitate în unitățile de prelucrare, procesare, depozitare,
și valorificare a produselor și subproduselor de origine nonanimală
Nr.
crt.

1.
2.
3.
4.
5.
6.
7.
8.
9.
10.
11.
12.
13.

14.

Tipul unității

Unități de fabricare a produselor de morărit, amidon și produselor din amidon
Unități de fabricare a pâinii și produselor proaspete de patiserie
Unități de fabricare a biscuiților, pișcoturilor, macaroanelor, tăițeilor, cușcușului și
altor produse similare
Unități de fabricare a uleiurilor și grăsimilor brute și rafinate
Unități de fabricare a margarinei și produselor comestibile similare
Unități de prelucrare și conservare a legumelor și fructelor
Unități de fabricare a sucurilor din legume și fructe
Unități de fabricare a zahărului și produselor zaharoase
Unități de fabricare a berii
Unități de fabricare a malțului
Unități de fabricare a vinurilor
Unități de producție a apelor minerale și a băuturilor nealcoolice
Unități de fabricare a altor produse alimentare
Depozite/antrepozite frigorifice și/sau depozite alimentare pentru produse alimentare
de origine nonanimală, cu excepția depozitelor de semințe de consum
Depozite de semințe de consum
Unități de comercializare angro pentru produse alimentare de origine nonanimală

Tariful

0,1 euro/tonă produs finit
0,1 euro/tonă produs finit
0,1 euro/tonă produs finit
0,4 euro/hl produs finit
0,4 euro/tonă produs finit
0,3 euro/tonă produs finit
0,4 euro/hl produs finit
0,4 euro/tonă produs finit
0,025 euro/hl produs finit
0,4 euro/tonă produs finit
0,2 euro/hl produs finit
0,025 euro/hl produs finit
0,4 euro/tonă produs finit
0,1 euro/tonă produs recepționat
0,03 euro/tonă gradată la recepție
0,1 euro/tonă produs comercializat

NOTĂ:

Tariful pentru unitățile cuprinse în prezenta anexă nu poate fi mai mic de 50 euro/lună și nu poate depăși 5.000 euro/lună.“
Art. III. — Prezentul ordin va fi publicat în Monitorul Oficial al României, Partea I.
Președintele Autorității Naționale Sanitare Veterinare și pentru Siguranța Alimentelor,
Marian Avram

București, 3 august 2006.
Nr. 174.

14

MONITORUL OFICIAL AL ROMÂNIEI, PARTEA I, Nr. 673/4.VIII.2006

MINISTERUL SĂNĂTĂȚII PUBLICE
Nr. 829 din 10 iulie 2006

MINISTERUL EDUCAȚIEI ȘI CERCETĂRII
Nr. 4.724 din 19 iulie 2006

ORDIN
pentru modificarea art. 5 din Ordinul ministrului sănătății și al ministrului educației și cercetării
nr. 546/4.260/2004 privind stabilirea specialităților înrudite, care pot fi obținute
ca a doua specialitate fără susținerea concursului de rezidențiat
Având în vedere prevederile Hotărârii Guvernului nr. 899/2002 privind organizarea învățământului postuniversitar
medical și farmaceutic uman, cu modificările și completările ulterioare,
văzând Referatul Direcției generale organizare, resurse umane, dezvoltare profesională și salarizare nr. E.N. 1.756 din
10 iulie 2006,
în temeiul dispozițiilor Hotărârii Guvernului nr. 862/2006 privind organizarea și funcționarea Ministerului Sănătății,
cu modificările și completările ulterioare, și ale Hotărârii Guvernului nr. 223/2005 privind organizarea și funcționarea
Ministerului Educației și Cercetării, cu modificările și completările ulterioare,
ministrul sănătății publice și ministrul educației și cercetării emit următorul ordin:
Art. I. — Articolul 5 din Ordinul ministrului sănătății și al
ministrului educației și cercetării nr. 546/4.260/2004 privind
stabilirea specialităților înrudite, care pot fi obținute ca
a doua specialitate fără susținerea concursului de
rezidențiat, publicat în Monitorul Oficial al României, Partea I,
nr. 740 din 17 august 2004, se modifică după cum
urmează:
îArt. 5. — Stagiul de pregătire în vederea obținerii celei
de-a doua specialități se efectuează conform prevederilor
Hotărârii Guvernului nr. 899/2002 privind organizarea
învățământului postuniversitar medical și farmaceutic uman,
cu modificările și completările ulterioare. Un coordonator
poate avea în pregătire cel mult 4 medici specialiști/primari
în cea de-a doua specialitate. În cazul în care solicitările
Ministrul sănătății publice,
Gheorghe Eugen Nicolăescu

depășesc capacitatea de pregătire, se instituie test de
departajare.“
Art. II. — Ministerul Sănătății Publice, prin Centrul
Național de Perfecționare în Domeniul Sanitar București, va
organiza alegerea locurilor devenite disponibile în urma
aplicării prevederilor art. I, cu respectarea condițiilor în care
s-a desfășurat testul de departajare.
Art. III. — Direcțiile din cadrul Ministerului Sănătății
Publice, Centrul Național de Perfecționare în Domeniul
Sanitar București, autoritățile de sănătate publică și
ministerele cu rețea sanitară proprie vor duce la îndeplinire
prevederile prezentului ordin.
Art. IV. — Prezentul ordin se publică în Monitorul Oficial
al României, Partea I.
Ministrul educației și cercetării,
Mihail Hărdău

MINISTERUL SĂNĂTĂȚII PUBLICE

ORDIN
pentru stabilirea atribuțiilor comitetului director din cadrul spitalului public
Având în vedere prevederile art. 183 alin. (3) din Legea nr. 95/2006 privind reforma în domeniul sănătății,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției generale organizare, resurse umane, dezvoltare profesională și
salarizare nr. E.N. 2.517 din 27 iulie 2006,
ministrul sănătății publice emite următorul ordin:
Art. 1. — Comitetul director al spitalului public are
următoarele atribuții:
1. elaborează planul de dezvoltare al spitalului pe
perioada mandatului, în baza propunerilor scrise ale
consiliului medical;
2. elaborează, pe baza propunerilor consiliului medical,
planul anual de furnizare de servicii medicale al spitalului;
3. propune managerului, în vederea aprobării:
a) numărul de personal, pe categorii și locuri de muncă,
în funcție de reglementările în vigoare;
b) organizarea concursurilor pentru posturile vacante, în
urma consultării cu sindicatele, conform legii;

4. elaborează regulamentul de organizare și funcționare,
regulamentul intern și organigrama spitalului, în urma
consultării cu sindicatele, conform legii;
5. propune spre aprobare managerului și urmărește
implementarea de măsuri organizatorice privind
îmbunătățirea calității actului medical, a condițiilor de
cazare, igienă și alimentație, precum și de măsuri de
prevenire a infecțiilor nosocomiale, conform normelor
aprobate prin ordin al ministrului sănătății publice;
6. elaborează proiectul bugetului de venituri și cheltutieli
al spitalului, pe baza centralizării de către compartimentul
economico-financiar a propunerilor fundamentate ale

MONITORUL OFICIAL AL ROMÂNIEI, PARTEA I, Nr. 673/4.VIII.2006
conducătorilor secțiilor și compartimentelor din structura
spitalului, pe care îl supune aprobării managerului;
7. urmărește realizarea indicatorilor privind execuția
bugetului de venituri și cheltuieli pe secții și compartimente,
asigurând sprijin șefilor de secții și compartimente pentru
încadrarea în bugetul alocat;
8. analizează propunerea consiliului medical privind
utilizarea fondului de dezvoltare, pe care îl supune spre
aprobare managerului;
9. asigură monitorizarea și raportarea indicatorilor
specifici activității medicale, financiari, economici, precum și
a altor date privind activitatea de supraveghere, prevenire
și control, pe care le prezintă managerului, conform
metodologiei stabilite;
10. analizează, la propunerea consiliului medical,
măsurile pentru dezvoltarea și îmbunătățirea activității
spitalului, în concordanță cu nevoile de servicii medicale
ale populației, dezvoltarea tehnologiilor medicale, ghidurilor
și protocoalelor de practică medicale;
11. elaborează planul de acțiune pentru situații speciale
și asistența medicală în caz de război, dezastre, atacuri
teroriste, conflicte sociale și alte situații de criză;
12. la propunerea consiliului medical, întocmește,
fundamentează și prezintă spre aprobare managerului
planul anual de achiziții publice, lista investițiilor și a
lucrărilor de reparații curente și capitale care urmează să
se realizeze într-un exercițiu financiar, în condițiile legii, și
răspunde de realizarea acestora;
13. analizează, trimestrial sau ori de câte ori este
nevoie, modul de îndeplinire a obligațiilor asumate prin
contracte și propune managerului măsuri de îmbunătățire a
activității spitalului;
14. întocmește informări lunare, trimestriale și anuale cu
privire la execuția bugetului de venituri și cheltuieli, pe care
le analizează cu consiliul medical și le prezintă autorității
de sănătate publică județene sau a municipiului București,
precum și Ministerului Sănătății Publice, respectiv
ministerelor cu rețea sanitară proprie, la solicitarea
acestora;
15. negociază, prin manager, directorul medical și
directorul financiar-contabil, contractele de furnizare de
servicii medicale cu casele de asigurări de sănătate;
16. se întrunește lunar sau ori de câte ori este nevoie,
la solicitarea majorității membrilor săi ori a managerului
spitalului public, și ia decizii în prezența a cel puțin două
treimi din numărul membrilor săi, cu majoritatea absolută a
membrilor prezenți;
17. face propuneri privind structura organizatorică,
reorganizarea, restructurarea, schimbarea sediului și a
denumirii spitalului;
18. negociază cu șeful de secție/laborator și propune
spre aprobare managerului indicatorii specifici de
performanță ai managementului secției/laboratorului/
serviciului, care vor fi prevăzuți ca anexă la contractul de
administrare al secției/laboratorului;
19. răspunde în fața managerului pentru îndeplinirea
atribuțiilor care îi revin;

20. analizează activitatea membrilor săi pe baza
rapoartelor de evaluare și elaborează raportul anual de
activitate al spitalului.
Art. 2. — Directorul medical are următoarele atribuții
specifice:
1. în calitate de președinte al consiliului medical,
coordonează și răspunde de elaborarea la termen a
propunerilor privind planul de dezvoltare al spitalului, planul
anual de servicii medicale, bugetul de venituri și cheltuieli;
2. monitorizează calitatea serviciilor medicale acordate la
nivelul spitalului, inclusiv prin evaluarea satisfacției
pacienților, și elaborează, împreună cu șefii de secții,
propuneri de îmbunătățire a activității medicale;
3. aprobă protocoale de practică medicală la nivelul
spitalului și monitorizează procesul de implementare a
protocoalelor și ghidurilor de practică medicală la nivelul
întregului spital;
4. răspunde de coordonarea și corelarea activităților
medicale desfășurate la nivelul secțiilor pentru asigurarea
tratamentului adecvat pentru pacienții internați;
5. coordonează implementarea programelor de sănătate
la nivelul spitalului;
6. întocmește planul de formare și perfecționare a
personalului medical, la propunerea șefilor de secții și
laboratoare;
7. avizează utilizarea bazei de date medicale a spitalului
pentru activități de cercetare medicală, în condițiile legii;
8. asigură respectarea normelor de etică profesională și
deontologie medicală la nivelul spitalului, colaborând cu
Colegiul Medicilor din România;
9. răspunde de acreditarea personalului medical al
spitalului și de acreditarea activităților medicale desfășurate
în spital, în conformitate cu legislația în vigoare;
10. analizează și ia decizii în situația existenței unor
cazuri medicale deosebite (de exemplu, cazuri foarte
complicate, care necesită o durată de spitalizare mult
prelungită, morți subite etc.);
11. participă, alături de manager, la organizarea
asistenței medicale în caz de dezastre, epidemii și în alte
situații speciale;
12. stabilește coordonatele principale privind consumul
de medicamente și materiale sanitare la nivelul spitalului,
în vederea unei utilizări judicioase a fondurilor spitalului,
prevenirii polipragmaziei și a rezistenței la medicamente;
13. supervizează respectarea prevederilor în vigoare
referitoare la documentația medicală a pacienților tratați,
asigurarea confidențialității datelor medicale, constituirea
arhivei spitalului.
Art. 3. — Direcțiile de specialitate din cadrul Ministerului
Sănătății Publice, autoritățile de sănătate publică județene
și a municipiului București, ministerele și instituțiile cu rețea
sanitară proprie, precum și spitalele publice vor duce la
îndeplinire dispozițiile prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu

București, 27 iulie 2006.
Nr. 921.

15

16

MONITORUL OFICIAL AL ROMÂNIEI, PARTEA I, Nr. 673/4.VIII.2006

MINISTERUL SĂNĂTĂȚII PUBLICE

ORDIN
pentru abrogarea Ordinului ministrului sănătății și familiei nr. 1.005/2002
privind aprobarea criteriilor de clasificare a dispozitivelor medicale
Având în vedere prevederile art. 9 din Legea nr. 176/2000 privind dispozitivele medicale, republicată,
văzând Referatul de aprobare al Direcției farmaceutice nr. E.N. 2.631 din 31 iulie 2006,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
ministrul sănătății publice emite următorul ordin:
Art. 1. — Se abrogă Ordinul ministrului sănătății și
familiei nr. 1.005/2002 privind aprobarea criteriilor de
clasificare a dispozitivelor medicale, publicat în

Monitorul Oficial al României, Partea I, nr. 945 din
23 decembrie 2002.
Art. 2. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu

București, 31 iulie 2006.
Nr. 931.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 673/4.VIII.2006 conține 16 pagini.

Prețul: 1,15 lei

&JUYDGY|118492]
ISSN 1453—4495

