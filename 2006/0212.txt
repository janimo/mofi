Anul 174 (XVIII) — Nr. 212

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 8 martie 2006

SUMAR

Nr.

Pagina
LEGI ȘI DECRETE

27.

215.

Pagina

1–2

DECIZII ALE CURȚII CONSTITUȚIONALE
Decizia nr. 108 din 14 februarie 2006 referitoare la
excepția de neconstituționalitate a dispozițiilor
art. 19, art. 20 alin. (1) și art. 24 alin. (3) din
Legea nr. 154/1998 privind sistemul de stabilire a
salariilor de bază în sectorul bugetar și a
indemnizațiilor pentru persoane care ocupă funcții
de demnitate publică, precum și ale art. 35 din
Legea nr. 393/2004 privind Statutul aleșilor locali .....

2–5

2

— Lege privind aprobarea Ordonanței de urgență
a Guvernului nr. 131/2005 pentru prorogarea
termenului prevăzut la art. 19 alin. (1) din Legea
nr. 102/2005 privind înființarea, organizarea și
funcționarea Autorității Naționale de Supraveghere
a Prelucrării Datelor cu Caracter Personal ............

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției Naționale pentru
Întreprinderi Mici și Mijlocii și Cooperație privind
aprobarea Procedurii de implementare a
Programului
pentru
sprijinirea
dezvoltării
întreprinderilor mici și mijlocii prin fonduri în limita
sumelor plătite pentru profitul brut reinvestit .........

5–16

— Decret pentru promulgarea Legii privind
aprobarea Ordonanței de urgență a Guvernului
nr. 131/2005 pentru prorogarea termenului prevăzut
la art. 19 alin. (1) din Legea nr. 102/2005 privind
înființarea, organizarea și funcționarea Autorității
Naționale de Supraveghere a Prelucrării Datelor
cu Caracter Personal ...............................................

LEGI

Nr.

64.

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 131/2005
pentru prorogarea termenului prevăzut la art. 19 alin. (1) din Legea nr. 102/2005
privind înființarea, organizarea și funcționarea Autorității Naționale de Supraveghere
a Prelucrării Datelor cu Caracter Personal
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 131 din 22 septembrie 2005 pentru

prorogarea termenului prevăzut la art. 19 alin. (1) din
Legea nr. 102/2005 privind înființarea, organizarea și

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 212/8.III.2006

funcționarea Autorității Naționale de Supraveghere a

Monitorul Oficial al României, Partea I, nr. 883 din

Prelucrării Datelor cu Caracter Personal*), publicată în

3 octombrie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 28 februarie 2006.
Nr. 27.
*) Ordonanța de urgență a Guvernului nr. 131/2005 a fost abrogată prin art. III din Ordonanța de urgență a Guvernului nr. 163/2005, publicată
în Monitorul Oficial al României, Partea I, nr. 1.061 din 28 noiembrie 2005.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 131/2005
pentru prorogarea termenului prevăzut la art. 19 alin. (1) din Legea nr. 102/2005 privind înființarea,
organizarea și funcționarea Autorității Naționale de Supraveghere a Prelucrării Datelor
cu Caracter Personal
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 131/2005 pentru
prorogarea termenului prevăzut la art. 19 alin. (1) din
Legea nr. 102/2005 privind înființarea, organizarea și

funcționarea Autorității Naționale de Supraveghere a
Prelucrării Datelor cu Caracter Personal și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 27 februarie 2006.
Nr. 215.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 108
din 14 februarie 2006

referitoare la excepția de neconstituționalitate a dispozițiilor art. 19, art. 20 alin. (1)
și art. 24 alin. (3) din Legea nr. 154/1998 privind sistemul de stabilire a salariilor de bază
în sectorul bugetar și a indemnizațiilor pentru persoane care ocupă funcții de demnitate publică,
precum și ale art. 35 din Legea nr. 393/2004 privind Statutul aleșilor locali
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Antonia Constantin
Ioana Marilena Chiorean

— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 19, art. 20 alin. (1) și art. 24
alin. (3) din Legea nr. 154/1998 privind sistemul de stabilire
a salariilor de bază în sectorul bugetar și a indemnizațiilor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 212/8.III.2006
pentru persoane care ocupă funcții de demnitate publică,
precum și ale art. 35 din Legea nr. 393/2004 privind
Statutul aleșilor locali, excepție ridicată de Gheorghe
Grameni și Hristachi Ciamatu în Dosarul nr. 739/M/2005 al
Curții de Apel Constanța — Secția pentru cauze cu minori
și de familie, precum și pentru cauze privind conflicte de
muncă și asigurări sociale.
La apelul nominal se constată lipsa părților, față de
care procedura de citare a fost legal îndeplinită.
Președintele dispune să se facă apelul și în dosarele
nr.
891D/2005,
nr.
894D/2005—902D/2005,
nr. 909D/2005—911D/2005, nr. 924D/2005—927D/2005,
nr. 957D/2005, nr. 960D/2005—965D/2005, nr. 1.053D/2005,
nr. 1.054D/2005 și nr. 58D/2006, care au același obiect.
La apelul nominal în aceste dosare se constată lipsa
părților, față de care procedura de citare a fost legal
îndeplinită.
Magistratul-asistent referă asupra cererii depuse la
Dosarul nr. 909D/2005 de către autorul excepției, Cristea
Gâscan, pentru acordarea unui nou termen de judecată din
cauza imposibilității de prezentare, precum și asupra cererii
depuse la Dosarul nr. 960D/2005 de către autorii excepției,
Mariana Gâju și Constantin Bălan, pentru amânarea
judecății în vederea angajării unui apărător.
Reprezentantul Ministerului Public solicită admiterea
cererilor de amânare.
Curtea, în temeiul art. 156 din Codul de procedură
civilă, respinge cererile de amânare depuse de Cristea
Gâscan în Dosarul nr. 909D/2005 și de Mariana Gâju și
Constantin Bălan în Dosarul nr. 960D/2005.
Curtea, din oficiu, pune în discuție conexarea dosarelor
nr.
891D/2005,
nr.
894D/2005—902D/2005,
nr. 909D/2005—911D/2005, nr. 924D/2005—927D/2005,
nr. 957D/2005, nr. 960D/2005—965D/2005, nr. 1.053D/2005,
nr. 1.054D/2005 și nr. 58D/2006 la Dosarul nr. 890D/2005,
având în vedere faptul că sunt îndeplinite cerințele
prevăzute de art. 53 alin. (5) din Legea nr. 47/1992.
Reprezentantul Ministerului Public arată că este de
acord cu conexarea, întrucât dosarele au obiect identic.
Curtea, având în vedere identitatea de obiect a cauzelor
menționate, în temeiul dispozițiilor art. 53 alin. (5)
din Legea nr. 47/1992, dispune conexarea
dosarelor nr. 891D/2005, nr. 894D/2005—902D/2005,
nr. 909D/2005—911D/2005, nr. 924D/2005—927D/2005,
nr. 957D/2005, nr. 960D/2005—965D/2005, nr. 1.053D/2005,
nr. 1.054D/2005 și nr. 58D/2006 la Dosarul nr. 890D/2005,
care este primul înregistrat.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate ca fiind neîntemeiată, întrucât
prevederile legale criticate nu contravin art. 16 din
Constituție.
C U R T E A,

având în vedere actele și lucrările dosarelor, constată
următoarele:
Prin încheierile din 25 octombrie 2005, pronunțate în
dosarele nr. 739/M/2005, nr. 740/M/2005, nr. 741/M/2005,
nr. 742/M/2005, nr. 743/M/2005, nr. 744/M/2005,
nr. 745/M/2005 și nr. 746/M/2005, prin încheierile din
18 octombrie 2005, pronunțate în dosarele nr. 645/M/2005,
nr. 662/M/2005, nr. 666/M/2005, nr. 670/M/2005,
nr. 671/M/2005 și nr. 674/M/2005, prin încheierile din
8 noiembrie 2005, pronunțate în dosarele nr. 665/M/2005,
nr. 669/M/2005, nr. 673/M/2005, nr. 807/M/2005,

3

nr. 809/M/2005, nr. 811/M/2005, nr. 814/M/2005 și
nr. 816/M/2005, prin încheierile din 22 noiembrie 2005,
pronunțate în dosarele nr. 805/M/2005, nr. 806/M/2005,
nr. 808/M/2005, nr. 810/M/2005 și nr. 815/M/2005, toate
ale Curții de Apel Constanța — Secția pentru cauze cu
minori și de familie, precum și pentru cauze privind
conflicte de muncă și asigurări sociale, precum și prin
Încheierea din 3 noiembrie 2005, pronunțată în Dosarul
nr. 2.706/2005 al Curții de Apel Târgu Mureș — Secția
comercială și de contencios administrativ, Curtea
Constituțională a fost sesizată cu excepția de
neconstituționalitate a dispozițiilor art. 19, art. 20 alin. (1)
și art. 24 alin. (3) din Legea nr. 154/1998 privind sistemul
de stabilire a salariilor de bază în sectorul bugetar și a
indemnizațiilor pentru persoane care ocupă funcții de
demnitate publică, precum și ale art. 35 din Legea
nr. 393/2004 privind Statutul aleșilor locali. Excepția a fost
ridicată de Gheorghe Grameni și Hristachi Ciamatu, de
Avram Ghebeni, Marian Sărăcilă și Vintilă Sărăcilă, de
Gigel Sava și Nicolae Ilie, de Mugur Viorel Mitrana și
Alexandru Sandu, de Vasile Neicu și Gheorghe Martinescu,
de Marian Gâscan și Octavian Erimia, de Ion Tănase și
Ion Popescu, de Vasile Băjan, Marinel Eftinca și Ion Baciu,
de Valeriu Iacoboaiea, de Constantin Radu, de Constantin
Bentea și Dumitru Nebunu, de Cristea Gâscan, de Marcela
Rădulescu și Dumitru Nedea, de Gheorghe Murat și Ion
Legănel, de Ion Roman și Ion Bogdan, de Dumitru Dedu și
Neagu Gheorghe Tănase, de Stelian Gheorghe, de
Gheorghe Frigioi, Marian Stan și Ștefan Toma, de Eugen
Dumitru și Vasile Banu Cojocaru, de Mariana Gâju și
Constantin Bălan, de Antoaneta Mândrescu și Ion Adam,
de Dan Anica și Pavel Crișan, de Ion Ioniță și Cristian
Andrei, de Florin-Georgel Onescu, Ioan Dinu, Ion Burcea și
Vasile Dumitrașcu, de Ion Oprea și Silvius Nițu, de
Constantin Cimpoiașu și Nelu Miu, de Gabriel Tatulescu și
Ion Beiu, precum și de Consiliul Local al Comunei Chiheru
de Jos, județul Mureș, în cadrul unor litigii de muncă,
având ca obiect plata sporului pentru vechime.
În motivarea excepției de neconstituționalitate autorii
acesteia susțin că dispozițiile legale criticate, prevăzând că
pentru demnitari, printre care și aleșii locali — primari și
viceprimari, unica formă de remunerare a activității
desfășurate o constituie indemnizația lunară, dreptul la
sporul pentru vechime în muncă recunoscându-l numai
pentru unele categorii de salariați, au caracter discriminativ,
contrar prevederilor art. 16 alin. (1), precum și celor ale
art. 20 din Constituție, cu raportare la art. 26 din Pactul
internațional cu privire la drepturile civile și politice.
Curtea de Apel Constanța — Secția pentru cauze cu
minori și de familie, precum și pentru cauze privind
conflicte de muncă și asigurări sociale și-a exprimat opinia
în sensul că dispozițiile legale criticate sunt constituționale,
deoarece instituirea unor reglementări juridice diferențiate în
privința drepturilor și obligațiilor unor categorii de cetățeni
care se află în situații diferite nu este contrară art. 16
alin. (1) din Constituție.
Curtea de Apel Târgu Mureș — Secția comercială și de
contencios administrativ și-a exprimat opinia în sensul că
excepția de neconstituționalitate este neîntemeiată, întrucât
funcția de primar este una de demnitate publică, iar
sporurile și premiile sunt specifice salariaților în baza unui
contract de muncă.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 212/8.III.2006

președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, întrucât dispozițiile legale criticate nu
conțin discriminări, ci legiuitorul a înțeles să reglementeze
diferit situația primarilor și a viceprimarilor față de celelalte
categorii de persoane, în funcție de criterii obiective.
Avocatul Poporului consideră că dispozițiile legale
criticate sunt constituționale, întrucât acestea se aplică
tuturor persoanelor aflate în situațiile prevăzute în ipotezele
normelor legale, fără nici o discriminare pe criterii arbitrare,
iar instituirea unor categorii de persoane cu sisteme de
salarizare specifice este justificată de situația diferită a
acestor categorii de persoane față de alți salariați.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 19, art. 20 alin. (1) și art. 24 alin. (3) din
Legea nr. 154/1998 privind sistemul de stabilire a salariilor
de bază în sectorul bugetar și a indemnizațiilor pentru
persoane care ocupă funcții de demnitate publică, publicată
în Monitorul Oficial al României, Partea I, nr. 266 din
16 iulie 1998, precum și dispozițiile art. 35 din Legea
nr. 393/2004 privind Statutul aleșilor locali, publicată în
Monitorul Oficial al României, Partea I, nr. 912 din
7 octombrie 2004.
Dispoziții legale criticate din Legea nr. 154/1998 au
următorul conținut:
— Art. 19: îPersoanele care ocupă funcții de demnitate
publică au dreptul, pentru activitatea desfășurată, la o
indemnizație lunară, stabilită în conformitate cu prevederile
anexei nr. II.“;
— Art. 20 alin. (1): îIndemnizația lunară, prevăzută la
art. 19, este unica formă de remunerare a activității
corespunzătoare funcției și reprezintă baza de calcul pentru
stabilirea drepturilor și obligațiilor care se determină în raport
cu venitul salarial.“;
— Art. 24 alin. (3): îDispozițiile legale referitoare la alte
drepturi salariale, cum sunt sporurile pentru condițiile de
muncă, sporul pentru vechimea în muncă, alte sporuri, precum
și premiile și stimulentele, acordate persoanelor ale căror
salarii de bază se stabilesc potrivit grilelor de salarizare
prevăzute în anexele nr. III—VIII, rămân în vigoare.“
Art. 35 din Legea nr. 393/2004 are următorul conținut:
îPrimarii și viceprimarii, precum și președinții și vicepreședinții
consiliilor județene au dreptul la o indemnizație lunară, stabilită
potrivit legii. De asemenea, ei au dreptul la decontarea, în
condițiile legii, a cheltuielilor legate de exercitarea mandatului.“

Autorii excepției consideră că dispozițiile legale atacate
contravin prevederilor art. 16 alin. (1) din Constituție, care
consacră egalitatea cetățenilor în fața legii, fără privilegii și
fără discriminări, precum și prevederilor art. 26 din Pactul
internațional cu privire la drepturile civile și politice, ratificat
de România prin Decretul nr. 212/1974, publicat în
Buletinul Oficial nr. 146 din 20 noiembrie 1976, care
proclamă dreptul tuturor persoanelor la ocrotire egală din
partea legii.
Analizând excepția de neconstituționalitate, Curtea
constată următoarele:
Stabilirea sistemului de salarizare pentru sectorul
bugetar este un drept și o obligație a legiuitorului. În
exercitarea acestui drept și îndeplinirea acestei obligații a
fost adoptată Legea nr. 154/1998, care, potrivit rolului
definit în art. 1 lit. c), creează cadrul legislativ și pentru
remunerarea persoanelor care ocupă funcții de demnitate
publică, categorie în care se încadrează inclusiv primarii și
viceprimarii unităților administrativ-teritoriale.
Sistemul de salarizare instituit prin această lege se
bazează pe principiul stabilirii salariilor și a indemnizațiilor
conform valorii de referință universale și a valorilor de
referință sectoriale, prevăzute în bugetul de stat, prin
înmulțirea acestora cu coeficienții de multiplicare prevăzute
de lege. Valorile de referință sunt diferite în raport cu
importanța sectoarelor de activitate la care se referă, iar
coeficienții de multiplicare diferă la categorii de demnitari și
salariați.
Art. 19 din Legea nr. 154/1998 prevede dreptul
persoanelor care ocupă funcții de demnitate publică la o
indemnizație lunară, care, potrivit art. 20 alin. (1) din
aceeași lege, constituie unica formă de remunerare a
activității corespunzătoare funcției. Alin. (3) al art. 24
prevede aplicabilitatea dispozițiilor altor acte normative
referitoare la alte drepturi salariale, cum sunt și sporurile,
în cazul categoriilor de persoane ale căror salarii de bază
se stabilesc potrivit grilelor de salarizare prevăzute în
anexele nr. III—VIII.
Art. 35 din Legea nr. 393/2004 prevede dreptul
primarilor și viceprimarilor, precum și al președinților și
vicepreședinților consiliilor județene la o indemnizație lunară
stabilită potrivit legii.
Curtea constată că sporurile, premiile și alte stimulente,
acordate demnitarilor și altor salariați prin acte normative,
reprezintă drepturi salariale suplimentare, iar nu drepturi
fundamentale, consacrate și garantate de Constituție.
Diferențierea indemnizațiilor și a salariilor de bază pentru
demnitari și alți salariați din sectorul bugetar este opțiunea
liberă a legiuitorului, ținând seama de importanța și
complexitatea diferitelor funcții. Legiuitorul este în drept,
totodată, să instituie anumite sporuri la indemnizațiile și
salariile de bază, premii periodice și alte stimulente, pe
care le poate diferenția în funcție de categoriile de
personal cărora li se acordă, le poate modifica în diferite
perioade de timp, le poate suspenda sau chiar anula.
După cum a statuat de nenumărate ori Curtea
Constituțională în jurisprudența sa, în acord și cu practica
constantă a Curții Europene a Drepturilor Omului
(de exemplu, cauza Marckx împotriva Belgiei, 1979),
principiul egalității în drepturi și al nediscriminării se aplică
doar situațiilor egale ori analoage, iar tratamentul juridic
diferențiat, instituit în considerarea unor situații obiectiv
diferite, nu reprezintă nici privilegii și nici discriminări.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 212/8.III.2006

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19, art. 20 alin. (1) și art. 24 alin. (3) din Legea
nr. 154/1998 privind sistemul de stabilire a salariilor de bază în sectorul bugetar și a indemnizațiilor pentru persoane care
ocupă funcții de demnitate publică, precum și ale art. 35 din Legea nr. 393/2004 privind Statutul aleșilor locali, excepție
ridicată de Gheorghe Grameni și Hristachi Ciamatu, de Avram Ghebeni, Marian Sărăcilă și Vintilă Sărăcilă, de Gigel
Sava și Nicolae Ilie, de Mugur Viorel Mitrana și Alexandru Sandu, de Vasile Neicu și Gheorghe Martinescu, de Marian
Gâscan și Octavian Erimia, de Ion Tănase și Ion Popescu, de Vasile Băjan, Marinel Eftinca și Ion Baciu, de Valeriu
Iacoboaiea, de Constantin Radu, de Constantin Bentea și Dumitru Nebunu, de Cristea Gâscan, de Marcela Rădulescu și
Dumitru Nedea, de Gheorghe Murat și Ion Legănel, de Ion Roman și Ion Bogdan, de Dumitru Dedu și Neagu Gheorghe
Tănase, de Stelian Gheorghe, de Gheorghe Frigioi, Marian Stan și Ștefan Toma, de Eugen Dumitru și Vasile Banu
Cojocaru, de Mariana Gâju și Constantin Bălan, de Antoaneta Mândrescu și Ion Adam, de Dan Anica și Pavel Crișan, de
Ion Ioniță și Cristian Andrei, de Florin-Georgel Onescu, Ioan Dinu, Ion Burcea și Vasile Dumitrașcu, de Ion Oprea și
Silvius Nițu, de Constantin Cimpoiașu și Nelu Miu, de Gabriel Tatulescu și Ion Beiu în dosarele nr. 739/M/2005,
nr. 742/M/2005, nr. 662/M/2005, nr. 671/M/2005, nr. 811/M/2005, nr. 745/M/2005, nr. 673/M/2005, nr. 741/M/2005,
nr. 670/M/2005, nr. 645/M/2005, nr. 744/M/2005, nr. 816/M/2005, nr. 809/M/2005, nr. 669/M/2005, nr. 740/M/2005,
nr. 666/M/2005, nr. 746/M/2005, nr. 743/M/2005, nr. 806/M/2005, nr. 807/M/2005, nr. 808/M/2005, nr. 814/M/2005,
nr. 815/M/2005, nr. 665/M/2005, nr. 674/M/2005, nr. 805/M/2005, nr. 810/M/2005 ale Curții de Apel Constanța — Secția
pentru cauze cu minori și de familie, precum și pentru cauze privind conflicte de muncă și asigurări sociale, precum și
de Consiliul Local al Comunei Chiheru de Jos, județul Mureș, în Dosarul nr. 2.706/2005 al Curții de Apel Târgu Mureș —
Secția comercială și de contencios administrativ.
Definitivă și general obligatorie.
Pronunțată în ședința publică din data de 14 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Procedurii de implementare a Programului pentru sprijinirea dezvoltării
întreprinderilor mici și mijlocii prin fonduri în limita sumelor plătite pentru profitul brut reinvestit
Având în vedere prevederile anexei nr. 3/12/18 la Legea bugetului de stat pe anul 2006 nr. 379/2005, ale
art. 261 din Legea nr. 364/2004 privind stimularea înființării și dezvoltării întreprinderilor mici și mijlocii, cu modificările și
completările ulterioare, precum și prevederile art. 4 alin. (1) pct. 12 din Hotărârea Guvernului nr. 753/2003 privind
organizarea și funcționarea Agenției Naționale pentru Întreprinderi Mici și Mijlocii și Cooperație, cu modificările și
completările ulterioare,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. 1. — Se aprobă Procedura de implementare
a

Programului

pentru

sprijinirea

dezvoltării

întreprinderilor mici și mijlocii prin fonduri în limita
sumelor plătite pentru profitul brut reinvestit, prevăzută

în anexa care face parte integrantă din prezentul
ordin.
Art. 2. — Prezentul ordin va fi publicat în Monitorul
Oficial al României, Partea I, și va intra în vigoare de
la data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 22 februarie 2006.
Nr. 64.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 212/8.III.2006
ANEXĂ

PROCEDURA DE IMPLEMENTARE
a Programului pentru sprijinirea dezvoltării întreprinderilor mici și mijlocii
prin fonduri în limita sumelor plătite pentru profitul brut reinvestit
1. Obiectivul Programului
Obiectivul principal al Programului pentru sprijinirea
dezvoltării întreprinderilor mici și mijlocii prin fonduri în
limita sumelor plătite pentru profitul brut reinvestit, denumit
în continuare Program, îl constituie creșterea competitivității
și capitalizarea întreprinderilor mici și mijlocii, realizându-se
astfel o mai bună consolidare a capitalului autohton în
perspectiva integrării României în Uniunea Europeană și a
competiției la care vor fi supuse aceste societăți pe piața
unică. Prin Program se alocă fonduri în valoare de până la
100 mii lei (RON)/beneficiar, în limita impozitului pe profit
datorat și plătit, aferent anului 2005.
2. Bugetul Programului
Bugetul alocat Programului pentru anul bugetar 2006
este de 8,1 milioane lei (RON), din care:
a) 8,07 milioane lei (RON) pentru alocarea de fonduri
conform pct. 5.1;
b) 0,03 milioane lei (RON) la dispoziția Agenției
Naționale pentru Întreprinderi Mici și Mijlocii și Cooperație,
constând în cheltuieli pentru implementarea, promovarea,
administrarea, monitorizarea și evaluarea Programului.
3. Beneficiari eligibili
(1) Pot beneficia de alocații financiare nerambursabile în
cadrul Programului agenții economici, dacă îndeplinesc
cumulativ la data solicitării următoarele criterii de
eligibilitate:
a) sunt persoane juridice (societăți comerciale/societăți
cooperative), așa cum sunt definite de Legea nr. 346/2004
privind stimularea înființării și dezvoltării întreprinderilor mici
și mijlocii, cu modificările și completările ulterioare;
b) nu sunt în stare de dizolvare, reorganizare judiciară,
lichidare, insolvență, faliment sau suspendare temporară a
activității;
c) realizează o cifră de afaceri netă de până la
50 milioane euro, echivalent în lei, sau dețin active totale
care nu depășesc echivalentul în lei a 43 milioane euro,
conform ultimei situații financiare aprobate; prin active totale
se înțelege active imobilizate plus active circulante plus
cheltuieli în avans;
d) au numărul mediu scriptic anual de personal de până
la 249 de salariați;
e) au capital social integral privat, sunt înregistrate și își
desfășoară activitatea pe teritoriul României;
f) au cel puțin un an de la înființare la data depunerii
cererii-tip pentru alocarea de fonduri;
g) și-au îndeplinit obligațiile exigibile de plată a
impozitelor către bugetul general consolidat;
h) și-au îndeplinit obligațiile exigibile de plată a
impozitelor către bugetele locale;
i) au încheiat anul fiscal anterior anului în curs cu bilanț
pozitiv și au reinvestit în tot sau în parte profitul;
j) nu au aplicat amortizarea accelerată prevăzută de
Legea nr. 571/2003 privind Codul fiscal, cu modificările și
completările ulterioare, pentru activele pentru care solicită
fonduri în cadrul Programului.
(2) Întreprinderea este obligată să mențină investiția
pentru care va beneficia de alocații financiare
nerambursabile în cadrul Programului pentru o perioadă de
minimum 5 ani.
(3) Nu se acordă alocații financiare în cadrul
Programului pentru activități legate de producția, procesarea
sau comercializarea produselor prevăzute în anexa nr. 3 la
Regulamentul privind ajutorul de stat pentru întreprinderile
mici și mijlocii, pus în aplicare prin Ordinul președintelui

Consiliului Concurenței nr. 55/2004, cu modificările și
completările ulterioare.
(4) Întreprinderile care în ultimii 3 ani au beneficiat de
ajutoare de stat în valoare totală de 400 mii lei (RON)
cumulat nu beneficiază de prevederile Programului.
(5) Întreprinderea va restitui fondurile alocate prin
Program împreună cu dobânzile și penalitățile stabilite de
prevederile Ordonanței Guvernului nr. 92/2003 privind Codul
de procedură fiscală, republicată, cu modificările ulterioare,
pentru întârzierea plății datoriilor bugetare, în situația în
care se constată ulterior că nu au fost îndeplinite criteriile
de eligibilitate prevăzute la pct. 3 alin. (1), (2), (3) și (4)
din Program.
4. Cheltuieli eligibile
Sunt eligibile sumele cheltuite în anul 2005, din profit,
pentru investiții în:
a) active corporale:
— echipamente tehnologice (mașini, utilaje și instalații
de lucru) — grupa 2 subgrupa 2.1 — Hotărârea Guvernului
nr. 2.139/2004 pentru aprobarea Catalogului privind
clasificarea și duratele normale de funcționare a mijloacelor
fixe;
— computere și echipamentele periferice ale acestora;
b) active necorporale:
— brevete, drepturi de autor, licențe, mărci de comerț
sau de fabrică și alte valori similare, precum și
achiziționarea ori producerea programelor informatice.
5. Tipurile de ajutor financiar
5.1. (1) Prin Program se alocă 75% din sumele cheltuite
în anul 2005, din profit, dar nu mai mult de 100 mii lei
(RON), pentru achiziționarea de active corporale și
necorporale, prevăzute la pct. 4, facturate și achitate după
1 ianuarie 2005 și puse în funcțiune până la 31 decembrie
2005.
Exemple de calcul:
— în anul 2005 agentul economic a achiziționat din
profit un echipament tehnologic în valoare de 20 mii lei
(RON); prin Program se alocă 20 mii lei (RON) x 75% =
15 mii lei (RON); sumele astfel calculate nu trebuie să
depășească impozitul pe profit datorat și plătit, aferent
anului 2005;
— în anul 2005 un agent economic a achiziționat un
echipament tehnologic în valoare de 100 mii lei (RON) —
60 mii lei (RON) din credit și 40 mii lei (RON) din profit;
prin Program se alocă 40 mii lei (RON) x 75% = 30 mii lei
(RON); sumele astfel calculate nu trebuie să depășească
impozitul pe profit datorat și plătit, aferent anului 2005.
(2) Beneficiarii fondurilor alocate prin Program sunt
obligați să asigure din surse proprii, care nu sunt atinse de
ajutorul de stat, minimum 25% din costurile eligibile
aferente investiției.
(3) Alocațiile financiare vor fi acordate numai dacă
activele achiziționate sunt noi, introduse pe piață și puse în
funcțiune cu respectarea reglementărilor tehnice aplicabile
și pentru care nu s-a aplicat amortizarea accelerată
prevăzută de Legea nr. 571/2003.
(4) Nu se acordă alocații financiare pentru activele
corporale și necorporale achiziționate în sistem de leasing
și pentru activele corporale second hand.
(5) Nu se acceptă deconturi de cheltuieli prin efectuarea
de plăți compensatorii între părțile contractante.
6. Modalitatea de derulare a Programului
6.1. (1) Beneficiarul potențial va înainta, personal sau
prin poștă, cererea-tip pentru alocarea de fonduri prevăzută

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 212/8.III.2006
în anexa nr. 1 la prezenta procedură la sediul Agenției
Naționale pentru Întreprinderi Mici și Mijlocii și Cooperație
(ANIMMC) — Unitatea de implementare a Programului
(UIP), însoțită de următoarele documente justificative:
a) certificat constatator în original, emis de oficiul
registrului comerțului de pe lângă tribunalul în a cărui rază
teritorială își are sediul agentul economic, în care să se
menționeze următoarele informații: datele de identificare,
codul unic de înregistrare, reprezentanții legali ai societății,
domeniul principal de activitate, sediul principal, sediile
secundare, punctele de lucru, data ultimei mențiuni înscrise
în registru și obiectul acesteia, structura acționariatului,
situația societății (dacă este în stare de funcționare,
dizolvare, reorganizare judiciară, lichidare, insolvență,
faliment sau suspendare temporară a activității);
b) copie certificată de pe certificatul de înregistrare emis
de oficiul registrului comerțului de pe lângă tribunalul în a
cărui rază teritorială își are sediul agentul economic, de pe
anexele la certificatul de înregistrare sau/și de pe
certificatele de înscriere de mențiuni, după caz;
c) dovada cifrei de afaceri anuale nete, a activelor
totale și a numărului mediu anual de salariați (anexele
nr. 2 și 3 la prezenta procedură);
d) certificate fiscale în original sau în copie legalizată,
emise conform prevederilor legale, privind îndeplinirea
obligațiilor exigibile de plată a impozitelor, taxelor și
datoriilor la bugetul general consolidat, pentru toate
punctele de lucru;
e) certificate de atestare fiscală în original sau în copie
legalizată, emise conform prevederilor legale, privind
îndeplinirea obligațiilor exigibile de plată a impozitelor,
taxelor și datoriilor la bugetele locale, pentru toate punctele
de lucru;
f) copie certificată de pe situațiile financiare pe anul
2005 (bilanț, cont de profit și pierderi, situația activelor,
situația repartizării profitului) și de pe Declarația 101,
depuse și înregistrate la administrația financiară;
g) documente în copie certificată, care atestă
achiziționarea și achitarea investiției (facturi și/sau declarații
vamale, extrase de cont, ordine de plată, chitanțe fiscale);
h) documente în copie certificată, care atestă achitarea
impozitului pe profit, aferent exercițiului financiar al anului 2005
(ordine de plată, extrase de cont, foi de vărsământ etc.);
i) declarație pe propria răspundere că activul (activele)
achiziționat (achiziționate) este nou (sunt noi), că nu aplică
pentru acestea amortizarea accelerată prevăzută în Legea
nr. 571/2003, cu modificările și completările ulterioare, și că
acestea au fost puse în funcțiune până la data de
31 decembrie 2005;
j) copie certificată de pe fișa de amortizare a activului
achiziționat, cu codul de clasificare al acestuia;
k) declarație pe propria răspundere din care să rezulte
pentru ce activități solicită alocația, pentru operatorii
economici care au declarate și autorizate activități legate
de producția, procesarea sau comercializarea produselor
prevăzute în anexa nr. 3 la Regulamentul privind ajutorul
de stat pentru întreprinderile mici și mijlocii, pus în aplicare
prin Ordinul președintelui Consiliului Concurenței
nr. 55/2004, cu modificările și completările ulterioare;
l) declarație pe propria răspundere privind valoarea
investițiilor efectuate din profit, pentru care se solicită
alocație financiară.
(2) Cererea-tip pentru alocarea de fonduri și celelalte
documente, copii certificate, declarații pe propria
răspundere, poartă semnătura în original a reprezentantului
legal sau a împuternicitului agentului economic, caz în care
se anexează la cerere o împuternicire în original, semnată
și ștampilată de reprezentantul legal al solicitantului,
precum și copie de pe buletinul/cartea de identitate al/a

7

persoanei autorizate/împuternicite. Cererile și celelalte
documente vor fi semnate de aceeași persoană
(reprezentant legal sau împuternicit).
(3) Cererea-tip pentru alocarea de fonduri se
completează în limba română, prin tehnoredactare sau prin
scriere cu majuscule.
(4) Prin copii certificate, în cadrul Programului, se
înțelege fotocopii cu ștampila agentului economic,
semnătura reprezentantului legal/împuternicitului și
mențiunea îconform cu originalul“.
(5) Prin copie legalizată se înțelege o fotocopie
autentificată conform legii de notarul public sau de alt
organism autorizat.
(6) Formularul cererii-tip și modelul declarațiilor sunt
disponibile pe pagina web a ANIMMC, la adresa
www.animmc.ro, la sediile oficiilor teritoriale pentru
întreprinderi mici și mijlocii și cooperație, ori în Monitorul
Oficial al României, Partea I.
6.2. Evaluarea cererilor-tip pentru alocarea de fonduri în
condițiile prevăzute de Program va fi efectuată de către UIP.
6.3. Acordarea fondurilor se face pe baza documentelor
justificative prezentate de beneficiar.
7. Procedura de înregistrare, evaluare și selecție a
beneficiarilor
7.1. (1) Cererea-tip pentru alocarea de fonduri,
completată, însoțită de documentele justificative, va fi
înregistrată la UIP, în Registrul special al Programului,
menționându-se data, ora și numărul de înregistrare al
cererii.
(2) Înregistrarea cererilor-tip pentru alocarea de fonduri
va începe după intrarea în vigoare a prezentului ordin și
se va efectua conform următorului program: luni-vineri,
orele 8,30-16,30.
7.2. UIP va analiza documentele prevăzute la pct. 6.1
alin. (1), în ordinea înregistrării la ANIMMC, și va evalua
dosarele din punctul de vedere al conformității criteriilor de
eligibilitate a beneficiarilor, activităților și investițiilor eligibile.
7.3. În cazul în care cererea-tip pentru alocarea de
fonduri nu este completată corect sau nu este însoțită de
toată documentația necesară ori există neconcordanțe în
informațiile furnizate, aceasta va fi respinsă. Procesul de
evaluare se va relua de la data înregistrării unei noi cereritip pentru alocarea de fonduri, cu completările și corecțiile
corespunzătoare efectuate.
7.4. UIP va transmite solicitanților o notificare cu privire
la alocarea fondurilor, iar alocarea fondurilor se va realiza
în termen de 25 de zile lucrătoare de la data transmiterii
notificării.
7.5. Termenul maxim până la care se primesc cereri în
cadrul acestui program este 5 decembrie 2006.
8. Confidențialitate
Documentele justificative depuse de solicitanți în cadrul
Programului sunt confidențiale, membrii UIP având obligația
de a nu dezvălui informațiile menționate în acestea către
terțe persoane.
9. Prevederi finale
9.1. ANIMMC, prin membrii UIP, are dreptul să verifice
respectarea de către beneficiari a condițiilor impuse de
prezentul ordin.
9.2. În vederea asigurării monitorizării, beneficiarii
alocațiilor financiare nerambursabile au obligația de a
raporta efectele participării la Program către UIP din cadrul
ANIMMC, pentru o perioadă de 5 ani, începând cu anul
următor acordării alocației financiare nerambursabile, prin
completarea și transmiterea prin poștă, fax sau e-mail a
formularului prevăzut în anexa nr. 4 la prezenta procedură.
Perioada de transmitere a formularului de raportare tehnică
este 1—30 aprilie a anului următor expirării exercițiului
financiar de referință.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 212/8.III.2006
ANEXA Nr. 1
la procedură1)
CERERE-TIP

pentru alocarea de fonduri în cadrul Programului pentru sprijinirea dezvoltării întreprinderilor
mici și mijlocii prin fonduri în limita sumelor plătite pentru profitul brut reinvestit
(Se completează toate rubricile în limba română, prin tehnoredactare.)

1)

Anexele nr. 1—4 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 212/8.III.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 212/8.III.2006
N O T Ă:

ANEXA Nr. 2
la procedură
DECLARAȚIE

privind încadrarea întreprinderii în categoria întreprinderilor mici și mijlocii

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 212/8.III.2006

11

ANEXA Nr. 3
la procedură
CALCULUL

pentru întreprinderile partenere sau legate

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 212/8.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 212/8.III.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 212/8.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 212/8.III.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 212/8.III.2006
ANEXA Nr. 4
la procedură
F O R M U L A R D E R A P O R T A R E T E H N I C Ă*)

privind Programul pentru sprijinirea dezvoltării întreprinderilor mici și mijlocii
prin fonduri în limita sumelor plătite pentru profitul brut reinvestit
(Se completează toate rubricile în limba română, prin tehnoredactare.)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 212/8.III.2006 conține 16 pagini.

Prețul: 1,15 lei noi/11.500 lei vechi

&JUYDGY|113886]
ISSN 1453—4495

PDF compression, OCR, web-optimization with CVISION's PdfCompressor

