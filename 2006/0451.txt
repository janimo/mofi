Anul 174 (XVIII) — Nr. 451

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 24 mai 2006

SUMAR

Nr.

Pagina

Nr.

LEGI ȘI DECRETE
199.

746.

201.
748.

— Lege privind aprobarea Ordonanței de urgență
a Guvernului nr. 4/2006 pentru modificarea și
completarea Legii nr. 268/2001 privind privatizarea
societăților comerciale ce dețin în administrare
terenuri proprietate publică și privată a statului cu
destinație agricolă și înființarea Agenției Domeniilor
Statului .......................................................................
— Decret pentru promulgarea Legii privind
aprobarea Ordonanței de urgență a Guvernului
nr. 4/2006 pentru modificarea și completarea Legii
nr. 268/2001 privind privatizarea societăților
comerciale ce dețin în administrare terenuri
proprietate publică și privată a statului cu
destinație agricolă și înființarea Agenției Domeniilor
Statului .......................................................................

— Lege privind sprijinul acordat investitorilor
pentru construirea căminelor studențești private ....
— Decret pentru promulgarea Legii privind sprijinul
acordat investitorilor pentru construirea căminelor
studențești private .....................................................

Comunității Energiei, semnat la Atena la
25 octombrie 2005 ....................................................

— Decret pentru supunerea spre ratificare
Parlamentului a Tratatului de constituire a

4–5

HOTĂRÂRI ALE CAMEREI DEPUTAȚILOR
18.
2

— Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților...................................................

5

HOTĂRÂRI ALE SENATULUI
16.

3

3–4

— Hotărâre privind numirea a 5 membri ai
consiliului interimar al Agenției Române de
Asigurare a Calității în Învățământul Superior
(ARACIS)....................................................................

5–6

DECIZII ALE CURȚII CONSTITUȚIONALE
Decizia nr. 384 din 4 mai 2006 referitoare la excepția de
neconstituționalitate a dispozițiilor art. 66 alin. 3
din Legea nr. 80/1995 privind statutul cadrelor
militare........................................................................

6–7

HOTĂRÂRI ALE GUVERNULUI ROMÂNIEI

4
633.

759.

Pagina

— Hotărâre pentru modificarea și completarea
Normelor metodologice privind recalcularea
pensiilor militare de stat, aprobate prin Hotărârea
Guvernului nr. 1.188/2001 ........................................

8

2

MONITORUL OFICIAL AL ROMÂNIEI, PARTEA I, Nr. 451/24.V.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 4/2006 pentru modificarea
și completarea Legii nr. 268/2001 privind privatizarea societăților comerciale ce dețin
în administrare terenuri proprietate publică și privată a statului cu destinație agricolă
și înființarea Agenției Domeniilor Statului
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 4 din 9 februarie 2006 pentru modificarea și
completarea Legii nr. 268/2001 privind privatizarea
societăților comerciale ce dețin în administrare terenuri
proprietate publică și privată a statului cu destinație agricolă
și înființarea Agenției Domeniilor Statului, publicată în
Monitorul Oficial al României, Partea I, nr. 137 din
14 februarie 2006, cu următoarele modificări și completări:
1. La articolul I punctul 1, litera h) a alineatului (1) al
articolului 4 va avea următorul cuprins:
îh) comasarea terenurilor cu destinație agricolă, în
numele statului, din domeniul public sau privat al statului,
în vederea concesionării sau arendării acestora, pentru
realizarea de exploatații agricole de tip ferme familiale.
Concesionarea și arendarea către ferme familiale se vor
face prin metodele prevăzute de lege și aprobate de
Consiliul de administrație al Agenției Domeniilor Statului.“
2. La articolul I punctul 3, alineatul (1) al articolului 5 va
avea următorul cuprins:
îArt. 5. — (1) Agenția Domeniilor Statului este condusă
de un consiliu de administrație format din 9 membri, dintre
care un președinte.“
3. La articolul I punctul 4, alineatele (1 1 ) și (1 2 ) ale
articolului 5 vor avea următorul cuprins:
î(11) Președintele, vicepreședintele și membrii consiliului
de administrație sunt numiți pe criterii de competență
profesională și revocați din funcție, pentru motive
întemeiate, pe baza unei analize a eficienței activității pe
perioada în care și-au desfășurat activitate, prin ordin al
ministrului agriculturii, pădurilor și dezvoltării rurale.
(12) Președintele consiliului de administrație îndeplinește
funcția de președinte al Agenției Domeniilor Statului, în
condițiile alin. (11), și exercită împreună cu vicepreședintele
conducerea executivă a Agenției Domeniilor Statului.“

4. La articolul I, după punctul 4 se introduc două noi
puncte, punctele 5 și 6, cu următorul cuprins:
î5. La articolul 6, după alineatul (1) se introduc patru
noi alineate, alineatele (11)—(14), cu următorul cuprins:
«(11) Viramentele către bugetul de stat și către datoria
publică se fac conform prevederilor din bugetul aprobat pe
anul în curs, cu defalcarea trimestrială.
(12) Excedentele anuale rezultate din execuția bugetului
de venituri și cheltuieli ale activităților finanțate integral din
venituri proprii se reportează în anul următor.
(13) La sfârșitul exercițiului bugetar anual se va calcula
diferența dintre veniturile realizate din activități pe care le
desfășoară conform atribuțiilor stabilite prin acte normative
și cheltuieli efective, cât și a valorii contractelor de derulare
multianuală, iar diferența astfel calculată se face venit la
bugetul de stat, respectiv datoria publică, până la data de
25 ianuarie a anului următor.
(14) Prevederile alin. (11)—(13) se aplică și exercițiului
bugetar al anului 2005.»
6. La articolul 6, alineatul (4) va avea următorul
cuprins:
«(4) Ministerul Agriculturii, Pădurilor și Dezvoltării Rurale
și Agenția Domeniilor Statului vor proceda la compensarea
debitelor rezultate din contracte de concesiune, arendă și
alte contracte de exploatare eficientă a terenurilor, precum
și a debitelor rezultate din exploatarea fără titlu valabil a
terenurilor cu destinație agricolă aflate în administrarea
Agenției Domeniilor Statului, datorate și neachitate la
termen cu sumele cuvenite acestora cu titlu de susținere
financiară a agriculturii de către stat, prevăzute anual cu
această destinație în bugetul Ministerului Agriculturii,
Pădurilor și Dezvoltării Rurale.»“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 22 mai 2006.
Nr. 199.

3

MONITORUL OFICIAL AL ROMÂNIEI, PARTEA I, Nr. 451/24.V.2006
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 4/2006
pentru modificarea și completarea Legii nr. 268/2001 privind privatizarea societăților comerciale
ce dețin în administrare terenuri proprietate publică și privată a statului cu destinație agricolă
și înființarea Agenției Domeniilor Statului
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea
Ordonanței de urgență a Guvernului nr. 4/2006 pentru
modificarea și completarea Legii nr. 268/2001 privind
privatizarea societăților comerciale ce dețin în administrare

terenuri proprietate publică și privată a statului cu destinație
agricolă și înființarea Agenției Domeniilor Statului și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 18 mai 2006.
Nr. 746.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind sprijinul acordat investitorilor pentru construirea căminelor studențești private
Parlamentul României adoptă prezenta lege.
CAPITOLUL I
Dispoziții generale
Art. 1. — Obiectul de reglementare al prezentei legi îl
constituie stimularea investitorilor în construirea căminelor
studențești private.
Art. 2. — În sensul prezentei legi, termenii de mai jos
au următoarele semnificații:
a) student — persoana care urmează cursurile unei
instituții de învățământ superior recunoscute de lege;
b) cămin studențesc — spațiul locativ destinat cazării
studenților;
c) investitor — persoana juridică română sau străină
care alocă capital în numerar și care beneficiază de scopul
construcției de cămine studențești;
d) investiția — căminul studențesc construit cu
respectarea condițiilor prevăzute de prezenta lege.
Art. 3. — Domeniul de aplicare a prezentei legi îl
reprezintă acordarea unor facilități pentru construirea
căminelor studențești private în vederea acoperirii cererii de
spații de cazare existente.
CAPITOLUL II
Investitorii și investiția
Art. 4. — Intră sub incidența prezentei legi persoanele
juridice române sau străine care îndeplinesc cumulativ
următoarele condiții:
a) să prezinte dovada că nu au datorii către bugetul de
stat, bugetele locale, bugetul asigurărilor sociale de stat și
bugetele fondurilor speciale;
b) să prezinte garanții financiare sau imobiliare.

Art. 5. — Investiția trebuie realizată cu îndeplinirea
următoarelor condiții:
a) să respecte prevederile legislației referitoare la
executarea lucrărilor de construcții;
b) să respecte destinația de cămin studențesc în
integralitatea sa.
CAPITOLUL III
Terenul
Art. 6. — (1) Terenul pentru investiții poate fi dobândit
în orice mod, potrivit legii, inclusiv prin atribuire în folosință
gratuită, prin hotărâre a consiliului local, a consiliului
județean, respectiv a Consiliului General al Municipiului
București.
(2) Atribuirea terenului în folosință gratuită se face pe
întreaga perioadă în care investiția își păstrează destinația
de cămin studențesc.
CAPITOLUL IV
Drepturile și obligațiile investitorului
Art. 7. — Investitorii pot beneficia de credite cu
dobândă subvenționată de la bugetul de stat într-un
procent de 25%.
Art. 8. — (1) Investitorul poate beneficia de branșarea
gratuită la utilitățile corespunzătoare în vederea realizării
investiției.
(2) Costurile branșamentelor prevăzute la alin. (1) se
asigură din bugetul local.
Art. 9. — Investitorul care beneficiază de prevederile
prezentei legi are obligația să înceapă lucrările de

4

MONITORUL OFICIAL AL ROMÂNIEI, PARTEA I, Nr. 451/24.V.2006

construcții în termen de 6 luni de la data obținerii
autorizației de construire.
Art. 10. — Investitorul este obligat să dea în folosință
construcția realizată în termen de 2 ani de la data
începerii lucrărilor de construcții.
Art. 11. — Schimbarea destinației de cămin studențesc
este permisă doar cu aprobarea Ministerului Educației și
Cercetării și a consiliului local, a consiliului județean,
respectiv a Consiliului General al Municipiului București,
după caz, în a cărui rază teritorială se află investiția și
exclusiv pentru o activitate legată de învățământ.

CAPITOLUL VI
Sancțiuni
Art. 14. — (1) Nerespectarea termenelor prevăzute la
art. 9 și 10 constituie contravenție și se sancționează cu
amendă de la 5.000 lei (RON) la 10.000 lei (RON).
(2) Dispozițiile prezentei legi se completează cu
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.

CAPITOLUL V
Prevederi privind acordarea ajutorului de stat

CAPITOLUL VII
Dispoziții finale

Art. 12. — Ajutoarele de stat prevăzute de prezenta
lege vor fi notificate Consiliului Concurenței în condițiile
prevăzute de legislația în vigoare în domeniul ajutorului de
stat regional și se vor acorda numai după autorizarea
Consiliului Concurenței.
Art. 13. — Criteriile de acordare a ajutorului de stat vor fi
stabilite prin ordin al ministrului educației și cercetării în termen
de 30 de zile de la intrarea în vigoare a prezentei legi.

Art. 15. — Studenții cazați în căminele studențești
private beneficiază de dreptul de cazare prevăzut de Legea
învățământului nr. 84/1995, republicată, cu modificările și
completările ulterioare.
Art. 16. — Prezenta lege intră în vigoare la 30 de zile
de la data publicării în Monitorul Oficial al României,
Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 22 mai 2006.
Nr. 201.
PREȘEDINTELE ROMÂNIEI

DECRET
pentru promulgarea Legii privind sprijinul acordat
investitorilor pentru construirea căminelor studențești private
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind sprijinul acordat investitorilor
pentru construirea căminelor studențești private și se dispune publicarea
acestei legi în Monitorul Oficial al Românei, Partea I.
PREȘEDINTELE ROMÂNIEI

TRAIAN BĂSESCU
București, 18 mai 2006.
Nr. 748.
PREȘEDINTELE ROMÂNIEI

DECRET
pentru supunerea spre ratificare Parlamentului a Tratatului
de constituire a Comunității Energiei, semnat la Atena
la 25 octombrie 2005
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 150 din 10 mai 2006,

MONITORUL OFICIAL AL ROMÂNIEI, PARTEA I, Nr. 451/24.V.2006
Președintele României

5

d e c r e t e a z ă:

Articol unic. — Se supune spre ratificare Parlamentului Tratatul de
constituire a Comunității Energiei, semnat la Atena la 25 octombrie 2005, și
se dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 22 mai 2006.
Nr. 759.

HOTĂRÂRI

ALE

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004 pentru aprobarea componenței
nominale a comisiilor permanente ale Camerei Deputaților
În temeiul art. 39, 42 și 60 din Regulamentul Camerei Deputaților, republicat,
Camera Deputaților adoptă prezenta hotărâre.
Articol unic. — H o t ă r â r e a C a m e r e i D e p u t a ț i l o r
nr. 42/2004 privind aprobarea componenței nominale a
comisiilor permanente ale Camerei Deputaților, cu
modificările ulterioare, se modifică în sensul că:
— domnul deputat Ovidiu Cătălin Obuf Buhăianu,
aparținând Grupului Parlamentar al Partidului Social

Democrat, este desemnat în calitate de membru al
Comisiei pentru tehnologia informației și comunicațiilor;
— domnul deputat Vladimir Alexandru Mănăstireanu,
aparținând Grupului Parlamentar al Partidului Social
Democrat, este desemnat în calitate de membru al
Comisiei pentru muncă și protecție socială.

Această hotărâre a fost adoptată de Camera Deputaților în ședința din 22 mai 2006, cu respectarea prevederilor art. 76
alin. (2) din Constituția României.
PREȘEDINTELE CAMEREI DEPUTAȚILOR

BOGDAN OLTEANU
București, 22 mai 2006.
Nr. 18.

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
privind numirea a 5 membri ai consiliului interimar al Agenției Române de Asigurare a Calității
în Învățământul Superior (ARACIS)
În temeiul prevederilor art. 19 alin. (2) din Ordonanța de urgență a Guvernului nr. 75/2005 privind asigurarea
calității educației, aprobată și modificată prin Legea nr. 87/2006,
având în vedere prevederile art. 136 alin. (5) din Regulamentul Senatului,

6

MONITORUL OFICIAL AL ROMÂNIEI, PARTEA I, Nr. 451/24.V.2006
Senatul adoptă prezenta hotărâre.

Articol unic. — Senatul numește în calitate de membri ai
consiliului interimar al Agenției Române de Asigurare a Calității
în Învățământul Superior (ARACIS) următoarele persoane:
1. academician prof. dr. medic Constantin Ionescu
Târgoviște;

2. prof. dr. inginer Ioan Curtu;
3. prof. dr. economist Călin Oprea;
4. prof. dr. medic Alexandru Mircea Pop;
5. prof. dr. inginer Alexandru Popovici.

Această hotărâre a fost adoptată de Senat în ședința din 18 mai 2006, cu respectarea prevederilor art. 76 alin. (2) din
Constituția României, republicată.
p. PREȘEDINTELE SENATULUI,

TEODOR VIOREL MELEȘCANU
București, 18 mai 2006.
Nr. 16.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 384
din 4 mai 2006

referitoare la excepția de neconstituționalitate a dispozițiilor art. 66 alin. 3 din Legea nr. 80/1995
privind statutul cadrelor militare
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 66 alin. 3 din Legea nr. 80/1995 privind
statutul cadrelor militare, excepție ridicată de Administrația
Prezidențială în Dosarul nr. 34.763/2/2005 (nr. vechi
3.506/2005) al Curții de Apel București — Secția a VIII-a
de contencios administrativ și fiscal.
La apelul nominal se prezintă personal partea Alexandru
Leordean și Ministerul Apărării Naționale, prin consilier
juridic Gabriela Păunescu. Lipsește autorul excepției, față
de care procedura de citare este legal îndeplinită.
Cauza este în stare de judecată.
Alexandru Leordean solicită respingerea excepției ca
neîntemeiată, sens în care arată că art. 66 alin. 3 din
Legea nr. 80/1995 este în acord cu prevederile art. 45 din
același act normativ, care reglementează procedura de
acordare a gradelor militare și de înaintare în grad. Astfel,
gradele de general și amiral în activitate și în rezervă, în
timp de pace și în timp de război, se acordă prin decret al
Președintelui României, la propunerea ministrului apărării
naționale, după consultarea colegiului ministerului, condiții
pe care partea le consideră a fi respectate de textul de
lege criticat.
Ministerul Apărării Naționale solicită respingerea excepției
de neconstituționalitate ca inadmisibilă, întrucât art. 66
alin. 3 din Legea nr. 80/1995 nu este neconstituțional, ci
doar susceptibil de interpretări ce cad însă în sarcina

autorităților cu atribuții în acest sens. Consideră că și în
situația îndeplinirii tuturor condițiilor prevăzute de textul de
lege amintit rămâne la libera apreciere a autorităților
publice competente posibilitatea acordării unui nou grad. În
sprijinul acestor susțineri invocă și prevederile art. 45
alin. 1 din Legea nr. 80/1995 în acord cu care trebuie
interpretat textul de lege criticat. În acest sens depune note
scrise la dosar.
Reprezentantul Ministerului Public pune concluzii de
respingere a excepției ca inadmisibilă, considerând că în
cauză nu se ridică o problemă de constituționalitate, ci de
aplicare a textului de lege criticat, aspect ce nu intră în
competența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 1 februarie 2006, pronunțată în
Dosarul nr. 34.763/2/2005 (nr. vechi 3.506/2005), Curtea de
Apel București — Secția a VIII-a de contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 66
alin. 3 din Legea nr. 80/1995 privind statutul cadrelor
militare. Excepția a fost ridicată de Administrația
Prezidențială cu prilejul soluționării unei acțiuni în
contencios administrativ având ca obiect cererea formulată
de Alexandru Leordean de a fi înaintat în gradul de
general de brigadă cu prilejul trecerii în rezervă.
În motivarea excepției de neconstituționalitate autorul
acesteia susține că art. 66 alin. 3 din Legea nr. 80/1995
este neconstituțional, întrucât conține o normă imperativă
ce impune înaintarea în grad a coloneilor și a comandorilor
în activitate cu prilejul trecerii acestora în rezervă sau în
retragere, dacă îndeplinesc condițiile de vechime în grad și
au calificativul prevăzut de lege. Or, Administrația
Prezidențială învederează faptul că, potrivit prevederilor

MONITORUL OFICIAL AL ROMÂNIEI, PARTEA I, Nr. 451/24.V.2006
art. 94 lit. b) din Constituție, acordarea gradelor de
mareșal, general și amiral reprezintă o atribuție exclusivă a
Președintelui României, singurul în măsură să aprecieze în
fiecare caz în parte dacă acordă sau nu aceste grade.
Astfel, Președintele nu poate fi obligat printr-o dispoziție a
legii să acorde aceste grade fără ca prin aceasta să nu
fie încălcate prevederile constituționale amintite.
Curtea de Apel București — Secția a VIII-a de
contencios administrativ și fiscal apreciază că excepția
ridicată nu este întemeiată. În acest sens arată că
dispozițiile legale criticate prevăd doar condițiile legale
pentru acordarea gradului de general de brigadă, fără a
impune vreo obligație în sarcina Președintelui României.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului consideră că art. 66 alin. 3 din
Legea nr. 80/1995 este constituțional. Astfel, acest text de
lege nu impune Președintelui României o obligație
suplimentară de a acorda gradul de general, ci stabilește
doar condițiile în care va fi acordat acest grad, urmând ca
apoi procedura să se desfășoare potrivit dispozițiilor legale.
În plus, apreciază că susținerile autorului excepției privesc
modul de interpretare și aplicare a textului de lege criticat,
aspecte ce revin însă competenței instanțelor de judecată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituția
României, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

7

Obiectul excepției de neconstituționalitate îl constituie
dispozițiile art. 66 alin. 3 din Legea nr. 80/1995 privind
statutul cadrelor militare, publicată în Monitorul Oficial al
României, Partea I, nr. 155 din 20 iulie 1995, text introdus
prin dispozițiile art. I pct. 10 din Ordonanța de urgență a
Guvernului nr. 90/2001 pentru modificarea și completarea
Legii nr. 80/1995 privind Statutul cadrelor militare,
ordonanță publicată în Monitorul Oficial al României,
Partea I, nr. 349 din 29 iunie 2001, aprobată cu modificări
prin Legea nr. 652/2001, publicată în Monitorul Oficial al
României, Partea I, nr. 773 din 4 decembrie 2001.
Textul de lege criticat are următorul conținut: îColoneilor
și comandorilor în activitate, care au o vechime în grad de
minimum 5 ani și au fost încadrați în această perioadă cel puțin
3 ani în funcții prevăzute în statele de organizare cu grad de
general sau similare și care au fost apreciați în ultimii 3 ani cu
calificativul «foarte bun», la trecerea în rezervă sau direct în
retragere li se va acorda gradul de general de brigadă,
respectiv de general de flotilă aeriană sau contraamiral de
flotilă, și vor fi trecuți în rezervă sau direct în retragere cu noul
grad.“
În opinia autorului excepției, textul de lege criticat
contravine dispozițiilor art. 94 lit. b) din Constituție,
referitoare la atribuțiile Președintelui României.
Examinând excepția de neconstituționalitate, Curtea
reține că, potrivit acestor dispoziții constituționale,
Președintele României, în exercitarea atribuțiilor sale de șef
al statului și comandant al forțelor armate, îacordă gradele
de mareșal, de general și de amiral“. Această atribuție
reprezintă un drept al Președintelui, iar nu o obligație, astfel
că șeful statului are posibilitatea de a aprecia dacă acordă
sau nu aceste grade, fără a fi condiționat de lege, așa cum
este în cazul atribuției privind numirile în funcții publice. Or,
Curtea constată că textul de lege criticat prevede într-o
formă imperativă avansarea în grad a coloneilor și
comandorilor în activitate la trecerea în rezervă sau direct
în retragere, dacă îndeplinesc condițiile de vechime în grad
și au calificativul prevăzut de lege. Atribuția Președintelui
României prevăzută de art. 94 lit. b) din Constituție apare
în acest caz ca o intervenție formală pentru îndeplinirea
unor prevederi legale, ceea ce lipsește această autoritate
de însăși substanța atribuției constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Administrația Prezidențială în Dosarul nr. 34.763/2/2005
(nr. vechi 3.506/2005) al Curții de Apel București — Secția a VIII-a de contencios administrativ și fiscal și constată că
dispozițiile art. 66 alin. 3 din Legea nr. 80/1995 privind statutul cadrelor militare contravin prevederilor art. 94 lit. b) din
Constituție.
Decizia se comunică celor două Camere ale Parlamentului și Guvernului.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

8

MONITORUL OFICIAL AL ROMÂNIEI, PARTEA I, Nr. 451/24.V.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Normelor metodologice privind recalcularea pensiilor militare
de stat, aprobate prin Hotărârea Guvernului nr. 1.188/2001
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice privind recalcularea
pensiilor militare de stat, aprobate prin Hotărârea
Guvernului nr. 1.188/2001, publicată în Monitorul Oficial al
României, Partea I, nr. 782 din 7 decembrie 2001, cu
modificările și completările ulterioare, se modifică și se
completează după cum urmează:
1. După articolul 3 se introduce un nou articol,
articolul 31, cu următorul cuprins:
îArt. 3 1 . — (1) Pentru perioada 10 aprilie 2001 —
31 iulie 2004 solda lunară brută, ca bază pentru efectuarea
recalculării pensiilor militare de stat, se determină la cerere,
potrivit Legii nr. 138/1999 privind salarizarea și alte drepturi
ale personalului militar din instituțiile publice de apărare
națională, ordine publică și siguranță națională, precum și
acordarea unor drepturi salariale personalului civil din
aceste instituții, cu modificările și completările ulterioare, pe
baza următoarelor date:
a) solda de grad corespunzătoare ultimului grad militar
avut la data trecerii în rezervă;
b) solda de funcție la maximum, prevăzută pentru gradul
militar avut la data trecerii în rezervă;
c) gradațiile acordate în raport cu gradul militar avut la
data trecerii în rezervă, după cum urmează:
— militar angajat pe bază de contract — gradația I;
— sublocotenent, aspirant — gradația a II-a;
— locotenent, maistru militar clasa a IV-a, sergent-major —
gradația a III-a;
— căpitan, maistru militar clasa a III-a, plutonier —
gradația a IV-a;

— maior, locotenent-comandor, maistru militar clasa a II-a,
plutonier-major — gradația a V-a;
— locotenent-colonel, căpitan-comandor, maistru militar
clasa I, plutonier adjutant — gradația a VI-a;
— colonel, comandor, general, maistru militar principal,
plutonier adjutant-șef — gradația a VII-a;
d) indemnizația de dispozitiv.
(2) Pentru cadrele militare care la data trecerii în
rezervă au beneficiat de o gradație mai mare decât cea
prevăzută la alin. (1) lit. c), recalcularea pensiei se face pe
baza gradației celei mai mari.“
2. Articolul 5 va avea următorul cuprins:
îArt. 5. — Cuantumul pensiei de serviciu pentru limită
de vârstă, al pensiei anticipate și al pensiei anticipate
parțiale se determină la cerere, începând cu data intrării în
vigoare a legii, prin aplicarea procentelor prevăzute la
art. 22 lit. a)—c), precum și la art. 24 și 25 din lege, iar
cuantumul pensiei de invaliditate, prin aplicarea procentelor
prevăzute la art. 33 din lege asupra bazei de calcul
stabilite potrivit art. 3, respectiv art. 31.“
Art. II. — Prevederile prezentei hotărâri intră în vigoare
la 30 de zile de la data publicării în Monitorul Oficial al
României, Partea I.
Art. III. — Hotărârea Guvernului nr. 1.188/2001 pentru
aprobarea Normelor metodologice privind recalcularea
pensiilor militare de stat, cu modificările și completările
ulterioare, precum și cu cele aduse prin prezenta hotărâre,
se va republica, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Directorul Serviciului Român de Informații,
Alexandru-Radu Timofte
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 18 mai 2006.
Nr. 633.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 451/24.V.2006 conține 8 pagini.

Prețul: 0,60 lei noi/6.000 lei vechi

&JUYDGY|116276]
ISSN 1453—4495

