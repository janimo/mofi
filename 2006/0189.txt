Anul 174 (XVIII) — Nr. 189

PARTEA

I

LEGI, DECRETE, HOTĂRÂRI ȘI ALTE ACTE

Marți, 28 februarie 2006

SUMAR

Nr.

Pagina

Nr.
import și a cuantumului garanțiilor aferente
exportului și importului de produse agricole ...........

ORDONANȚE ȘI HOTĂRÂRI
ALE GUVERNULUI ROMÂNIEI
15.

— Ordonanță de urgență pentru modificarea
Ordonanței de urgență a Guvernului nr. 168/2005
privind aprobarea scoaterii din rezerva de stat,
sub formă de împrumut, a unor cantități de
combustibil pentru Societatea Comercială de
Producere a Energiei Electrice și Termice
îTermoelectrica“ — S.A., filialele sale, complexurile
energetice Craiova, Rovinari și Turceni, Regia
Autonomă pentru Activități Nucleare — Sucursala
îROMAG-TERMO“ și centralele termice și electrice
de termoficare aflate în administrarea consiliilor
județene și locale ......................................................

2–3

17.

— Ordonanță de urgență cu privire la plata
diferențelor salariale din perioada octombrie 2001 —
septembrie 2004 pentru personalul didactic din
învățământul de stat .................................................

4–5

18.

— Ordonanță de urgență pentru completarea
art. 3 din Ordonanța de urgență a Guvernului
nr. 59/2005 privind unele măsuri de natură fiscală
și financiară pentru punerea în aplicare a Legii
nr. 348/2004 privind denominarea monedei
naționale.....................................................................

5

255.

— Hotărâre privind stabilirea produselor pentru
care se eliberează certificate de export și de

Pagina

257.

5–7

— Hotărâre pentru modificarea art. 19 alin. (1) din
Normele metodologice de aplicare a Ordonanței
de urgență a Guvernului nr. 56/2004 privind
crearea statutului special al funcționarului public
denumit manager public, aprobate prin Hotărârea
Guvernului nr. 783/2005 ...........................................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.026/159. — Ordin al ministrului culturii și cultelor și al
ministrului finanțelor publice pentru completarea
anexei nr. 7 la Normele metodologice privind
perceperea, încasarea, utilizarea, evidența și
controlul destinației sumelor rezultate din aplicarea
timbrului literar, cinematografic, teatral, muzical,
folcloric, al artelor plastice, al arhitecturii și de
divertisment, precum și procedura de solicitare și
comunicare a opțiunilor titularilor de drepturi de
autor sau ale titularilor de drepturi conexe
dreptului de autor ori, după caz, ale moștenitorilor
acestora, aprobate prin Ordinul ministrului culturii
și cultelor și al ministrului finanțelor publice
nr. 2.823/1.566/2003, cu modificările ulterioare ......

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 189/28.II.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 168/2005 privind aprobarea
scoaterii din rezerva de stat, sub formă de împrumut, a unor cantități de combustibil
pentru Societatea Comercială de Producere a Energiei Electrice și Termice îTermoelectrica“ — S.A.,
filialele sale, complexurile energetice Craiova, Rovinari și Turceni, Regia Autonomă
pentru Activități Nucleare — Sucursala îROMAG-TERMO“ și centralele termice și electrice
de termoficare aflate în administrarea consiliilor județene și locale
Având în vedere condițiile meteorologice deosebit de dificile înregistrate în ultima perioadă și impactul acestora
asupra aprovizionării ritmice cu combustibili necesari bunei funcționări a centralelor termice și electrice de termoficare
aflate în administrarea consiliilor județene și locale, precum și asupra costurilor de producție, transport și distribuție a
energiei termice,
ținând cont de necesitatea funcționării acestor capacități de producție, utilizându-se preponderent cărbune
energetic — lignit și mai puține gaze naturale,
întrucât asigurarea consumului de energie electrică și a agentului termic pentru populație în perioada friguroasă
constituie o situație extraordinară și vizează interesul general și imediat,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța de urgență a Guvernului
nr. 168/2005 privind aprobarea scoaterii din rezerva de
stat, sub formă de împrumut, a unor cantități de
combustibil pentru Societatea Comercială de Producere a
Energiei Electrice și Termice îTermoelectrica“ — S.A.,
filialele sale, complexurile energetice Craiova, Rovinari și
Turceni, Regia Autonomă pentru Activități Nucleare —
Sucursala îROMAG-TERMO“ și centralele termice și
electrice de termoficare aflate în administrarea consiliilor
județene și locale, publicată în Monitorul Oficial al
României, Partea I, nr. 1.110 din 8 decembrie 2005, se
modifică după cum urmează:
1. Articolul 1 va avea următorul cuprins:
îArt. 1. — Prin derogare de la prevederile art. 5 alin. 2
din Legea nr. 82/1992 privind rezervele de stat, republicată,
cu modificările și completările ulterioare, se aprobă

scoaterea din rezerva de stat, cu titlu de îmrumut, pe
termen de 180 de zile, a cantităților de 3.862.004,82 tone cărbune
energetic și 197.305,12 tone păcură, prevăzute în anexa care
face parte integrantă din prezenta ordonanță de urgență, care
vor fi acordate Societății Comerciale de Producere a Energiei
Electrice și Termice îTermoelectrica“ — S.A., filialelor sale:
Societatea Comercială îElectrocentrale“ Deva — S.A.,
Societatea Comercială îElectrocentrale“ București — S.A. și
Societatea Comercială îElectrocentrale“ Galați — S.A.,
Complexul Energetic Turceni, Complexul Energetic Rovinari,
Complexul Energetic Craiova, Regiei Autonome pentru
Activități Nucleare — Sucursala îROMAG-TERMO“ și
centralelor termice și electrice de termoficare aflate în
administrarea consiliilor județene și locale.“
2. Anexa se modifică și se înlocuiește cu anexa care
face parte integrantă din prezenta ordonanță de urgență.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul economiei și comerțului,
Codruț Ioan Șereș
Președintele Administrației Naționale a Rezervelor de Stat,
Sorin Vicol
p. Ministrul finanțelor publice,
Cătălin Doica,
secretar de stat
București, 22 februarie 2006.
Nr. 15.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 189/28.II.2006

3
ANEXĂ*)

CANTITĂȚILE DE COMBUSTIBIL

împrumutate din rezervele Administrației Naționale a Rezervelor de Stat

*) Anexa este reprodusă în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 189/28.II.2006
GUVERNUL ROMÂNIEI

ORDONANȚĂ DE URGENȚĂ
cu privire la plata diferențelor salariale din perioada octombrie 2001 — septembrie 2004
pentru personalul didactic din învățământul de stat
Acordul semnat la 28 noiembrie 2005 între Comisia de negociere a Guvernului României și președinții federațiilor
sindicale reprezentative din învățământ prevede printre altele și reparația prejudiciilor salariale produse în perioada
octombrie 2001 — septembrie 2004 personalului didactic din învățământul de stat.
Această reparație necesită adoptarea unei reglementări unitare care să împiedice apariția de discriminări între
salariații aflați în aceeași situație și prin care să se stabilească plata eșalonată a diferențelor salariale pe o perioadă de
maximum 35 de luni, începând cu luna februarie 2006.
Având în vedere cele prezentate mai sus și faptul că plata diferențelor salariale va începe cu luna februarie
2006, potrivit angajamentului asumat prin acord, se impune adoptarea de măsuri imediate pentru stabilirea cadrului
normativ prin care să se reglementeze plata diferențelor salariale aferente perioadei octombrie 2001 — septembrie 2004,
elemente ce vizează interesul public și constituie o situație extraordinară.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Plata diferențelor salariale cuvenite pentru
perioada octombrie 2001 — septembrie 2004 personalului
didactic din învățământul de stat, rezultate din aplicarea
prevederilor Legii nr. 128/1997 privind Statutul personalului
didactic, cu modificările și completările ulterioare, se face
conform prevederilor prezentei ordonanțe de urgență.
Art. 2. — Diferențele de drepturi salariale stabilite prin
hotărâri judecătorești rămase definitive până la data intrării
în vigoare a prezentei ordonanțe de urgență se plătesc
într-o singură tranșă, din sumele defalcate din taxa pe
valoarea adăugată, pentru finanțarea cheltuielilor de
personal din instituțiile de învățământ preuniversitare de
stat, precum și din bugetul Ministerului Educației și
Cercetării, pentru personalul didactic din inspectoratele
școlare și din unitățile aflate în subordinea acestora.
Art. 3. — (1) Personalul didactic din învățământul de
stat, care are dreptul la plata diferențelor salariale pentru
perioada octombrie 2001 — septembrie 2004 și care până
la data intrării în vigoare a prezentei ordonanțe de urgență
nu a solicitat în instanță plata acestor diferențe, primește
aceste drepturi eșalonat lunar, pe o perioadă de 35 de
luni, începând cu plata drepturilor salariale aferente lunii
februarie 2006.
(2) Eșalonarea plăților aferente diferențelor salariale
prevăzute la alin. (1) se face astfel încât fiecare lună în
care se efectuează plata să corespundă în ordine
cronologică lunilor din perioada octombrie 2001 —
septembrie 2004, urmând ca plățile pentru lunile august și
septembrie 2004 să se facă în a 35-a lună.
(3) Diferențele de drepturi salariale stabilite prin hotărâri
judecătorești rămase definitive după data intrării în vigoare
a prezentei ordonanțe de urgență se plătesc într-o singură
tranșă.
Art. 4. — Pentru personalul didactic care a obținut
hotărâri judecătorești definitive privind acordarea diferențelor
salariale pentru perioade mai scurte decât cea prevăzută la
art. 1, plata diferențelor salariale pentru perioada
necuprinsă în aceste hotărâri se face eșalonat, conform
art. 3 alin. (1) și (2), în funcție de numărul de luni aferente
acestei perioade.

Art. 5. — Pentru personalul didactic pensionat, care
este îndreptățit să primească diferențe salariale pentru
perioada prevăzută la art. 1, plata acestora se face în
maximum 3 tranșe lunare, iar pentru personalul didactic
care se pensionează după data intrării în vigoare a
prezentei ordonanțe de urgență, în intervalul celor 35 de
luni prevăzute la art. 3 alin. (1), plata se face eșalonat,
lunar, astfel încât să fie încheiată cel mai târziu la data
pensionării.
Art. 6. — (1) Calculul diferențelor salariale pentru
personalul didactic din învățământul preuniversitar de stat,
din inspectoratele școlare și din unitățile aflate în
subordinea acestora se face lunar. Diferențele salariale se
determină prin scăderea din salariul brut lunar al funcției
didactice pe care era încadrată persoana în perioada
octombrie 2001 — septembrie 2004, stabilit potrivit
normelor metodologice, a salariului brut al aceleiași luni,
prevăzut în statul de plată.
(2) Diferențele salariale a căror plată se face eșalonat
conform prezentei ordonanțe de urgență se actualizează cu
indicele de inflație publicat în luna în care se face plata
față de luna pentru care se calculează, pe baza datelor
comunicate de Institutul Național de Statistică.
Art. 7. — Prevederile prezentei ordonanțe de urgență se
aplică și personalului didactic din învățământul universitar
de stat pentru funcția de bază. În acest caz, diferențele se
plătesc numai atunci când, pentru perioada octombrie 2001 —
septembrie 2004, salariul brut lunar calculat potrivit
normelor metodologice, pentru limita minimă a funcției
didactice, depășește salariul brut al aceleiași luni prevăzut
în statul de plată, calculat pentru funcția de bază.
Art. 8. — Calculul impozitelor și contribuțiilor datorate de
angajat și angajator, aferente diferențelor salariale, se face
în baza reglementărilor legale în vigoare la data efectuării
plăților.
Art. 9. — La rectificarea bugetului de stat pe anul 2006,
sumele defalcate din taxa pe valoarea adăugată și
cheltuielile de personal din bugetul Ministerului Educației și
Cercetării se suplimentează cu influențele financiare
rezultate din aplicarea prevederilor prezentei ordonanțe de
urgență.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 189/28.II.2006
Art. 10. — În aplicarea prevederilor prezentei ordonanțe
de urgență Ministerul Educației și Cercetării va emite

5

norme metodologice, care se aprobă prin ordin al
ministrului educației și cercetării.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
Cecilia Paloma Rodica Petrescu,
secretar de stat
p. Ministrul finanțelor publice,
Cătălin Doica,
secretar de stat
București, 22 februarie 2006.
Nr. 17.
GUVERNUL ROMÂNIEI

ORDONANȚĂ DE URGENȚĂ
pentru completarea art. 3 din Ordonanța de urgență a Guvernului nr. 59/2005 privind unele măsuri
de natură fiscală și financiară pentru punerea în aplicare a Legii nr. 348/2004
privind denominarea monedei naționale
În vederea aplicării corespunzătoare a prevederilor Legii nr. 348/2004 privind denominarea monedei naționale, cu
modificările și completările ulterioare, este necesară asigurarea cadrului legal prin care să se reglementeze în mod unitar
modalitatea de stabilire a valorii nominale indexate a unui tichet de masă. Indicele prețurilor de consum la mărfurile
alimentare care stă la baza determinării valorii nominale a tichetului de masă are valori din ce în ce mai mici, ca urmare
a reducerii substanțiale a inflației. Pentru a se evita plafonarea, în perioadele următoare, a valorii nominale a tichetului de
masă la valoarea avută în prezent este necesară adoptarea în regim de urgență a prezentei ordonanțe de urgență a
Guvernului, prin care se prevede ca rotunjirea valorii nominale rezultate din calcul să nu se mai realizeze din 1.000 lei în
1.000 lei vechi, ci la 1 ban.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — După alineatul (1) al articolului 3 din
Ordonanța de urgență a Guvernului nr. 59/2005 privind
unele măsuri de natură fiscală și financiară pentru punerea
în aplicare a Legii nr. 348/2004 privind denominarea
monedei naționale, publicată în Monitorul Oficial al
României, Partea I, nr. 556 din 29 iunie 2005, aprobată cu

modificări prin Legea nr. 15/2006, cu completările ulterioare,
se introduce un nou alineat, alineatul (2), cu următorul
cuprins:
î(2) Prevederile alin. (1) se aplică în mod corespunzător
și pentru determinarea valorii nominale indexate a unui
tichet de masă, prin utilizarea a două zecimale.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 februarie 2006.
Nr. 18.
GUVERNUL ROMÂNIEI

HOTĂRÂRE
privind stabilirea produselor pentru care se eliberează certificate de export și de import
și a cuantumului garanțiilor aferente exportului și importului de produse agricole
În temeiul art. 108 din Constituția României, republicată, al art. 1 alin. (4) din Legea nr. 300/2005 privind
instituirea sistemului de certificate de import și de export pentru produse agricole, cu modificările ulterioare, al art. 1 alin. (3)
din Legea nr. 299/2005 privind instituirea sistemului de garanții pentru importul și exportul produselor agricole, cu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 189/28.II.2006

modificările ulterioare, și al art. 3 lit. k) și s) din Legea nr. 1/2004 privind înființarea, organizarea și funcționarea Agenției
de Plăți și Intervenție pentru Agricultură, cu modificările și completările ulterioare,
Guvernul României adoptă prezenta hotărâre.
Art. 1. — (1) Se eliberează certificate de export pentru
operațiunile de export de vinuri îmbuteliate, cu denumire de
origine controlată, și vinuri spumante îmbuteliate, pentru
care se acordă primă de export, în baza prevederilor art. 3
din Hotărârea Guvernului nr. 1.518/2002 privind aprobarea
mecanismului de acordare a primelor de export de la
bugetul de stat pentru produsele agroalimentare, publicată
în Monitorul Oficial al României, Partea I, nr. 5 din
8 ianuarie 2003, cu modificările și completările ulterioare.
(2) Codurile tarifare aferente produselor prevăzute la
alin. (1) și cuantumul garanțiilor la export sunt prevăzute în
anexa nr. 1.
(3) Prin derogare de la prevederile art. 14 din Normele
metodologice de aplicare a Legii nr. 300/2005 privind
instituirea sistemului de certificate de import și de export
pentru produse agricole, aprobate prin Hotărârea Guvernului
nr. 1.517/2005, publicată în Monitorul Oficial al României,
Partea I, nr. 1.174 din 27 decembrie 2005, termenul de
valabilitate al certificatului de export prevăzut la alin. (1) nu
poate depăși perioada de acordare a primei de export.
(4) Operațiunile de export cu produsele prevăzute în
anexa nr. 1 pot fi realizate și de operatorii economici care
nu dețin certificat de export, caz în care acestora nu li se
acordă primă de export.
Art. 2. — (1) Se eliberează certificate de import pentru
operațiunile de import de carne de porc și carne de
pasăre, care se efectuează în cadrul contingentelor tarifare
prevăzute în anexa B(b) la Protocolul adițional la Acordul
european instituind o asociere între România, pe de o
parte, și Comunitățile Europene și statele membre ale
acestora, pe de altă parte, pentru a ține cont de aderarea
Republicii Cehe, Republicii Estonia, Republicii Cipru,
Republicii Letonia, Republicii Lituania, Republicii Ungare,
Republicii Malta, Republicii Polone, Republicii Slovenia și
Republicii Slovace la Uniunea Europeană, semnat la
Bruxelles la 4 mai 2005, ratificat prin Legea nr. 220/2005,
publicată în Monitorul Oficial al României, Partea I, nr. 589
din 7 iulie 2005.
(2) Codurile tarifare aferente produselor prevăzute la
alin. (1) și cuantumul garanțiilor la import sunt prevăzute în
anexa nr. 2.
(3) Prin derogare de la prevederile art. 14 din Normele
metodologice de aplicare a Legii nr. 300/2005, aprobate
prin Hotărârea Guvernului nr. 1.517/2005, termenul de
valabilitate al certificatului de import prevăzut la alin. (1) nu
poate depăși perioada de import stabilită în cadrul
contingentului respectiv.
(4) Operațiunile de import cu produsele prevăzute în
anexa nr. 2, realizate de operatorii economici în afara
contingentelor tarifare prevăzute la alin. (1), se desfășoară
și fără certificat de import, caz în care se plătesc taxele
vamale aferente.
(5) Începând cu data de 1 martie 2006, operațiunile de
import cu produsele prevăzute la alin. (1), pentru care au
fost eliberate până la data de 28 februarie 2006 inclusiv
certificate de import (contingente tarifare), conform
prevederilor Ordinului ministrului economiei și comerțului
nr. 745/2005 privind deschiderea unor contingente tarifare
la importul în România al unor produse agricole originare

din Uniunea Europeană (UE) și modul de administrare a
acestor contingente în anul 2006, publicat în Monitorul
Oficial al României, Partea I, nr. 1.193 bis din
30 decembrie 2005, se desfășoară pe baza certificatului de
import eliberat de Agenția de Plăți și Intervenție pentru
Agricultură, conform prevederilor Legii nr. 300/2005 privind
instituirea sistemului de certificate de import și de export
pentru produse agricole, cu modificările ulterioare, și ale
Legii nr. 299/2005 privind instituirea sistemului de garanții
pentru importul și exportul produselor agricole, cu
modificările ulterioare.
Art. 3. — (1) Administrarea contingentelor de import din
Uniunea Europeană pentru produsele prevăzute în anexa
nr. 2 se face, începând cu data de 1 martie 2006, de
Agenția de Plăți și Intervenție pentru Agricultură, conform
procedurilor ce vor fi aprobate prin ordin al ministrului
agriculturii, pădurilor și dezvoltării rurale.
(2) Pentru cantitățile rămase neefectuate în baza
certificatelor de import (contingente tarifare) eliberate
conform prevederilor Ordinului ministrului economiei și
comerțului nr. 745/2005, al căror termen de valabilitate
expiră după data de 1 martie inclusiv, se eliberează
certificate de import conform prevederilor Legii
nr. 300/2005, cu modificările ulterioare, ale Legii
nr. 299/2005, cu modificările ulterioare, și procedurilor ce
vor fi aprobate prin ordinul ministrului agriculturii, pădurilor
și dezvoltării rurale prevăzut la alin. (1).
(3) În cazul în care după data de 1 martie 2006 inclusiv
există cantități nealocate la importul produselor prevăzute la
art. 2 alin. (1), aceste cantități vor fi alocate de Agenția de
Plăți și Intervenție pentru Agricultură, conform procedurilor
ce vor fi aprobate prin ordinul ministrului agriculturii,
pădurilor și dezvoltării rurale prevăzut la alin. (1).
(4) Agenția de Plăți și Intervenție pentru Agricultură
preia pe bază de protocol încheiat cu Ministerul Economiei
și Comerțului situația centralizată a certificatelor de import
(contingente tarifare) eliberate conform prevederilor
Ordinului ministrului economiei și comerțului nr. 745/2005,
până la data de 28 februarie 2006 inclusiv, însoțită de
copii ale acestora, pentru produsele din anexa nr. 2.
(5) Situația centralizată a certificatelor de import
(contingente tarifare) prevăzută la alin. (4) cuprinde
următoarele elemente:
a) numărul curent;
b) denumirea firmei importatoare;
c) numărul certificatului/data eliberării;
d) data valabilității;
e) cantitatea alocată, în tone/operator economic și total;
f) cantitatea realizată, în tone/operator economic și total,
pe baza documentelor transmise de operatorii economici
până la data de 28 februarie inclusiv.
Art. 4. — Operațiunile de export și de import cu
produse agricole necuprinse în prezenta hotărâre se
desfășoară fără certificat de export sau certificat de import
eliberat conform prevederilor Legii nr. 300/2005, cu
modificările ulterioare, și ale Legii nr. 299/2005, cu
modificările ulterioare.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 189/28.II.2006
Art. 5. — Anexele nr. 1 și 2 fac parte integrantă din
prezenta hotărâre.

Art. 6. — Prezenta hotărâre se aplică începând cu data
de 1 martie 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul delegat pentru comerț,
Nicolae Romulus Buzdun,
subsecretar de stat
p. Ministrul finanțelor publice,
Cătălin Doica,
secretar de stat

București, 22 februarie 2006.
Nr. 255.

ANEXA Nr. 1
PRODUSELE

pentru care se eliberează certificate de export și cuantumul garanțiilor la export
Codul
tarifar

22.04
2204.10
ex. 2204.10.19
2204.21

2204.21.38
2204.21.78
2204.21.79
2204.21.80

2204.21.82
2204.21.83

Denumirea mărfii

Cuantumul garanției
(lei/hl)

Vinuri din struguri proaspeți, inclusiv vinurile îmbogățite cu alcool; must din struguri,
altul decât cel de la poziția 20.09:
- Vinuri spumoase:
-- Având titru alcoolic volumic de minimum 8,5% vol:
---- Altele (Vin spumant)
-- În recipiente cu un conținut de maximum 2 l:
--- Altele:
---- Având concentrația de alcool în funcție de volum de maximum 13% vol:
----- Vinuri de calitate produse în regiuni determinate:
------ Vinuri albe:
------- Altele
------ Altele:
------- Altele
----- Altele:
------ Vinuri albe
------ Altele
---- Având titru alcoolic volumic peste 13% vol, dar maximum 15% vol:
----- Vinuri de calitate produse în regiuni determinate:
------ Vinuri albe
------- Altele
------ Altele

4

4
4
4
4

4
4
ANEXA Nr. 2

PRODUSELE

pentru care se eliberează certificate de import și cuantumul garanțiilor la import
Codul
tarifar

0203.22
0203.29
0210.11
0210.12
0210.19
02.07

Denumirea mărfii

Cuantumul garanției
(lei/tonă)

Carne de porc domestic, congelată

200

Carne și organe comestibile de pasăre de la grupa 0105

200

GUVERNUL ROMÂNIEI

HOTĂRÂRE
pentru modificarea art. 19 alin. (1) din Normele metodologice de aplicare a Ordonanței de urgență
a Guvernului nr. 56/2004 privind crearea statutului special al funcționarului public
denumit manager public, aprobate prin Hotărârea Guvernului nr. 783/2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La articolul 19 alineatul (1) din Normele
metodologice de aplicare a Ordonanței de urgență a

Guvernului nr. 56/2004 privind crearea statutului special al
funcționarului public denumit manager public, aprobate prin

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 189/28.II.2006

Hotărârea Guvernului nr. 783/2005, publicată în Monitorul
Oficial al României, Partea I, nr. 717 din 9 august 2005,
litera a) se modifică și va avea următorul cuprins:

îa) vârsta maximă de 35 de ani, pentru programele de
formare specializată prevăzute la art. 4 alin. (1) lit. b) din
ordonanța de urgență;“.

PRIM-MINISTRU

CĂLIN POPESCU-TĂRICEANU

București, 22 februarie 2006.
Nr. 257.

Contrasemnează:
Ministrul administrației și internelor,
Vasile Blaga
Președintele Agenției Naționale a Funcționarilor Publici,
József Birtalan

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII ȘI CULTELOR
Nr. 2.026 din 20 ianuarie 2006

MINISTERUL FINANȚELOR PUBLICE
Nr. 159 din 3 februarie 2006

ORDIN
pentru completarea anexei nr. 7 la Normele metodologice privind perceperea, încasarea, utilizarea,
evidența și controlul destinației sumelor rezultate din aplicarea timbrului literar, cinematografic,
teatral, muzical, folcloric, al artelor plastice, al arhitecturii și de divertisment, precum și procedura
de solicitare și comunicare a opțiunilor titularilor de drepturi de autor sau ale titularilor
de drepturi conexe dreptului de autor ori, după caz, ale moștenitorilor acestora, aprobate
prin Ordinul ministrului culturii și cultelor și al ministrului finanțelor publice nr. 2.823/1.566/2003,
cu modificările ulterioare
În temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările și completările ulterioare,
în baza art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
ministrul culturii și cultelor și ministrul finanțelor publice emit următorul ordin:
Articol unic. — Punctul 3 din anexa nr. 7 la Normele
metodologice privind perceperea, încasarea, utilizarea,
evidența și controlul destinației sumelor rezultate din
aplicarea timbrului literar, cinematografic, teatral, muzical,
folcloric, al artelor plastice, al arhitecturii și de divertisment,
precum și procedura de solicitare și comunicare a opțiunilor
titularilor de drepturi de autor sau ale titularilor de drepturi
conexe dreptului de autor ori, după caz, ale moștenitorilor
acestora, aprobate prin Ordinul ministrului culturii și cultelor
nr. 2.823/1.566/2003, publicat în Monitorul Oficial al
României, Partea I, nr. 873 din 9 decembrie 2003, cu

modificările ulterioare, se modifică și va avea următorul
cuprins:
î3. Unitățile beneficiare
Organizațiile de creatori beneficiare ale timbrului
arhitecturii sunt:
— Uniunea Arhitecților din România (U.A.R.), cont de
virament nr. RO30FNNB001201052800RO01, FINANSBANK —
Filiala Doamnei;
— Ordinul Arhitecților din România, cont de virament
nr. RO09BRDE410SV58888334100, BRD — Piața
Romană.“

Ministrul culturii și cultelor,
Adrian Iorgulescu

p. Ministrul finanțelor publice,
Cătălin Doica,
secretar de stat

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 189/28.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113657]
ISSN 1453—4495

PDF compression, OCR, web-optimization with CVISION's PdfCompressor

