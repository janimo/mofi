PARTEA

Anul 174 (XVIII) — Nr. 686

I

LEGI, DECRETE, HOTĂRÂRI ȘI ALTE ACTE

Joi, 10 august 2006

SUMAR

Nr.

Pagina

Nr.

Pagina
exportului anumitor substanțe și preparate chimice
periculoase — procedura PIC..................................

DECIZII ALE CURȚII CONSTITUȚIONALE
Decizia nr. 560 din 6 iulie 2006 referitoare la excepția
de neconstituționalitate a dispozițiilor art. 91 3
alin. 3 din Codul de procedură penală, art. XI
pct. 2 din Legea nr. 281/2003 privind modificarea
și completarea Codului de procedură penală și a
unor legi speciale și art. 16 din Ordonanța de
urgență a Guvernului nr. 43/2002 privind Direcția
Națională Anticorupție ...............................................

915.

1–4
944.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
742.

— Ordin al ministrului mediului și gospodăririi
apelor pentru modificarea anexei nr. 1 la
Hotărârea Guvernului nr. 697/2004 privind
aprobarea Procedurii de consimțământ prealabil în
cunoștință de cauză pentru controlul importului și

DECIZII

ALE

CURȚII

4–15

— Ordin al ministrului finanțelor publice pentru
publicarea Acordului de finanțare dintre Guvernul
României și Comisia Europeană referitor la
Programul național PHARE 2005 — Subprogramul 6 — Programe și agenții comunitare și
sprijin pentru beneficiarii finali, semnat la București
la 28 aprilie 2006......................................................

16

— Ordin al ministrului finanțelor publice pentru
publicarea Acordului de finanțare dintre Guvernul
României și Comisia Europeană referitor la
Programul de sprijin comunitar PHARE 2005
privind măsurile de reabilitare a pagubelor produse
de inundații și de prevenire a efectelor unor astfel
de evenimente, semnat la București la 18 mai
2006 ...........................................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 560
din 6 iulie 2006

referitoare la excepția de neconstituționalitate a dispozițiilor art. 913 alin. 3
din Codul de procedură penală, art. XI pct. 2 din Legea nr. 281/2003
privind modificarea și completarea Codului de procedură penală și a unor legi speciale și art. 16
din Ordonanța de urgență a Guvernului nr. 43/2002 privind Direcția Națională Anticorupție
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Marinela Mincă
Afrodita Laura Tutunaru

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 91 3 alin. 3 din Codul de procedură
penală, art. XI pct. 2 din Legea nr. 281/2003 privind

2

MONITORUL OFICIAL AL ROMÂNIEI, PARTEA I, Nr. 686/10.VIII.2006

modificarea și completarea Codului de procedură penală și
a unor legi speciale și art. 16 din Ordonanța de urgență a
Guvernului nr. 43/2002 privind Direcția Națională
Anticorupție, excepție ridicată de Tamara Chiribucă în
Dosarul nr. 359/2006 al Curții de Apel Suceava — Secția
penală.
La apelul nominal răspunde, pentru autorul excepției,
apărătorul ales, domnul Neculai Volăvăț, cu delegație la
dosar. Procedura de citare a fost legal îndeplinită.
Reprezentantul autorului excepției solicită admiterea
acesteia, reiterând aspectele invocate în fața instanței de
drept comun.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dispozițiile legale criticate nu vin în
contradicție cu prevederile din Legea fundamentală
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 29 martie 2006, pronunțată în
Dosarul nr. 359/2006, Curtea de Apel Suceava — Secția
penală a sesizat Curtea Constituțională cu excepția de
neconstituționalitate a prevederilor art. 91 3 alin. 3 din
Codul de procedură penală, art. XI pct. 2 din Legea
nr. 281/2003 privind modificarea și completarea Codului de
procedură penală și a unor legi speciale și art. 16 din
Ordonanța de urgență a Guvernului nr. 43/2002 privind
Direcția Națională Anticorupție, excepție ridicată de
Tamara Chiribucă în dosarul menționat mai sus, având ca
obiect soluționarea unui recurs în materie penală.
În motivarea excepției de neconstituționalitate autorul
acesteia susține că dispozițiile art. 913 alin. 3 din Codul de
procedură penală sunt neconstituționale printr-o redactare
eliptică, deoarece nu se prevede în mod expres faptul că
instanța hotărăște asupra certificării înregistrărilor telefonice
prin hotărâre judecătorească (încheiere), care în mod
evident ar trebui să poată fi contestată printr-o cale de
atac. Această omisiune este de natură a încălca dreptul la
apărare și dreptul la un proces echitabil garantat oricărei
persoane ale cărei convorbiri telefonice au constituit
obiectul unei asemenea măsuri, întrucât nu o poate
contesta la instanța de control superior. De asemenea,
procedura reglementată de textul legal criticat lasă loc
liberului arbitru și mai ales excesului de putere al unei
autorități, ce duce la îngrădirea ori desființarea dreptului la
inviolabilitatea corespondenței și a convorbirilor telefonice.
Cât privește art. XI pct. 2 din Legea nr. 281/2003,
autorul excepției critică ultraactivitatea instituită, deoarece,
deși înregistrarea convorbirilor vizează restrângerea
drepturilor garantate de art. 28 din Constituție și de art. 8
din Convenția pentru apărarea drepturilor omului și a
libertăților fundamentale, este inexplicabil și, evident,
neconstituțional faptul că pentru anumite aspecte, între care
și cele referitoare la certificarea înregistrărilor, legea a intrat
în vigoare la data de 1 ianuarie 2004, iar pentru altele, la
data de 1 iulie 2003.
În opinia autorului, lăsarea la îndemâna procurorului
până la data de 1 ianuarie 2004 a acestor măsuri
procedurale contravine dispozițiilor constituționale ale

art. 20, 28 și 53 din Constituție, raportate la art. 6 și 8 din
Convenția pentru apărarea drepturilor omului și a libertăților
fundamentale.
Referitor la critica art. 16 din Ordonanța de urgență a
Guvernului nr. 43/2002, autorul s-a limitat la a preciza că
sunt incidente aceleași motive de neconstituționalitate
invocate pentru articolele anterioare.
Curtea de Apel Suceava — Secția penală opinează că
excepția de neconstituționalitate este neîntemeiată,
deoarece dispozițiile art. 91 3 alin. 3 din Codul de
procedură penală reglementează o modalitate de selectare
și certificare de către instanță a informațiilor obținute cu
ocazia interceptărilor și înregistrărilor convorbirilor sau
comunicărilor. Procedura a fost impusă de necesitatea
eliminării oricăror posibilități de contrafacere a acestor
probe care nu au o valoare prestabilită. Textul criticat
constituie, dimpotrivă, o garanție a asigurării unui proces
echitabil și a dreptului la apărare, prin aceea că mijloacele
de probă obținute de organele de urmărire penală sunt
prezentate în fața unei instanțe independente și imparțiale,
fiind cenzurate de către aceasta în condiții de
contradictorialitate. Faptul că, în cazul dat, se încheie un
proces-verbal și nu se pronunță o încheiere care să poată
fi atacată separat nu impietează cu nimic asupra dreptului
părții interesate de a folosi orice mijloace de apărare
prevăzute de lege, inclusiv de a contesta veridicitatea,
legalitatea și conținutul certificării.
În ceea ce privește dispozițiile art. XI pct. 2 din Legea
nr. 281/2003, instanța de judecată arată că și acestea sunt
conforme cu prevederile constituționale și convenționale
invocate, întrucât textul reglementează o modalitate
diferențiată de aplicare a legii și nicidecum o intrare în
vigoare scindată. În acest sens s-a considerat a fi
necesară aplicarea imediată a dispozițiilor care vizează
arestarea preventivă și percheziția, urmând ca ulterior,
după asigurarea și fundamentarea unei baze logistice, să
fie aplicate și celelalte dispoziții ale legii.
Cât privește art. 16 din Ordonanța de urgență a
Guvernului nr. 43/2002, instanța de judecată apreciază că
măsurile inserate în text sunt constituționale, fiind necesare
într-o societate democratică, pentru desfășurarea instrucției
penale, pentru combaterea și prevenirea săvârșirii de
infracțiuni, mai ales a celor care prezintă un pericol social
ridicat, cum ar fi cele de corupție sau asimilate
infracțiunilor de corupție instrumentate de Direcția Națională
Anticorupție.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată. Astfel, cu privire la art. 913 alin. 3 din
Codul de procedură penală, Guvernul și-a sprijinit punctul
de vedere pe jurisprudența Curții Constituționale în materie.
Cât privește dispozițiile art. XI pct. 2 din Legea
nr. 281/2003, consideră că Parlamentul, ca unică autoritate
legiuitoare a țării, este singurul care decide, în cuprinsul
unei legi, data intrării în vigoare a unui act normativ.
Referitor la art. 16 din Ordonanța de urgență a Guvernului
nr. 43/2002, Guvernul a făcut trimitere la aceleași

MONITORUL OFICIAL AL ROMÂNIEI, PARTEA I, Nr. 686/10.VIII.2006
argumente avute în vedere și pentru netemeinicia criticii
referitoare la dispozițiile din Codul de procedură penală.
Avocatul Poporului consideră că excepția de
neconstituționalitate este neîntemeiată, deoarece art. 913
alin. 3 din Codul de procedură penală prevede suficiente
garanții prin reglementarea în detaliu a consemnării și
certificării autenticității convorbirilor înregistrate și a
redactării integrale a acestora. În fapt, critica este dedusă
de pretinse lacune ale dispozițiilor legale supuse
controlului, situație a cărei restabilire ar presupune
completarea textului, ceea ce excedează competenței Curții
Constituționale.
De asemenea, cele trei texte legale criticate ce
constituie obiectul prezentei excepții reprezintă o
restrângere proporțională cu situația care a determinat-o și
nu aduc atingere existenței dreptului la secretul
corespondenței.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 913 alin. 3 din Codul de procedură penală,
modificat prin art. I pct. 47 din Legea nr. 281/2003, art. XI
pct. 2 din Legea nr. 281/2003 privind modificarea și
completarea Codului de procedură penală și a unor legi
speciale, publicată în Monitorul Oficial al României,
Partea I, nr. 468 din 1 iulie 2003, și art. 16 din Ordonanța
de urgență a Guvernului nr. 43/2002 privind Direcția
Națională Anticorupție, publicată în Monitorul Oficial al
României, Partea I, nr. 244 din 11 aprilie 2002, modificat
prin art. IV pct. 12 al titlului II din Ordonanța de urgență a
Guvernului nr. 24/2004, publicată în Monitorul Oficial al
României, Partea I, nr. 365 din 27 aprilie 2004, și prin
art. II lit. a) din Legea nr. 54/2006 privind aprobarea
Ordonanței de urgență a Guvernului nr. 134/2005 pentru
modificarea și completarea Ordonanței de urgență
nr. 43/2002 privind Parchetul Național Anticorupție,
publicată în Monitorul Oficial al României, Partea I, nr. 226
din 13 martie 2006, care au următorul conținut:
— Art. 913 alin. 3 din Codul de procedură penală:
îBanda magnetică sau orice alt tip de suport cu
înregistrarea convorbirii, redarea scrisă a acesteia și procesulverbal se înaintează instanței care, după ce ascultă procurorul
și părțile, hotărăște care dintre informațiile culese prezintă
interes în cercetarea și soluționarea cauzei, încheind un
proces-verbal în acest sens. Convorbirile sau comunicările
care conțin secrete de stat sau profesionale nu se
menționează în procesul-verbal. Dacă săvârșirea unor
infracțiuni are loc prin convorbiri sau comunicări care conțin

3

secrete de stat, consemnarea se face în procese-verbale
separate, iar dispozițiile art. 97 alin. 3 se aplică în mod
corespunzător.“;
— Art. XI pct. 2 din Legea nr. 281/2003:
îPrezenta lege intră în vigoare la data publicării ei în
Monitorul Oficial al României, Partea I, și se pune în aplicare
după cum urmează: [...]
2. celelalte dispoziții, de la data de 1 ianuarie 2004.“;
— Art. 16 din Ordonanța de urgență a Guvernului
nr. 43/2002:
î(1) Când sunt indicii temeinice cu privire la săvârșirea
uneia dintre infracțiunile atribuite prin prezenta ordonanță de
urgență în competența Parchetului Național Anticorupție, în
scopul strângerii de probe sau al identificării făptuitorului, pot fi
dispuse următoarele măsuri:
a) punerea sub supraveghere a conturilor bancare și a
conturilor asimilate acestora;
b) punerea sub supraveghere, interceptarea sau
înregistrarea comunicațiilor;
c) accesul la sisteme informaționale.
(2) Măsurile prevăzute la alin. (1) lit. a) și c) pot fi dispuse
de procurorii Parchetului Național Anticorupție, pe o durată de
cel mult 30 de zile. Pentru motive temeinice aceste măsuri pot
fi prelungite de procuror prin ordonanță motivată, fiecare
prelungire neputând depăși 30 de zile. Durata maximă a
măsurilor dispuse este de 4 luni.
(3) Măsura prevăzută la alin. (1) lit. b) poate fi dispusă de
judecător, potrivit dispozițiilor art. 91 1 —91 6 din Codul de
procedură penală care se aplică în mod corespunzător.
(4) Procurorii Parchetului Național Anticorupție pot dispune
să li se comunice înscrisuri, documente bancare, financiare ori
contabile, în condițiile prevăzute la alin. (1).“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 20 referitoare la tratatele
internaționale privind drepturile omului, art. 21 referitoare la
accesul liber la justiție, art. 24 referitoare la dreptul la
apărare, art. 28 referitoare la secretul corespondenței,
art. 53 referitoare la restrângerea exercițiului unor drepturi
sau al unor libertăți, precum și ale art. 6 și 8 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil
și la dreptul la respectarea vieții private și de familie.
Examinând excepția de neconstituționalitate, Curtea
constată că dispozițiile art. 91 3 alin. 3 din Codul de
procedură penală au mai fost supuse controlului de
constituționalitate, prin raportare la aceleași dispoziții
constituționale invocate în prezenta cauză și cu motivări
similare. Astfel, prin Decizia nr. 648 din 29 noiembrie 2005,
publicată în Monitorul Oficial al României, Partea I, nr. 58
din 23 ianuarie 2006, Curtea Constituțională a respins
excepția de neconstituționalitate ca neîntemeiată, pentru
considerentele acolo arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin deciziile
menționate își păstrează valabilitatea.
Curtea constată că dispozițiile art. XI pct. 2 din Legea
nr. 281/2003 și ale art. 16 din Ordonanța de urgență a
Guvernului nr. 43/2002 se constituie în norme de
procedură, care, potrivit art. 126 alin. (2) din Constituție,
sunt stabilite prin lege. Prevederile legale contestate, fără a

4

MONITORUL OFICIAL AL ROMÂNIEI, PARTEA I, Nr. 686/10.VIII.2006

avea semnificația unei încălcări a secretului corespondenței,
corespund cerințelor constituționale prevăzute la alin. (1) al
art. 53, potrivit cărora exercitarea dreptului poate fi
restrânsă dacă se impune pentru desfășurarea instrucției
penale și apărarea ordinii publice, cu respectarea alin. (2)
al aceluiași articol.
În sfârșit, fără a intra pe fondul excepției, Curtea
constată că a rămas fără obiect critica autorului referitoare

la lăsarea la îndemâna procurorului a acestor măsuri
procedurale, deoarece începând cu data de 1 ianuarie
2004 decizia cu privire la autorizația pentru interceptarea și
înregistrarea convorbirilor aparține președintelui instanței
căreia i-ar reveni competența să judece cauza în primă
instanță.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 913 alin. 3 din Codul de procedură penală, art. XI
pct. 2 din Legea nr. 281/2003 privind modificarea și completarea Codului de procedură penală și a unor legi speciale și
art. 16 din Ordonanța de urgență a Guvernului nr. 43/2002 privind Direcția Națională Anticorupție, excepție ridicată de
Tamara Chiribucă în Dosarul nr. 359/2006 al Curții de Apel Suceava — Secția penală.
Definitivă și general obligatorie.
Pronunțată în ședința publică din data de 6 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru modificarea anexei nr. 1 la Hotărârea Guvernului nr. 697/2004
privind aprobarea Procedurii de consimțământ prealabil în cunoștință de cauză pentru controlul
importului și exportului anumitor substanțe și preparate chimice periculoase — procedura PIC
În temeiul prevederilor art. 18 alin. (2) din Hotărârea Guvernului nr. 697/2004 privind aprobarea Procedurii de
consimțământ prealabil în cunoștință de cauză pentru controlul importului și exportului anumitor substanțe și preparate
chimice periculoase — procedura PIC, cu modificările ulterioare, și ale art. 5 alin. (8) din Hotărârea Guvernului nr. 408/2004
privind organizarea și funcționarea Ministerului Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. I. — Anexa nr. 1 la Hotărârea Guvernului
nr. 697/2004 privind aprobarea Procedurii de consimțământ
prealabil în cunoștință de cauză pentru controlul importului
și exportului anumitor substanțe și preparate chimice
periculoase — procedura PIC, publicată în Monitorul Oficial
al României, Partea I, nr. 477 din 27 mai 2004, cu
modificările ulterioare, se înlocuiește cu anexa la prezentul
ordin.
Art. II. — La data intrării în vigoare a prezentului ordin
se abrogă Ordinul ministrului mediului și gospodăririi apelor

nr. 610/2005 pentru modificarea și completarea anexei
nr. 1 la Hotărârea Guvernului nr. 697/2004 privind
aprobarea Procedurii de consimțământ prealabil în
cunoștință de cauză pentru controlul importului și exportului
anumitor substanțe și preparate chimice periculoase —
procedura PIC, publicat în Monitorul Oficial al României,
Partea I, nr. 713 din 8 august 2005.
Art. III. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 19 iulie 2006.
Nr. 742.

MONITORUL OFICIAL AL ROMÂNIEI, PARTEA I, Nr. 686/10.VIII.2006

5

ANEXĂ*)
(Anexa nr. 1 la Hotărârea Guvernului nr. 697/2004)

*) Anexa este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 686/10.VIII.2006

MONITORUL OFICIAL AL ROMÂNIEI, PARTEA I, Nr. 686/10.VIII.2006

7

8

MONITORUL OFICIAL AL ROMÂNIEI, PARTEA I, Nr. 686/10.VIII.2006

MONITORUL OFICIAL AL ROMÂNIEI, PARTEA I, Nr. 686/10.VIII.2006

9

10

MONITORUL OFICIAL AL ROMÂNIEI, PARTEA I, Nr. 686/10.VIII.2006

MONITORUL OFICIAL AL ROMÂNIEI, PARTEA I, Nr. 686/10.VIII.2006

11

12

MONITORUL OFICIAL AL ROMÂNIEI, PARTEA I, Nr. 686/10.VIII.2006

MONITORUL OFICIAL AL ROMÂNIEI, PARTEA I, Nr. 686/10.VIII.2006

13

14

MONITORUL OFICIAL AL ROMÂNIEI, PARTEA I, Nr. 686/10.VIII.2006

MONITORUL OFICIAL AL ROMÂNIEI, PARTEA I, Nr. 686/10.VIII.2006

15

16

MONITORUL OFICIAL AL ROMÂNIEI, PARTEA I, Nr. 686/10.VIII.2006

MINISTERUL FINANȚELOR PUBLICE

ORDIN
pentru publicarea Acordului de finanțare dintre Guvernul României și Comisia Europeană
referitor la Programul național PHARE 2005 — Subprogramul 6 — Programe și agenții comunitare
și sprijin pentru beneficiarii finali, semnat la București la 28 aprilie 2006
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Acordului de finanțare
dintre Guvernul României și Comisia Europeană referitor la
Programul național PHARE 2005 — Subprogramul 6 —
Programe și agenții comunitare și sprijin pentru beneficiarii

finali, semnat la București la 28 aprilie 2006, cuprins în
anexa*) care face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 5 iunie 2006.
Nr. 915.
MINISTERUL FINANȚELOR PUBLICE

ORDIN
pentru publicarea Acordului de finanțare dintre Guvernul României și Comisia Europeană
referitor la Programul de sprijin comunitar PHARE 2005 privind măsurile de reabilitare
a pagubelor produse de inundații și de prevenire a efectelor unor astfel de evenimente,
semnat la București la 18 mai 2006
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Acordului de finanțare
dintre Guvernul României și Comisia Europeană referitor la
Programul de sprijin comunitar PHARE 2005 privind
măsurile de reabilitare a pagubelor produse de inundații și
de prevenire a efectelor unor astfel de evenimente, semnat

la București la 18 mai 2006, cuprins în anexa*) care face
parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

p. Ministrul finanțelor publice,
Claudiu Doltu,
secretar de stat
București, 8 iunie 2006.
Nr. 944.
*) Anexa se publică ulterior în Monitorul Oficial al României, Partea I, nr. 686 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.
EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 686/10.VIII.2006 conține 16 pagini.

Prețul: 1,15 lei

&JUYDGY|118621]
ISSN 1453—4495

