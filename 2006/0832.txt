Anul 174 (XVIII) — Nr. 832

PARTEA

I

LEGI, DECRETE, HOTĂRÂRI ȘI ALTE ACTE

Marți, 10 octombrie 2006

SUMAR

Nr.
HOTĂRÂRI ALE GUVERNULUI ROMÂNIEI
1.345. — Hotărâre pentru modificarea și completarea
Hotărârii Guvernului nr. 971/2002 privind atestarea
domeniului public al județului Botoșani, precum și
al municipiilor, orașelor și comunelor din județul
Botoșani ....................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.027. — Ordin al ministrului sănătății publice pentru
aprobarea bugetului de venituri și cheltuieli
rectificat pe anul 2006 al Institutului Național de
Cercetare-Dezvoltare pentru Microbiologie și
Imunologie îCantacuzino“ ........................................
1.199. — Ordin al ministrului sănătății publice pentru
aprobarea modalității de retragere/suspendare de
către Agenția Națională a Medicamentului a
anumitor autorizații de punere pe piață, înainte
de momentul aderării României la Uniunea
Europeană ................................................................
1.200. — Ordin al ministrului sănătății publice pentru
aprobarea Reglementărilor privind atestarea de
către Agenția Națională a Medicamentului a
persoanei calificate a deținătorului de autorizație
de fabricație/import ..................................................

Pagina

Pagina

1.203. — Ordin al ministrului sănătății publice privind
aprobarea modalității de radiere de către Agenția
Națională a Medicamentului a cererilor de
autorizare de punere pe piață pentru medicamente
de uz uman .............................................................
2–4

Nr.

10–11

1.204. — Ordin al ministrului sănătății publice pentru
aprobarea Normelor privind modul de soluționare
a cererilor referitoare la modificări care reprezintă
extensie de linie pentru medicamente de uz uman
autorizate în România prin procedura națională ...

11–13

ACTE ALE OFICIULUI ROMÂN
PENTRU DREPTURILE DE AUTOR
5–7

7–8

8–10

306. — Decizie privind constituirea Comisiei pentru
negocierea Metodologiei privind utilizarea prin
retransmitere prin cablu a operelor scrise .............

13–14

308. — Decizie privind constituirea Comisiei pentru
negocierea listei suporturilor și a aparatelor din
domeniul grafic pentru care se datorează
remunerația compensatorie pentru copia privată .....

14–15

314. — Decizie privind constituirea Comisiei pentru
negocierea Metodologiei privind utilizarea prin
retransmitere prin cablu a fonogramelor publicate
în scop comercial ori a reproducerilor acestora ......

15–16

2

MONITORUL OFICIAL AL ROMÂNIEI, PARTEA I, Nr. 832/10.X.2006

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului
nr. 971/2002 privind atestarea domeniului public al județului
Botoșani, precum și al municipiilor, orașelor și comunelor
din județul Botoșani
În temeiul art. 108 din Constituția României, republicată, și al art. 21
alin. (3) din Legea nr. 213/1998 privind proprietatea publică și regimul juridic
al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 971/2002 privind atestarea
domeniului public al județului Botoșani, precum și al municipiilor, orașelor și
comunelor din județul Botoșani, publicată în Monitorul Oficial al României,
Partea I, nr. 692 și 692 bis din 20 septembrie 2002, cu modificările și
completările ulterioare, se modifică și se completează după cum urmează:
1. La anexa nr. 6 îInventarul bunurilor care aparțin domeniului public
al comunei Albești“:
a) se abrogă pozițiile nr. 30, 310, 312—320 și 331;
b) se completează cu pozițiile nr. 383—394, conform anexei nr. 1.
2. La anexa nr. 62 îInventarul bunurilor care aparțin domeniului
public al comunei Todireni“:
a) se abrogă pozițiile nr. 123, 125, 139—147, 187, 259 și 271;
b) se completează cu pozițiile nr. 306—311, conform anexei nr. 2.
Art. II. — Anexele nr. 1 și 2*) fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 27 septembrie 2006.
Nr. 1.345.

*) Anexele nr. 1 și 2 sunt reproduse în facsimil.

ANEXA Nr. 1

MONITORUL OFICIAL AL ROMÂNIEI, PARTEA I, Nr. 832/10.X.2006

3

4
ANEXA Nr. 2

MONITORUL OFICIAL AL ROMÂNIEI, PARTEA I, Nr. 832/10.X.2006

5

MONITORUL OFICIAL AL ROMÂNIEI, PARTEA I, Nr. 832/10.X.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
pentru aprobarea bugetului de venituri și cheltuieli rectificat pe anul 2006 al Institutului Național
de Cercetare-Dezvoltare pentru Microbiologie și Imunologie îCantacuzino“
În temeiul prevederilor art. 2 alin. (3) din Legea nr. 292/2002 privind stabilirea modalităților de aprobare a
bugetelor de venituri și cheltuieli ale institutelor naționale de cercetare-dezvoltare,
în temeiul art. 24 alin. (1) și (2) din Ordonanța Guvernului nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea nr. 324/2003, cu modificările și completările ulterioare,
în baza Hotărârii Guvernului nr. 862/2006 privind organizarea și funcționarea Ministerului Sănătății Publice,
având în vedere Referatul de aprobare al Direcției generale buget și credite externe nr. E.N. 3.315/2006,
ministrul sănătății publice emite următorul ordin:
Art. 1. — Se aprobă bugetul de venituri și cheltuieli
rectificat pe anul 2006 al Institutului Național de CercetareDezvoltare pentru Microbiologie și Imunologie îCantacuzino“,
prevăzut în anexa care face parte integrantă din prezentul
ordin.
Art. 2. — (1) Nivelul cheltuielilor totale aferente
veniturilor totale înscrise în bugetul de venituri și cheltuieli
al institutului, prevăzut la art. 1, reprezintă limita maximă
ce nu poate fi depășită decât în cazuri justificate, numai cu
aprobarea Ministerului Sănătății Publice și cu avizul
Ministerului Muncii, Solidarității Sociale și Familiei și al
Ministerului Finanțelor Publice.

(2) În cazul în care în execuție se înregistrează depășiri
sau nerealizări ale veniturilor aprobate, institutul va putea
efectua cheltuieli în funcție de realizarea veniturilor, cu
încadrarea în indicatorii de eficiență aprobați.
Art. 3. — Nerespectarea prevederilor prezentului ordin
atrage răspunderea contravențională în condițiile legii.
Art. 4. — Direcția buget și credite externe și Institutul
Național de Cercetare-Dezvoltare pentru Microbiologie și
Imunologie îCantacuzino“ vor duce la îndeplinire prevederile
prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 22 august 2006.
Nr. 1.027.
ANEXĂ1)
MINISTERUL SĂNĂTĂȚII PUBLICE
BUGETUL DE VENITURI ȘI CHELTUIELI RECTIFICAT PE ANUL 2006

al Institutului Național de Cercetare-Dezvoltare pentru Microbiologie și Imunologie îCantacuzino“
mii lei

1)

Anexa este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 832/10.X.2006

MONITORUL OFICIAL AL ROMÂNIEI, PARTEA I, Nr. 832/10.X.2006

7

MINISTERUL SĂNĂTĂȚII PUBLICE

ORDIN
pentru aprobarea modalității de retragere/suspendare de către
Agenția Națională a Medicamentului a anumitor autorizații de punere pe piață,
înainte de momentul aderării României la Uniunea Europeană
Având în vedere prevederile titlului XVII îMedicamentul“ din Legea nr. 95/2006 privind reforma în domeniul
sănătății, cu modificările ulterioare, și ale Ordonanței Guvernului nr. 125/1998 privind înființarea, organizarea și
funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției farmaceutice nr. E.N. 4.707/2006,
ministrul sănătății publice emite următorul ordin:
Art. 1. — În cazul medicamentelor pentru care nu a fost
urmată procedura de actualizare a documentației prevăzută
de Ordinul ministrului sănătății nr. 1.451/2005 pentru
aprobarea Ghidului privind actualizarea și modificarea
documentației de autorizare a medicamentelor de uz uman
autorizate în România, pentru a fi conformă cu cerințele
Uniunii Europene, publicat în Monitorul Oficial al României,
Partea I, nr. 66 din 24 ianuarie 2006, modificat și
completat prin Ordinul ministrului sănătății nr. 92/2006,
publicat în Monitorul Oficial al României, Partea I, nr. 175
din 23 februarie 2006, precum și al medicamentelor care
au fost autorizate de Agenția Națională a Medicamentului
(ANM) în baza procedurii simplificate CADREAC sau
nCADREAC pentru medicamente autorizate în Uniunea
Europeană prin procedura centralizată, autorizațiile de
punere pe piață ale acestora vor fi retrase de ANM în
ultima zi dinaintea aderării.
Art. 2. — În cazul medicamentelor pentru care a fost
depusă la ANM documentația în vederea actualizării,
conform Ghidului privind actualizarea și modificarea
documentației de autorizare a medicamentelor de uz uman

autorizate în România, pentru a fi conformă cu cerințele
Uniunii Europene, și pentru care ANM a solicitat completări,
iar acestea nu au fost transmise de deținătorul autorizației
de punere pe piață până la sfârșitul anului 2006,
autorizațiile de punere pe piață vor fi suspendate de ANM
în ultima zi dinaintea aderării. Dacă după transmiterea și,
respectiv, evaluarea de către ANM a completărilor
respective documentația se dovedește a fi conformă cu
legislația europeană, se ridică suspendarea autorizației de
punere pe piață.
Art. 3. — Seriile de medicamente fabricate anterior
retragerii/suspendării autorizațiilor de punere pe piață potrivit
prevederilor art. 1, respectiv art. 2, vor mai putea fi
introduse în România și menținute în circuitul terapeutic
încă un an de la retragerea/suspendarea autorizației de
punere pe piață, în situația în care nu este depășită
perioada de valabilitate, după care deținătorul autorizației
de punere pe piață are obligația de a le retrage și
distruge.
Art. 4. — (1) În cazul medicamentelor care au fost
autorizate de ANM în baza procedurii simplificate

8

MONITORUL OFICIAL AL ROMÂNIEI, PARTEA I, Nr. 832/10.X.2006

CADREAC sau nCADREAC pentru medicamente autorizate
în Uniunea Europeană prin procedura centralizată, termenul
în care pot fi menținute în circuitul terapeutic este de
2 ani, în situația în care nu este depășită perioada de
valabilitate, după care deținătorul autorizației de punere pe
piață are obligația de a le retrage și distruge.
(2) Dreptul de a introduce și de a menține în circuitul
terapeutic medicamentele care au fost autorizate de ANM
în baza procedurii simplificate CADREAC sau nCADREAC
este condiționat de faptul ca decizia Comisiei Europene să
fie încă în vigoare.

Art. 5. — La data intrării în vigoare a prezentului ordin,
se abrogă Ordinul ministrului sănătății nr. 384/2006 pentru
aprobarea modalității de retragere/suspendare de către
Agenția Națională a Medicamentului a anumitor autorizații
de punere pe piață înainte de momentul aderării României
la Uniunea Europeană, publicat în Monitorul Oficial al
României, Partea I, nr. 353 din 19 aprilie 2006.
Art. 6. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 2 octombrie 2006.
Nr. 1.199.
MINISTERUL SĂNĂTĂȚII PUBLICE

ORDIN
pentru aprobarea Reglementărilor privind atestarea de către Agenția Națională
a Medicamentului a persoanei calificate a deținătorului de autorizație de fabricație/import
Având în vedere prevederile titlului XVII îMedicamentul“ din Legea nr. 95/2006 privind reforma în domeniul
sănătății, cu modificările ulterioare, și ale Ordonanței Guvernului nr. 125/1998 privind înființarea, organizarea și
funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției farmaceutice nr. E.N. 4.708/2006,
ministrul sănătății publice emite următorul ordin:
Art. 1. — Se aprobă Reglementările privind atestarea de
către Agenția Națională a Medicamentului a persoanei
calificate a deținătorului de autorizație de fabricație/import,
potrivit anexei care face parte integrantă din prezentul ordin.

Art. 2. — La data intrării în vigoare a prezentului ordin
se abrogă orice dispoziție contrară.
Art. 3. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 2 octombrie 2006.
Nr. 1.200.
ANEXĂ

REGLEMENTĂRI

privind atestarea de către Agenția Națională a Medicamentului a persoanei calificate a deținătorului
de autorizație de fabricație/import
Art. 1. — (1) Conform prevederilor art. 757 alin. (1) din
titlul XVII îMedicamentul“ al Legii nr. 95/2006 privind
reforma în domeniul sănătății, cu modificările ulterioare,
deținătorul autorizației de fabricație/import trebuie să aibă
permanent și continuu la îndemână serviciile cel puțin ale
unei persoane calificate.
(2) Persoana calificată trebuie să îndeplinească condițiile
de calificare și experiență în acord cu prevederile art. 758
alin. (2)—(8) din Legea nr. 95/2006, cu modificările
ulterioare.
Art. 2. — Dovada că persoana calificată îndeplinește
condițiile de calificare și experiență prevăzute la art. 1
alin. (2) o constituie certificatul eliberat de Agenția
Națională a Medicamentului care atestă calitatea de
persoană calificată.

Art. 3. — Pentru eliberarea acestui document,
solicitantul depune la Agenția Națională a Medicamentului o
cerere în conformitate cu modelul prevăzut în anexa nr. 1,
însoțită de copii legalizate ale documentelor prevăzute la
art. 758 alin. (2) din Legea nr. 95/2006, cu modificările
ulterioare, și anume:
a) diplomă de licență în studii universitare teoretice și
practice cu o durată de cel puțin 4 ani în domeniile:
farmacie, chimie, medicină, biologie; sau diplomă ori
document echivalent pentru absolvirea studiilor teoretice și
practice de cel puțin 3 ani și jumătate în domeniul
farmaceutic, însoțită de dovada unui stagiu teoretic și
practic de cel puțin un an, din care cel puțin 6 luni într-o
farmacie de circuit deschis; sau diplomă/certificat oficial
dobândit la terminarea unui curs universitar sau a unui
curs echivalent recunoscut în România, de minimum 3 ani,
care să includă studii teoretice și practice în cel puțin

MONITORUL OFICIAL AL ROMÂNIEI, PARTEA I, Nr. 832/10.X.2006
următoarele domenii de bază: fizică experimentală, chimie
generală și anorganică, chimie organică, chimie analitică,
chimie farmaceutică (inclusiv analiza medicamentelor),
biochimie generală și aplicată (medicală), fiziologie,
microbiologie, farmacologie, tehnologie farmaceutică,
toxicologie, farmacognozie (studiul compoziției și efectelor
substanțelor active naturale de origine vegetală și animală);
b) foaia matricolă pentru fiecare an de studiu, din care
să reiasă parcurgerea domeniilor de bază prevăzute la
art. 758 alin. (5) din Legea nr. 95/2006, cu modificările
ulterioare;
c) carnetul de muncă sau un document echivalent din
care să rezulte experiența practică de cel puțin 2 ani într-o
unitate autorizată pentru fabricația medicamentelor, în
activități de analiză calitativă a medicamentelor și analiză
cantitativă a substanțelor active, precum și alte teste și
verificări necesare asigurării calității medicamentelor; durata
experienței practice poate fi de un an dacă studiile
universitare durează cel puțin 5 ani și de 6 luni dacă
studiile universitare durează cel puțin 6 ani;
d) orice alte documente privind dezvoltarea profesională
continuă în domeniul Regulilor de bună practică de
fabricație a medicamentelor, fabricației și controlului de
medicamente.
Art. 4. — (1) În cazul în care documentația depusă de
solicitant este conformă cerințelor prevăzute la art. 3,
acestuia i se va comunica în termen de 5 zile de la data
înregistrării cererii aprobarea de principiu a acesteia,
precum și tariful practicat de Agenția Națională a
Medicamentului pentru eliberarea cererii (conform modelului
prevăzut în anexa nr. 2).
(2) În cazul în care documentația depusă de către
solicitant nu corespunde cerințelor art. 3, în termen de
5 zile de la depunerea cererii i se va comunica soluția de
respingere, restituindu-i-se și actele anexate cererii.
(3) În termen de 5 zile de la confirmarea efectuării plății
tarifului de eliberare a certificatului, Agenția Națională a

9

Medicamentului emite certificatul care atestă calitatea de
persoană calificată, în formatul prevăzut în anexa nr. 3, în
două exemplare originale, dintre care unul se înmânează
solicitantului, iar celălalt rămâne la Agenția Națională a
Medicamentului — Departamentul inspecție farmaceutică.
Art. 5. — Orice modificare ulterioară a datelor care au
stat la baza eliberării certificatului care atestă calitatea de
persoană calificată se notifică la Agenția Națională a
Medicamentului, odată cu transmiterea documentelor de
susținere a acesteia.
Art. 6. — Deținătorii certificatelor de bună practică de
fabricație sunt obligați să înainteze Agenției Naționale a
Medicamentului, în termen de maximum două luni de la
intrarea în vigoare a Legii nr. 95/2006, cererea însoțită de
documentele prevăzute la art. 3, care să permită eliberarea
certificatului care să ateste calitatea de persoană calificată.
Art. 7. — Pierderea certificatului persoanei calificate
atrage anularea acestuia, iar emiterea unui nou certificat se
face în baza următoarelor documente:
a) cerere în formatul prevăzut în anexa nr. 4;
b) dovada de publicare a pierderii într-un cotidian de
largă circulație;
c) declarație pe propria răspundere că nu au intervenit
modificări față de datele care au permis certificarea inițială.
Art. 8. — Agenția Națională a Medicamentului dispune
suspendarea certificatului acordat unei persoane calificate
pentru neîndeplinirea obligațiilor acesteia, așa cum sunt ele
prevăzute la art. 760 alin. (1)—(3) din Legea nr. 95/2006,
cu modificările ulterioare, la începerea procedurilor
administrative sau disciplinare împotriva sa pentru
neîndeplinirea obligațiilor sale.
Art. 9. — Agenția Națională a Medicamentului creează
și actualizează periodic baza de date privind persoanele
calificate atestate.
Art. 10. — Anexele nr. 1—4 fac parte integrantă din
prezentele reglementări.

ANEXA Nr. 1
la reglementări

Către
AGENȚIA NAȚIONALĂ A MEDICAMENTULUI

Departamentul inspecție farmaceutică
Subsemnatul .............................................................................................., angajat al unității ...................................,
(numele și prenumele)

solicit emiterea certificatului care atestă calitatea mea de persoană calificată.
Anexez la prezenta cerere documentația solicitată potrivit art. 3 din Ordinul ministrului sănătății publice
nr. 1.200/2006 pentru aprobarea Reglementărilor privind atestarea de către Agenția Națională a Medicamentului a
persoanei calificate a deținătorului de autorizație de fabricație/import, și anume: ......................................................................
Semnătura, ștampila
ANEXA Nr. 2
la reglementări

MINISTERUL SĂNĂTĂȚII PUBLICE
AGENȚIA NAȚIONALĂ A MEDICAMENTULUI

Str. Av. Sănătescu nr. 48, sectorul 1
011478, București
Tel. 317.11.02; fax: 316.34.97
Către
..............................................................
Vă informăm prin prezenta că, în urma studierii documentelor depuse la Agenția Națională a Medicamentului,
solicitarea dumneavoastră de eliberare a certificatului care atestă calitatea de persoană calificată a fost admisă.

10

MONITORUL OFICIAL AL ROMÂNIEI, PARTEA I, Nr. 832/10.X.2006

Vă rugăm ca în termen de 10 zile lucrătoare să achitați tariful aferent emiterii acestui document, în sumă
de: ......................, în conformitate cu Ordinul ministrului sănătății publice nr. 1.200/2006 pentru aprobarea Reglementărilor
privind atestarea de către Agenția Națională a Medicamentului a persoanei calificate a deținătorului de autorizație de
fabricație/import.
Emiterea documentului se va face în termen de 5 zile de la confirmarea efectuării plății.
Președinte,
.........................................

Șeful Departamentului inspecție farmaceutică,
...............................................................................
ANEXA Nr. 3
la reglementări

MINISTERUL SĂNĂTĂȚII PUBLICE
AGENȚIA NAȚIONALĂ A MEDICAMENTULUI

Str. Av. Sănătescu nr. 48, sectorul 1
011478 București
Tel.: 317.11.02; Fax: 316.34.97
CERTIFICAT

care atestă calitatea de persoană calificată
Se certifică prin prezentul că domnul/doamna ....................., profesia .................., îndeplinește condițiile prevăzute
de titlul XVII îMedicamentul“ din Legea nr. 95/2006 privind reforma în domeniul sănătății, cu modificările ulterioare, pentru
exercitarea funcției de persoană calificată în unitățile de fabricație/import a medicamentelor de uz uman.
Data emiterii .............................
Președinte,
..............................................
Semnătura și ștampila
ANEXA Nr. 4
la reglementări

Către
AGENȚIA NAȚIONALĂ A MEDICAMENTULUI

Departamentul inspecție farmaceutică
Subsemnatul/Subsemnata ....................................................., persoană calificată la unitatea ........................................,
cu sediul în ..................................., adresa ................................................, telefon/fax..........................., înregistrată la
registrul comerțului cu nr. ..............., cod fiscal .............................., în conformitate cu art. 7 din Ordinul ministrului sănătății
publice nr. 1.200/2006 pentru aprobarea Reglementărilor privind atestarea de către Agenția Națională a Medicamentului a
persoanei calificate a deținătorului de autorizație de fabricație/import, vă rog să-mi eliberați un nou certificat care să
ateste calitatea de persoană calificată.
Anexez la prezenta cerere dovada anunțării pierderii certificatului de persoană calificată în cotidianul ................. .
.....................................
Semnătura și ștampila

MINISTERUL SĂNĂTĂȚII PUBLICE

ORDIN
privind aprobarea modalității de radiere de către Agenția Națională a Medicamentului
a cererilor de autorizare de punere pe piață pentru medicamente de uz uman
Având în vedere prevederile titlului XVII îMedicamentul“ din Legea nr. 95/2006 privind reforma în domeniul
sănătății, cu modificările ulterioare, și ale Ordonanței Guvernului nr. 125/1998 privind înființarea, organizarea și
funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției farmaceutice nr. E.N. 4.711/2006,
ministrul sănătății publice emite următorul ordin:
Art. 1. — Agenția Națională a Medicamentului radiază
cererile de autorizare de punere pe piață pentru
medicamente de uz uman, în situațiile în care cererile nu

pot fi soluționate din motive ce țin de nerespectarea de
către solicitant a unor obligații care îi revin potrivit
prevederilor legale.

MONITORUL OFICIAL AL ROMÂNIEI, PARTEA I, Nr. 832/10.X.2006
Art. 2. — (1) Radierea cererii de autorizare se face în
una dintre următoarele situații:
a) atunci când nu s-a făcut plata taxelor și tarifelor
aferente unei cereri de autorizare de punere pe piață în
3 luni de la emiterea facturii de către Agenția Națională a
Medicamentului;
b) atunci când solicitantul nu a demonstrat conformitatea
unității de producție în care se fabrică medicamentul pentru
care a fost înregistrată cererea de autorizare la Agenția
Națională a Medicamentului cu standardele de bună
practică de fabricație, în termen de un an de la data
înregistrării cererii;
c) atunci când solicitantul nu a completat documentația
de susținere sau nu a răspuns întrebărilor de clarificare
formulate de Agenția Națională a Medicamentului, într-un
an de la data comunicării adresei de solicitare.
(2) Sumele plătite eventual de solicitant în contul
Agenției Naționale a Medicamentului nu se returnează cu
ocazia radierii cererilor.
Art. 3. — (1) Radierea cererii nu împiedică solicitantul
să depună la Agenția Națională a Medicamentului o nouă
cerere de autorizare de punere pe piață.

11

(2) Depunerea unei noi cereri de autorizare de punere
pe piață pentru produsele a căror cerere a fost radiată va
determina reluarea în întregime a procedurii de autorizare,
prin depunerea unei noi documentații, în conformitate cu
reglementările legale în vigoare, plata unei noi taxe și a
unui nou tarif de autorizare, planificarea, dacă este cazul,
a unei noi inspecții pentru buna practică de fabricație și
stabilirea unui nou termen pentru finalizarea procedurii de
evaluare în vederea autorizării, de la data intrării în contul
Agenției Naționale a Medicamentului a sumelor datorate.
Art. 4. — (1) Prevederile prezentului ordin se aplică
cererilor de autorizare deja depuse la Agenția Națională a
Medicamentului la data intrării în vigoare a prezentului
ordin, precum și cererilor depuse la Agenția Națională a
Medicamentului după intrarea în vigoare a acestuia, care
se află sau se vor afla în situațiile prevăzute la art. 2.
(2) Termenul de 3 luni, menționat la art. 2 alin. (1)
lit. a), respectiv cel de un an, menționat la art. 2 alin. (1)
lit. b) și c), curge de la data intrării în vigoare a
prezentului ordin, în situațiile când cererea de autorizare
era înregistrată la data intrării în vigoare a acestuia.
Art. 5. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 2 octombrie 2006.
Nr. 1.203.

MINISTERUL SĂNĂTĂȚII PUBLICE

ORDIN
pentru aprobarea Normelor privind modul de soluționare a cererilor referitoare la modificări
care reprezintă extensie de linie pentru medicamente de uz uman autorizate în România
prin procedura națională
Având în vedere prevederile titlului XVII îMedicamentul“ din Legea nr. 95/2006 privind reforma în domeniul
sănătății, cu modificările ulterioare, și ale Ordonanței Guvernului nr. 125/1998 privind înființarea, organizarea și
funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției farmaceutice nr. E.N. 4712/2006,
ministrul sănătății publice emite următorul ordin:
Art. 1. — Se aprobă Normele privind modul de
soluționare a cererilor referitoare la modificări care
reprezintă extensie de linie pentru medicamente de uz
uman autorizate în România prin procedura națională,
potrivit anexelor nr. 1 și nr. 2.
Art. 2. — Prevederile normelor prevăzute la art. 1 se
aplică cererilor de extensie de linie ce se depun la Agenția
Națională a Medicamentului după data intrării în vigoare a
prezentului ordin.
Art. 3. — La data intrării în vigoare a prezentului ordin
se abrogă Ordinul ministrului sănătății nr. 90/2004 pentru

aprobarea modului de soluționare a cererilor privind
modificările care reprezintă extensii de linie pentru
medicamente de uz uman autorizate în România prin
procedura națională după data de 1 ianuarie 2001, publicat
în Monitorul Oficial al României, Partea I, nr. 122 din
11 februarie 2004.
Art. 4. — Anexele nr. 1 și 2 fac parte integrantă din
prezentul ordin.
Art. 5. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 2 octombrie 2006.
Nr. 1.204.

12

MONITORUL OFICIAL AL ROMÂNIEI, PARTEA I, Nr. 832/10.X.2006
ANEXA Nr. 1

NORME

privind modul de soluționare a cererilor referitoare la modificări care reprezintă extensie de linie
pentru medicamente de uz uman autorizate în România prin procedura națională
CAPITOLUL I
Introducere
Art. 1. — Prezentele norme stabilesc modul de
soluționare a cererilor referitoare la modificări care
reprezintă extensie de linie pentru medicamente de uz
uman autorizate în România prin procedura națională.
Art. 2. — Extensia de linie este o modificare
fundamentală a termenilor unei autorizații de punere pe
piață, care nu poate fi abordată prin procedura de variație
la autorizația de punere pe piață, ci printr-o procedură
separată, care conduce la eliberarea unei noi autorizații de
punere pe piață sau la modificarea autorizației de punere
pe piață existente.
Art. 3. — Prezentele norme au folosit ca model
Regulamentul Comisiei (CE) nr. 1.084/2003 referitor la
evaluarea variațiilor la termenii autorizației de punere pe
piață pentru medicamentele de uz uman, eliberate de o
autoritate competentă a unui stat membru, Regulamentul
Comisiei (CE) nr. 1.085/2003 referitor la evaluarea variațiilor
la termenii autorizației de punere pe piață pentru
medicamentele de uz uman, care cad sub incidența
Reglementării Consiliului (CEE) nr. 2.309/93, și Ghidul
postautorizare EMEA/19984/2003 Rev 5 pentru medicamente
de uz uman.
CAPITOLUL II
Domeniu de aplicare
Art. 4. — Prezentele norme se aplică cererilor de
extensie de linie la autorizația de punere pe piață pentru
medicamentele de uz uman autorizate prin procedura
națională.
Art. 5. — Tipurile de modificări care necesită depunerea
unei cereri de extensie de linie sunt descrise în anexa
nr. 2 la hotărâre.
Art. 6. — Prezentele norme nu se aplică cererilor
privind variațiile la autorizația de punere pe piață.
CAPITOLUL III
Procedura administrativă de soluționare a cererilor
de extensie de linie la autorizația de punere pe piață

Art. 8. — (1) Agenția Națională a Medicamentului
verifică dacă cererea îndeplinește condițiile cerute și dacă
a fost depusă toată documentația de susținere.
(2) În cazul în care cererea și documentația sunt
validate, se dă curs procedurii.
(3) În cazul în care nu este validată, cererea se
respinge; procedura poate fi reluată prin depunerea unei
noi cereri.
Art. 9. — După achitarea taxei și tarifului de autorizare
și confirmarea de către Departamentul economic a încasării
sumelor aferente, documentația de autorizare și materialele
necesare sunt repartizate serviciilor de evaluare.
Art. 10. — Termenul de soluționare a cererilor de
extensie de linie este de maximum 210 zile de la data
confirmării plății.
Art. 11. — Departamentul evaluare-autorizare evaluează
documentația transmisă și soluționează cererea.
Art. 12. — În cazul admiterii cererii, Agenția Națională a
Medicamentului decide eliberarea unei noi autorizații de
punere pe piață sau modificarea autorizației existente,
după caz.
Art. 13. — Denumirea comercială a medicamentului va
fi aceeași pentru extensia de linie cu aceea menționată în
autorizația de punere pe piață existentă.
Art. 14. — (1) Deținătorul autorizației de punere pe
piață trebuie să depună, în timpul procedurii de evaluare a
extensiei de linie sau după autorizarea extensiei de linie,
cerere de variație pentru schimbarea denumirii comerciale
pentru medicamentele existente, impusă de faptul că, prin
aprobarea extensiei, există mai multe concentrații sau
forme farmaceutice (după caz) și acestea trebuie incluse în
denumire.
(2) Procedura de evaluare a cererii de variație va fi
inițiată după autorizarea extensiei de linie.
Art. 15. — În cazul în care documentele transmise nu
sunt complete, derularea procedurii este suspendată până
la depunerea informațiilor suplimentare solicitate de Agenția
Națională a Medicamentului.
CAPITOLUL IV
Alte prevederi

Art. 7. — Deținătorul autorizației de punere pe piață,
denumit în continuare deținător, depune la Agenția
Națională a Medicamentului cererea de extensie de linie la
autorizația de punere pe piață în formatul prezentat în
anexa nr. 1 la Reglementările în vigoare privind autorizarea
de punere pe piață și supravegherea medicamentelor de uz
uman, aprobate prin Ordinul ministrului sănătății publice
nr. 895/2006, împreună cu formularul de plată, precum și
documentația pentru autorizare și materialele menționate la
cap. II îDepunerea cererilor de autorizare de punere pe
piață“ al reglementărilor menționate mai sus.

Art. 16. — Alte aspecte specifice procedurii de
autorizare a unei extensii de linie la o autorizație de
punere pe piață existentă (întocmirea raportului de
evaluare, efectuarea controlului de laborator, formularea
deciziei în cadrul Comisiei de autorizare de punere pe
piață, emiterea autorizației de punere pe piață și a
anexelor etc.) respectă prevederile menționate în cap. III
îProcedura de autorizare de punere pe piață“ din
reglementările în vigoare privind autorizarea de punere pe
piață și supravegherea medicamentelor de uz uman.

MONITORUL OFICIAL AL ROMÂNIEI, PARTEA I, Nr. 832/10.X.2006

13
ANEXA Nr. 2

MODIFICĂRI

care necesită depunerea unei cereri de extensie de linie
1. Modificări ale substanței/substanțelor active:
a) înlocuirea substanței/substanțelor active cu o sare
diferită/un complex esteric diferit/un derivat diferit (aceeași
entitate activă terapeutic), fără diferențe semnificative în
ceea ce privește caracteristicile de eficacitate/siguranță;
b) înlocuirea substanței active cu un izomer sau un
amestec de izomeri diferiți, înlocuirea unui amestec cu un
izomer izolat (de exemplu, înlocuirea unui compus racemic
cu un enantiomer unic), fără diferențe semnificative în ceea
ce privește caracteristicile de eficacitate/siguranță;
c) înlocuirea unei substanțe biologice sau a unui produs
obținut prin biotehnologie cu o altă substanță biologică ori
cu un alt produs obținut prin biotehnologie, cu o structură
moleculară ușor diferită. Modificarea vectorului folosit pentru
producerea antigenului/sursei de material, incluzând o nouă
bancă de celule-mamă dintr-o sursă diferită, fără diferențe
semnificative în ceea ce privește caracteristicile de
eficacitate/siguranță;

d) utilizarea unui nou ligand sau mecanism de cuplare
pentru un medicament radiofarmaceutic;
e) schimbarea în ceea ce privește solventul de extracție
sau în ceea ce privește raportul dintre substanța vegetală
și preparatul din plante, fără diferențe semnificative în ceea
ce privește caracteristicile de eficacitate/siguranță.
2. Modificări ale concentrației, formei farmaceutice și căii
de administrare:
a) modificarea biodisponibilității;
b) modificarea farmacocineticii (de exemplu, modificarea
vitezei de eliberare);
c) modificarea sau adăugarea unei noi concentrații/doze;
d) modificarea sau adăugarea unei noi forme farmaceutice;
e) modificarea sau adăugarea unei noi căi de
administrare1).

1) În cazul administrării parenterale este necesar să se facă diferența între calea de administrare intraarterială, intravenoasă, intramusculară,
subcutanată și alte căi de administrare.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea Metodologiei
privind utilizarea prin retransmitere prin cablu a operelor scrise
Având în vedere Cererea organismului de gestiune colectivă a drepturilor autorilor de opere scrise COPYRO,
înregistrată la Oficiul Român pentru Drepturile de Autor cu nr. 7.902 din 1 septembrie 2006, precum și Referatul
nr. SG/4.723 din 8 septembrie 2006 al Direcției registre, gestiune colectivă și relații publice,
conform prevederilor art. 121 alin. (1) și (2) coroborat cu art. 131 din Legea nr. 8/1996 privind dreptul de autor
și drepturile conexe, cu modificările și completările ulterioare, precum și ale art. III din Ordonanța de urgență a Guvernului
nr. 123/2005 pentru modificarea și completarea Legii nr. 8/1996 privind dreptul de autor și drepturile conexe, aprobată cu
modificări și completări prin Legea nr. 329/2006,
ținând cont de dispozițiile pct. 13 din Metodologia privind utilizarea de retransmitere prin cablu a operelor
muzicale, audiovizuale, cinematografice, scrise, plastice, a fonogramelor publicate în scop comercial sau a reproducerilor
acestora, preluate prin radiodifuzări inițiale, și tabelul cuprinzând drepturile patrimoniale cuvenite titularilor de drepturi de
autor și titularilor de drepturi conexe dreptului de autor, pentru aplicarea prevederilor Legii nr. 8/1996 privind dreptul de
autor și drepturile conexe, cu modificările și completările ulterioare, publicată în Monitorul Oficial al României, Partea I,
nr. 529 din 22 iunie 2005, prin Decizia directorului general al Oficiului Român pentru Drepturile de Autor nr. 124/2005,
în temeiul prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se constituie, începând cu data de
9 octombrie 2006, Comisia pentru negocierea Metodologiei
privind utilizarea prin retransmitere prin cablu a operelor
scrise, după cum urmează:
— un reprezentant al organismului de gestiune colectivă
a drepturilor autorilor de opere scrise COPYRO, pe de o
parte, și
— câte un reprezentant al principalelor structuri
asociative ale utilizatorilor, respectiv al Asociației de
Comunicații prin Cablu (ACC) și al Asociației Naționale de
Cabloviziune și Comunicații în Mediul Rural (ANCCMR), pe
de altă parte.

Art. 2. — Din comisia prevăzută la art. 1 vor face parte
și câte un reprezentant al primilor 3 utilizatori majori potrivit
cifrei de afaceri și cotei de piață din domeniu, cu condiția
ca aceștia să declare la Oficiul Român pentru Drepturile de
Autor, până la data constituirii comisiei de negociere, pe
propria răspundere, cifra de afaceri și cota de piață.
Art. 3. — Comisia constituită potrivit art. 1 și, după caz,
art. 2 are obligația să desfășoare negocierile în
conformitate cu dispozițiile art. 1311 și art. 1312 alin. (1) și
(2) din Legea nr. 8/1996 privind dreptul de autor și
drepturile conexe, cu modificările și completările ulterioare,
pe o durată de maximum 30 de zile calendaristice de la
data constituirii.

14

MONITORUL OFICIAL AL ROMÂNIEI, PARTEA I, Nr. 832/10.X.2006

Art. 4. — Comisia își va stabili programul întâlnirilor pe
care îl va comunica Oficiului Român pentru Drepturile de
Autor.
Art. 5. — Propunerea de metodologie privind utilizarea
prin retransmitere prin cablu a operelor scrise, depusă de
organismul de gestiune colectivă a drepturilor autorilor de
opere scrise COPYRO pentru negociere în cadrul comisiei

prevăzute la art. 1 și, după caz, art. 2, este prevăzută în
anexa care face parte integrantă din prezenta decizie.
Art. 6. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 8 septembrie 2006.
Nr. 306.
ANEXĂ
PROPUNERE DE METODOLOGIE

privind utilizarea prin retransmitere prin cablu a operelor scrise
1. Prin retransmiterea prin cablu a operelor scrise, în
sensul prezentei metodologii, se înțelege retransmiterea
simultană, nealterată și integrală, prin fir, prin cablu, prin
fibră optică sau prin orice alt procedeu similar, cu excepția
rețelelor de calculatoare, în scopul recepționării de către
public, ori printr-un sistem de radiodifuzare prin unde
ultrascurte, pentru recepționarea de către public a unei
transmisii inițiale, cu sau fără fir, inclusiv prin satelit, de
servicii de programe de radiodifuziune și televiziune
destinate recepționării de către public.
2. Distribuitorii/operatorii prin cablu, persoane fizice sau
juridice autorizate ce au în obiectul principal sau secundar
de activitate retransmiterea prin cablu, vor plăti o
remunerație lunară, reprezentând drepturile patrimoniale
cuvenite autorilor de opere scrise, în procent de 1% aplicat
la baza de calcul, în schimbul unei autorizații sub formă de
licență neexclusivă eliberată de organismul de gestiune
colectivă desemnat de Oficiul Român pentru Drepturile de
Autor drept colector unic în domeniul operelor scrise.
3. Baza de calcul a remunerației cuvenite titularilor de
drepturi patrimoniale de autor de opere scrise, datorată de
distribuitorii/operatorii prin cablu, o constituie totalitatea
veniturilor brute lunare obținute din activitatea de
retransmitere prin cablu, din care se scade taxa pe
valoarea adăugată, dacă este cazul.
4. Plata remunerației se va efectua de către
distribuitorii/operatorii prin cablu până la data de 25 a lunii
următoare celei pentru care este datorată.
5. Distribuitorii/operatorii prin cablu au obligația să
comunice până la data de 10 a lunii următoare celei pentru

care se efectuează plata o documentație necesară
repartizării drepturilor patrimoniale de autor, în format scris
și electronic, conform art. 130 alin. (1) lit. h) din Legea
nr. 8/1996 privind dreptul de autor și drepturile conexe, cu
modificările și completările ulterioare, ce va cuprinde lista
serviciilor de programe retransmise prin cablu, țara de
origine a programelor retransmise prin cablu, numărul de
abonați, valoarea abonamentului și baza de calcul asupra
căreia se aplică procentul prevăzut la pct. 2. Documentația
va fi însoțită de o adresă de înaintare purtând numele și
semnătura reprezentantului legal, precum și ștampila
distribuitorului/operatorului prin cablu, adresă prin care va fi
confirmată pe propria răspundere veridicitatea informațiilor
ce sunt conținute în documentație.
6. Ori de câte ori organismul de gestiune colectivă
solicită în scris, distribuitorul/operatorul prin cablu are
obligația de a-i comunica acestuia copii certificate pe
propria răspundere de pe documentele financiar-contabile
de sinteză, pe baza cărora se determină baza de calcul,
semnate de reprezentantul legal.
7. Pentru neplata la scadență a remunerației se
datorează dobânda legală.
8. Prezenta metodologie va putea fi modificată numai
după 3 ani de la data publicării în Monitorul Oficial al
României, Partea I. Modificarea dispozițiilor Legii
nr. 8/1996, cu modificările și completările ulterioare, avute
în vedere la elaborarea prezentei metodologii, îndreptățesc
organismul de gestiune colectivă să solicite inițierea unei
noi proceduri de negociere înainte de împlinirea termenului
prevăzut în prezenta metodologie.

OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea listei suporturilor și a aparatelor
din domeniul grafic pentru care se datorează remunerația compensatorie pentru copia privată
Având în vedere Cererea organismului de gestiune colectivă a drepturilor autorilor de opere scrise COPYRO,
înregistrată la Oficiul Român pentru Drepturile de Autor cu nr. 7.899 din 1 septembrie 2006, precum și Referatul
nr. SG/4.720 din 8 septembrie 2006 al Direcției registre, gestiune colectivă și relații publice,
conform prevederilor art. 107 coroborat cu art. 131 alin. (2)—(4) din Legea nr. 8/1996 privind dreptul de autor și
drepturile conexe, cu modificările și completările ulterioare, precum și ale art. III din Ordonanța de urgență a Guvernului
nr. 123/2005 pentru modificarea și completarea Legii nr. 8/1996 privind dreptul de autor și drepturile conexe, aprobată cu
modificări și completări prin Legea nr. 329/2006,
în temeiul prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se constituie, începând cu data de
9 octombrie 2006, Comisia pentru negocierea listei
suporturilor și a aparatelor din domeniul grafic pentru care
se datorează remunerația compensatorie pentru copia
privată, după cum urmează:

— un reprezentant al organismului de gestiune colectivă a
drepturilor autorilor de opere scrise COPYRO, pe de o parte, și
— un reprezentant al Asociației Producătorilor și
Distribuitorilor de Echipamente de Tehnologia Informației și
Comunicațiilor (APDETIC), pe de altă parte.

MONITORUL OFICIAL AL ROMÂNIEI, PARTEA I, Nr. 832/10.X.2006
Art. 2. — Din comisia prevăzută la art. 1 va face parte
și câte un reprezentant al celor 3 fabricanți și importatori
majori de suporturi și aparate, potrivit cifrei de afaceri și
cotei de piață din domeniu, cu condiția ca aceștia să
declare la Oficiul Român pentru Drepturile de Autor, până
la data constituirii comisiei de negociere, pe propria
răspundere, cifra de afaceri și cota de piață.
Art. 3. — Comisia constituită potrivit art. 1 și, după caz,
art. 2 are obligația să desfășoare negocierile în
conformitate cu dispozițiile art. 107 alin. (9) coroborat cu
art. 131 2 alin. (1) și (2) din Legea nr. 8/1996 privind
dreptul de autor și drepturile conexe, cu modificările și
completările ulterioare, pe o durată de maximum 30 de zile
calendaristice de la data constituirii.

15

Art. 4. — Comisia își va stabili programul întâlnirilor pe
care îl va comunica Oficiului Român pentru Drepturile de
Autor.
Art. 5. — Propunerea privind lista suporturilor și a
aparatelor din domeniul grafic pentru care se datorează
remunerația compensatorie pentru copia privată, depusă de
organismul de gestiune colectivă a drepturilor autorilor de
opere scrise COPYRO pentru negociere în cadrul comisiei
prevăzute la art. 1 și, după caz, art. 2, este prevăzută în
anexa care face parte integrantă din prezenta decizie.
Art. 6. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 8 septembrie 2006.
Nr. 308.
ANEXĂ
PROPUNERE

privind lista suporturilor și a aparatelor din domeniul grafic pentru care se datorează
remunerația compensatorie pentru copia privată
A.
1.
2.
B.
1.

Suporturi:
dischete;
coli de hârtie pentru copiator, format A4.
Aparate:
fotocopiatoare;

2.
3.
4.
5.

scannere;
imprimante;
multifuncționale cu sau fără funcție de fotocopiere;
faxuri cu funcție de fotocopiere.

OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea Metodologiei privind utilizarea prin retransmitere
prin cablu a fonogramelor publicate în scop comercial ori a reproducerilor acestora
Având în vedere Cererea Centrului Român pentru Administrarea Drepturilor Artiștilor Interpreți (CREDIDAM) și a
Uniunii Producătorilor de Fonograme din România (UPFR), înregistrată la Oficiul Român pentru Drepturile de Autor cu
nr. 7.962 din 4 septembrie 2006, precum și Referatul nr. SG/4.715 din 8 septembrie 2006 al Direcției registre, gestiune
colectivă și relații publice,
conform prevederilor art. 121 alin. (1) și (2) coroborat cu art. 131 din Legea nr. 8/1996 privind dreptul de autor și
drepturile conexe, cu modificările și completările ulterioare, precum și ale art. III din Ordonanța de urgență a Guvernului
nr. 123/2005 pentru modificarea și completarea Legii nr. 8/1996 privind dreptul de autor și drepturile conexe, aprobată cu
modificări și completări prin Legea nr. 329/2006,
ținând cont de dispozițiile pct. 13 din Metodologia privind utilizarea de retransmitere prin cablu a operelor muzicale,
audiovizuale, cinematografice, scrise, plastice, a fonogramelor publicate în scop comercial sau a reproducerilor acestora,
preluate prin radiodifuzări inițiale, și tabelul cuprinzând drepturile patrimoniale cuvenite titularilor de drepturi de autor și
titularilor de drepturi conexe dreptului de autor, pentru aplicarea prevederilor Legii nr. 8/1996 privind dreptul de autor și
drepturile conexe, cu modificările și completările ulterioare, publicată în Monitorul Oficial al României, Partea I, nr. 529 din
22 iunie 2005, prin Decizia directorului general al Oficiului Român pentru Drepturile de Autor nr. 124/2005,
în temeiul prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor,
directorul general adjunct al Oficiului Român pentru Drepturile de Autor emite următoarea decizie:
Art. 1. — Se constituie, începând cu data de 9 octombrie
2006, Comisia pentru negocierea Metodologiei privind
utilizarea prin retransmitere prin cablu a fonogramelor
publicate în scop comercial ori a reproducerilor acestora,
după cum urmează:
• câte un reprezentant al Centrului Român pentru
Administrarea Drepturilor Artiștilor Interpreți (CREDIDAM) și al
Uniunii Producătorilor de Fonograme din România (UPFR),
pe de o parte; și
• câte un reprezentant al principalelor structuri asociative
ale utilizatorilor, respectiv al Asociației de Comunicații prin
Cablu (ACC) și al Asociației Naționale de Cabloviziune și
Comunicații în Mediul Rural (ANCCMR), pe de altă parte.
Art. 2. — Din comisia prevăzută la art. 1 va face parte și
câte un reprezentant al primilor 3 utilizatori majori potrivit
cifrei de afaceri și cotei de piață din domeniu, cu condiția ca

aceștia să declare la Oficiul Român pentru Drepturile de
Autor, până la data constituirii comisiei de negociere, pe
propria răspundere, cifra de afaceri și cota de piață.
Art. 3. — Comisia constituită potrivit art. 1 și, după caz,
art. 2 are obligația să desfășoare negocierile în conformitate
cu dispozițiile art. 1311 și ale art. 1312 alin. (1) și (2) din
Legea nr. 8/1996 privind dreptul de autor și drepturile
conexe, cu modificările și completările ulterioare, pe o durată
de maximum 30 de zile calendaristice de la data constituirii.
Art. 4. — Comisia își va stabili programul întâlnirilor pe
care îl va comunica Oficiului Român pentru Drepturile de
Autor.
Art. 5. — Propunerea de metodologie privind utilizarea
prin retransmitere prin cablu a fonogramelor publicate în scop
comercial ori a reproducerilor acestora, depusă de Centrul
Român pentru Administrarea Drepturilor Artiștilor Interpreți

16

MONITORUL OFICIAL AL ROMÂNIEI, PARTEA I, Nr. 832/10.X.2006

(CREDIDAM) și Uniunea Producătorilor de Fonograme din
România (UPFR) pentru negociere în cadrul comisiei
prevăzute la art. 1 și, după caz, art. 2, este prevăzută în
anexa care face parte integrantă din prezenta decizie.

Art. 6. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general adjunct al Oficiului Român pentru Drepturile de Autor,
Eugen Vasiliu
București, 11 septembrie 2006.
Nr. 314.
ANEXĂ
PROPUNERE DE METODOLOGIE

privind utilizarea prin retransmitere prin cablu a fonogramelor publicate în scop comercial
ori a reproducerilor acestora
1. — (1) Distribuitorii de servicii de programe de
televiziune prin cablu sau prin sistem digital pot utiliza, în
cadrul propriilor servicii de programe, fonograme publicate în
scop comercial sau reproducerile acestora numai în baza
unor autorizații prevăzute la art. 130 alin. (1) lit. b) din Legea
nr. 8/1996 privind dreptul de autor și drepturile conexe, cu
modificările și completările ulterioare.
(2) Utilizatorii au obligația de a obține autorizațiile de la
organismele de gestiune colectivă ale producătorilor de
fonograme și artiștilor interpreți sau executanți înainte de
utilizarea repertoriului protejat, precum și de a plăti remunerațiile
corespunzătoare acestei utilizări, inclusiv cele restante.
2. Autorizațiile eliberate de organismele de gestiune
colectivă ale producătorilor de fonograme și artiștilor interpreți
sau executanți acordă utilizatorilor dreptul de a retransmite,
atât prin sistem analog, cât și digital, orice fonogramă
publicată în scop comercial ori o reproducere a acesteia.
3. Utilizatorii autorizați au obligația să plătească o
remunerație unică reprezentând drepturile cuvenite
producătorilor de fonograme și artiștilor interpreți sau
executanți, calculată procentual din veniturile brute lunare,
potrivit tabelului nr. 1.
Tabelul nr. 1
Anul

% lunar

2007
2008
2009

0,9
1
1,1

4. Remunerațiile stabilite potrivit tabelului nr. 1 nu pot fi
mai mici decât sumele prevăzute în tabelul nr. 2.
Tabelul nr. 2
Remunerații minime lunare
Anul

2007 și următorii

Distribuitori
prin cablu

500 lei

5. Pentru distribuitorii de programe de televiziune prin cablu
sau prin sistem digital, baza de calcul a remunerației
reprezentând drepturile cuvenite producătorilor de fonograme și
artiștilor interpreți sau executanți o constituie totalitatea veniturilor
brute lunare din care se scade taxa pe valoarea adăugată.
6. Distribuitorii de servicii de programe de televiziune prin
cablu sau prin sistem digital au obligația să furnizeze lista

completă a serviciilor de programe retransmise. Aceste liste
constituie baza de repartizare a remunerațiilor încasate de
organismele de gestiune colectivă respective și vor fi
comunicate trimestrial, până cel târziu pe data de 15 a
primei luni din trimestrul următor.
7. Raportarea bazei de calcul prevăzute la pct. 5 se va
face până la data de 15 a lunii următoare celei pentru care
se face plata. Raportul va fi transmis în format scris sau
electronic și va fi însoțit de o adresă de înaintare purtând
numele reprezentantului legal, semnătura acestuia și ștampila
utilizatorului, adresă prin care va fi confirmată pe propria
răspundere veridicitatea informațiilor cuprinse în raport.
8. Plata remunerațiilor datorate de distribuitorii de servicii de
programe de televiziune prin cablu sau prin sistem digital se
efectuează lunar. Termenul limită de plată este data de 20 a lunii
următoare celei pentru care se efectuează plata. Organismele de
gestiune colectivă au obligația de a emite factură fiscală în
termen de maximum 5 zile de la primirea sumelor.
9. Pentru întârzieri de plată utilizatorii datorează penalități de
0,2% pe zi de întârziere pentru sumele neachitate la termen.
10. La sumele rezultate din aplicarea procentelor
prevăzute în tabelul nr. 1, respectiv la sumele forfetare
prevăzute în tabelul nr. 2, se adaugă TVA.
11. La solicitarea scrisă a organismelor de gestiune
colectivă, după efectuarea plăților, utilizatorul are obligația de
a comunica acestora copii certificate pe propria răspundere
de reprezentantul legal de pe documentele cuprinzând
informațiile pe baza cărora s-a determinat baza de calcul.
Utilizatorul care a primit din partea organismelor de gestiune
colectivă o asemenea cerere va avea un termen de
maximum 15 zile calendaristice pentru pregătirea
documentației solicitate.
12. Organismele de gestiune colectivă au dreptul să ceară
audit extern pentru examinarea corectitudinii calculării
remunerației, realizat de către un auditor agreat de toate părțile.
13. Prezenta metodologie va putea fi modificată în
maximum 3 ani de la data publicării în Monitorul Oficial al
României, Partea I, cu excepția cazului în care dispozițiile
Legii nr. 8/1996, cu modificările și completările ulterioare,
sunt modificate înainte de împlinirea acestui termen, caz în
care organismele de gestiune colectivă vor putea solicita
inițierea unei noi proceduri de negociere și înainte de
împlinirea termenului de 3 ani.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 832/10.X.2006 conține 16 pagini.

Prețul: 1,15 lei

&JUYDGY|120082]
ISSN 1453—4495

