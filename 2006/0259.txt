Anul 174 (XVIII) — Nr. 259

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 22 martie 2006

SUMAR

Nr.
DECIZII ALE CURȚII CONSTITUȚIONALE
Decizia nr. 117 din 16 februarie 2006 referitoare la
excepția de neconstituționalitate a dispozițiilor art. 6
alin. (2) propoziția finală din Legea nr. 213/1998
privind proprietatea publică și regimul juridic al
acesteia și ale art. 46 alin. (1) și (3) din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989 ...................................................
Decizia nr. 138 din 21 februarie 2006 referitoare la
excepția de neconstituționalitate a dispozițiilor
art. 55 alin. (1) și (2) și ale art. 130 alin. (4) din
Legea nr. 304/2004 privind organizarea judiciară,
precum și ale art. 29 alin. (6) fraza întâi din
Legea nr. 47/1992 privind organizarea și
funcționarea Curții Constituționale............................
Decizia nr. 151 din 23 februarie 2006 referitoare la
excepția de neconstituționalitate a dispozițiilor
art. 16 alin. (1) din Ordonanța Guvernului
nr. 102/2000 privind statutul și regimul refugiaților
în România ................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4. — Ordin al președintelui Autorității Naționale de
Reglementare în Domeniul Energiei privind
modificarea și completarea Ordinului președintelui
Autorității Naționale de Reglementare în Domeniul
Energiei nr. 21/2005 pentru aprobarea Procedurii
privind schimbarea furnizorului de energie electrică
147. — Ordin al inspectorului de stat șef al Inspecției
de Stat pentru Controlul Cazanelor, Recipientelor
sub Presiune și Instalațiilor de Ridicat privind

Pagina

Nr.

Pagina
obligativitatea instituțiilor și unităților de interes
public de a numi personal tehnic responsabil
pentru supravegherea instalațiilor din domeniul
ISCIR..........................................................................

9–10

— Ordin al ministrului agriculturii, pădurilor și
dezvoltării rurale pentru împuternicirea personalului
silvic din cadrul administrațiilor parcurilor naționale
și parcurilor naturale în vederea constatării, pe
raza acestora, a faptelor ce constituie contravenții
și infracțiuni prevăzute de Legea fondului cinegetic
și a protecției vânatului nr. 103/1996, republicată,
cu modificările și completările ulterioare, și a
contravențiilor prevăzute de Hotărârea Guvernului
nr. 748/2002 pentru aprobarea Normelor privind
protecția culturilor agricole, silvice și a animalelor
domestice împotriva pagubelor ce pot fi cauzate
de vânat.....................................................................

10–14

1.224/45. — Ordin al ministrului administrației și
internelor și al secretarului de stat al
Secretariatului de Stat pentru Problemele
Revoluționarilor din decembrie 1989 privind
accesul gratuit al luptătorilor pentru victoria
Revoluției din decembrie 1989 și al urmașilor
eroilor-martiri la tratamente și medicamente în
spitale, centre medicale de diagnostic și tratament
ambulatoriu și baze de tratament din Ministerul
Administrației și Internelor ................................................

15–16

185.

2–4

4–5

6–8

ACTE ALE BĂNCII NAȚIONALE A ROMÂNIEI
8–9

6. — Circulară privind rata dobânzii plătită la
rezervele minime obligatorii constituite în lei
începând cu perioada de aplicare 24 februarie —
23 martie 2006..........................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 259/22.III.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 117
din 16 februarie 2006

referitoare la excepția de neconstituționalitate a dispozițiilor art. 6 alin. (2) propoziția finală
din Legea nr. 213/1998 privind proprietatea publică și regimul juridic al acesteia
și ale art. 46 alin. (1) și (3) din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 — 22 decembrie 1989
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 6 alin. (2) propoziția finală din
Legea nr. 213/1998 privind proprietatea publică și regimul
juridic al acesteia și ale art. 47 alin. (1) și (3) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Casa de Ajutor Reciproc a
Salariaților din U.C.M.R. și alte Instituții din Reșița și Casa
de Ajutor Reciproc a Salariaților din C.S.R. din Reșița în
Dosarul nr. 9.484/2005 al Curții de Apel Timișoara —
Secția civilă.
La apelul nominal răspund autorii excepției, prin consilier
juridic, precum și părțile Biserica Reformată Buziaș și
Biserica Creștină Baptistă îBetezda“ Buziaș, constatându-se
lipsa celorlalte părți, față de care procedura de citare a fost
legal îndeplinită.
Reprezentantul autorilor excepției solicită admiterea
acesteia, arătând, în esență, că prevederile legale criticate
încalcă accesul liber la justiție, întrucât după intrarea în
vigoare a Legii nr. 10/2001 nu se mai poate exercita
acțiunea în revendicare potrivit dispozițiilor Codului civil în
ceea ce privește imobilele preluate în mod abuziv în
perioada 6 martie 1945 — 22 decembrie 1989.
Reprezentantul celorlalte două părți prezente solicită
respingerea excepției, invocând în acest sens jurisprudența
în materie a Curții Constituționale.
Reprezentantul Ministerului Public pune concluzii de
respingere ca inadmisibilă a excepției de neconstituționalitate a dispozițiilor art. 6 alin. (2) propoziția finală din
Legea nr. 213/1998, arătând că aspectele criticate țin de
tehnica legislativă și excedează competenței Curții. În ceea
ce privește excepția de neconstituționalitate a dispozițiilor
art. 46 alin. (1) și (3) din Legea nr. 10/2001, se apreciază
că aceasta este neîntemeiată, invocându-se în acest sens
jurisprudența Curții.
C U R T E A,

având în vedere actele și lucrările dosarului, constată
următoarele:

Prin Încheierea din 17 noiembrie 2005, pronunțată în
Dosarul nr. 9.484/2005, Curtea de Apel Timișoara — Secția
civilă a sesizat Curtea Constituțională cu excepția de
neconstituționalitate a dispozițiilor art. 6 alin. (2) propoziția
finală din Legea nr. 213/1998 privind proprietatea publică
și regimul juridic al acesteia și ale art. 47 alin. (1) și (3) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, excepție ridicată de Casa de Ajutor
Reciproc a Salariaților din U.C.M.R. și alte Instituții din
Reșița și Casa de Ajutor Reciproc a Salariaților din C.S.R.
din Reșița într-un litigiu având ca obiect soluționarea
recursului declarat de acestea împotriva unei decizii prin
care s-a respins ca inadmisibilă acțiunea în revendicare
formulată de autorii excepției.
În motivarea excepției de neconstituționalitate autorii
acesteia susțin că prevederile legale criticate contravin
dispozițiilor constituționale ale art. 16 alin. (1) și (2), ale
art. 21 alin. (1), ale art. 44 alin. (1) și (2), ale art. 53
alin. (1) și (2), ale art. 124 alin. (1), (2) și (3), ale art. 136
alin. (1) și (5), ale art. 148 alin. (2) și ale art. 154 alin. (1).
Totodată, se susține că sunt încălcate și prevederile art. 6
paragraful 1 și ale art. 14 din Convenția pentru apărarea
drepturilor omului și a libertăților fundamentale, ale art. 1
din Primul Protocol adițional la Convenție, ale art. 1 teza
întâi și ale art. 7 din Declarația Universală a Drepturilor
Omului, precum și ale art. 14 pct. 1 teza întâi și ale art. 26
din Pactul internațional cu privire la drepturile civile și politice.
Autorii excepției consideră, în esență, că textele legale
criticate încalcă art. 16 alin. (1) din Constituție, întrucât
după apariția Legii nr. 10/2001 persoanele îndreptățite nu
pot formula acțiuni în revendicare pe calea dreptului
comun, în timp ce persoanele care au introdus asemenea
acțiuni anterior apariției Legii nr. 10/2001 pot formula, în
anumite condiții, o nouă acțiune în baza Legii nr. 10/2001.
În consecință, se apreciază că s-a consfințit lipsirea unei
categorii de persoane de posibilitatea de a mai formula
acțiuni în revendicare pe calea dreptului comun.
Curtea de Apel Timișoara — Secția civilă apreciază că
excepția de neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului consideră că excepția de
neconstituționalitate este neîntemeiată.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 259/22.III.2006
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, notele scrise depuse, susținerile părților
prezente, concluziile procurorului, dispozițiile legale criticate,
raportate la prevederile Constituției și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 6 alin. (2) propoziția finală din Legea
nr. 213/1998 privind proprietatea publică și regimul juridic
al acesteia, publicată în Monitorul Oficial al României,
Partea I, nr. 448 din 24 noiembrie 1998, și ale art. 47
alin. (1) și (3) din Legea nr. 10/2001 privind regimul juridic
al unor imobile preluate în mod abuziv în perioada
6 martie 1945 — 22 decembrie 1989, devenite art. 46
alin. (1) și (3) în urma republicării legii în Monitorul Oficial
al României, Partea I, nr. 798 din 2 septembrie 2005.
Dispozițiile legale criticate au următorul cuprins:
— Art. 6 alin. (2) din Legea nr. 213/1998: îBunurile
preluate de stat fără un titlu valabil, inclusiv cele obținute prin
vicierea consimțământului, pot fi revendicate de foștii
proprietari sau de succesorii acestora, dacă nu fac obiectul
unor legi speciale de reparație.“;
— Art. 46 alin. (1) și (3) din Legea nr. 10/2001:
î(1) Prevederile prezentei legi sunt aplicabile și în cazul
acțiunilor în curs de judecată, persoana îndreptățită putând
alege calea aceste legi, renunțând la judecarea cauzei sau
solicitând suspendarea cauzei. [...]
(3) În cazul în care persoanei îndreptățite i s-a respins, prin
hotărâre judecătorească definitivă și irevocabilă, acțiunea
privind restituirea în natură a bunului solicitat, termenul de
notificare prevăzut la art. 22 alin. (1) curge de la data rămânerii
definitive și irevocabile a hotărârii judecătorești.“
Textele constituționale invocate în susținerea excepției
sunt cele ale art. 16 alin. (1) și (2) privind egalitatea în
drepturi, ale art. 21 alin. (1) privind accesul liber la justiție,
ale art. 44 alin. (1) și (2) teza întâi privind dreptul de
proprietate privată, ale art. 53 privind restrângerea
exercițiului unor drepturi sau al unor libertăți, ale art. 124
privind înfăptuirea justiției, ale art. 136 alin. (1) și (5)
privind proprietatea, ale art. 148 alin. (2) privind integrarea
în Uniunea Europeană și ale art. 154 alin. (1) privind
conflictul temporal de legi.
Totodată, în susținerea excepției sunt invocate și
prevederile art. 6 paragraful 1 referitoare la un proces
echitabil și ale art. 14 privind egalitatea în drepturi din
Convenția pentru apărarea drepturilor omului și a libertăților
fundamentale, ale art. 1 privind protecția dreptului de
proprietate din Primul Protocol adițional la Convenție, ale
art. 1 teza întâi și ale art. 7 privind egalitatea în drepturi
din Declarația Universală a Drepturilor Omului, precum și
ale art. 14 pct. 1 teza întâi și ale art. 26 privind egalitatea
în drepturi din Pactul internațional cu privire la drepturile
civile și politice.
Examinând excepția de neconstituționalitate ridicată,
Curtea reține următoarele:

3

În esență, se susține că dispozițiile legale criticate sunt
discriminatorii, întrucât după apariția Legii nr. 10/2001
persoanele îndreptățite nu pot formula acțiuni în
revendicare pe calea dreptului comun, în timp ce
persoanele care au introdus asemenea acțiuni anterior
apariției Legii nr. 10/2001 pot formula, în anumite condiții,
o nouă acțiune în baza Legii nr. 10/2001.
Dispozițiile legale criticate au mai format obiect al
controlului de constituționalitate, Curtea, prin mai multe
decizii, constatând constituționalitatea acestora.
Astfel, Curtea, prin Decizia nr. 136 din 21 octombrie
1998, publicată în Monitorul Oficial al României, Partea I,
nr. 448 din 24 noiembrie 1998, pronunțată în cadrul
controlului prealabil de constituționalitate, cu privire la o
critică generală a dispozițiilor art. 6 din Legea
nr. 213/1998, a reținut că îstabilirea cuprinsului unei legi,
așadar alegerea reglementărilor ce o compun, nu este o
chestiune de constituționalitate, ci, cel mult, una de tehnică
legislativă. În acest domeniu legiuitorul este, desigur,
suveran“.
În consecință, critica autorului excepției cu privire la
propoziția îdacă nu fac obiectul unor legi speciale de reparație“
nu are semnificația în nici un caz a unei încălcări a
textelor constituționale invocate, având în vedere că
legiuitorul, în virtutea competențelor sale constituționale,
este îndreptățit să impună o reglementare specială într-un
anumit domeniu, aplicând astfel principiul specialia
generalibus derogant.
În ceea ce privește critica de neconstituționalitate a
textului art. 46 alin. (1) din Legea nr. 10/2001, Curtea
constată că prin Decizia nr. 308 din 10 iulie 2003,
publicată în Monitorul Oficial al României, Partea I, nr. 547
din 30 iulie 2003, a respins o excepție de neconstituționalitate similară, reținând, în esență, că persoanele
îndreptățite la măsuri reparatorii sunt supuse aceluiași
tratament juridic, în deplină concordanță cu principiul
egalității în drepturi a cetățenilor, fără a se impune
diferențe pe planul regimului juridic.
De asemenea, Curtea, prin Decizia nr. 422 din
21 octombrie 2004, publicată în Monitorul Oficial al
României, Partea I, nr. 92 din 27 ianuarie 2005, a stabilit
că dispozițiile art. 46 alin. (3) din Legea nr. 10/2001 sunt
constituționale, având în vedere că măsura prevăzută de
acest text legal este justificată de scopul Legii nr. 10/2001,
care este acela de a repara prejudiciile suferite de foștii
proprietari prin restituirea în natură a imobilelor preluate în
mod abuziv de către stat sau, în cazul în care restituirea
nu mai este posibilă, prin stabilirea unor măsuri reparatorii
prin echivalent. Totodată, Curtea a stabilit că textul de lege
criticat asigură persoanei îndreptățite introducerea unei
acțiuni în justiție pentru ca instanțele judecătorești să se
pronunțe cu privire la dreptul pretins. În consecință, nu se
poate reține vreo încălcare a accesului liber la justiție sau
a dreptului de proprietate.
Neexistând elemente noi, de natură a determina
schimbarea jurisprudenței Curții, considerentele și soluția
deciziilor menționate își păstrează valabilitatea și în
prezenta cauză.
Curtea constată că textele constituționale ale art. 53,
124, ale art. 148 alin. (2) și ale art. 154 alin. (1) nu au
incidență, întrucât nu vizează aspecte ce țin de prevederile
legale supuse controlului de constituționalitate.
Totodată, Curtea reține că nu sunt încălcate prevederile
indicate din actele internaționale invocate, având în vedere
că acestea își au corespondent în dispozițiile constituționale
analizate mai sus.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 259/22.III.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (2) propoziția finală din Legea nr. 213/1998
privind proprietatea publică și regimul juridic al acesteia și ale art. 46 alin. (1) și (3) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Casa de Ajutor Reciproc a Salariaților din U.C.M.R. și alte Instituții din Reșița și Casa de Ajutor Reciproc a Salariaților
din C.S.R. din Reșița în Dosarul nr. 9.484/2005 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 16 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 138
din 21 februarie 2006

referitoare la excepția de neconstituționalitate a dispozițiilor art. 55 alin. (1) și (2) și ale art. 130 alin. (4)
din Legea nr. 304/2004 privind organizarea judiciară, precum și ale art. 29 alin. (6) fraza întâi
din Legea nr. 47/1992 privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 55 alin. (1) și (2) și ale art. 130
alin. (4) din Legea nr. 304/2004 privind organizarea judiciară,
precum și ale art. 29 alin. (6) fraza întâi din Legea
nr. 47/1992 privind organizarea și funcționarea Curții
Constituționale, excepție ridicată de Societatea Comercială
îOvi Prod Com“ — S.R.L din Crișeni în Dosarul
nr. 2.644/2005 al Tribunalului Sălaj — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 7 noiembrie 2005, pronunțată în
Dosarul nr. 2.644/2005, Tribunalul Sălaj — Secția civilă a
sesizat Curtea Constituțională cu excepția de
neconstituționalitate a dispozițiilor art. 58 alin. (1) și (2) și
ale art. 130 alin. (4) din Legea nr. 304/2004, precum și ale
art. 29 alin. (6) fraza întâi din Legea nr. 47/1992. Excepția a

fost ridicată de Societatea Comercială îOvi Prod Com“ —
S.R.L din Crișeni într-un litigiu de muncă în contradictoriu
cu angajatul Vasile Cornel Giugium.
În motivarea excepției de neconstituționalitate autorul
acesteia susține că dispozițiile criticate din Legea
nr. 304/2004 sunt neconstituționale în măsura în care se
interpretează în sensul că asistenții judiciari pot intra în
compunerea altor instanțe decât cele specializate, întrucât
se creează posibilitatea unor persoane din afara
magistraturii de a lua parte la înfăptuirea justiției. Cu privire
la art. 29 alin. (6) fraza întâi din Legea nr. 47/1992, arată
că instanța de judecată ar putea în mod nejustificat să
respingă o excepție de neconstituționalitate ca fiind
inadmisibilă, ceea ce contravine competenței exclusive și
limitative a Curții Constituționale de a se pronunța cu
privire la aceste excepții.
Tribunalul Sălaj — Secția civilă și-a exprimat opinia în
sensul că dispozițiile legale criticate nu contravin
prevederilor constituționale, întrucât asistenții judiciari nu au
decât un rol consultativ.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că, după republicarea
Legii nr. 304/2004, art. 130 alin. (4) nu a mai fost preluat
și, ca atare, excepția este inadmisibilă. Cu privire la
dispozițiile art. 58 alin. (1) și (2) din aceeași lege,
republicată, arată că soluționarea cauzelor deduse judecății
este hotărâtă de judecători, iar asistenții judiciari nu au
decât un rol consultativ, iar referitor la prevederile art. 29

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 259/22.III.2006
alin. (6) fraza întâi din Legea nr. 47/1992 consideră că
acestea nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum
reiese din încheierea de sesizare, îl constituie dispozițiile
art. 58 alin. (1) și (2) și ale art. 130 alin. (4) din Legea
nr. 304/2004, precum și ale art. 29 alin. (6) fraza întâi din
Legea nr. 47/1992.
După republicarea Legii nr. 304/2004 privind organizarea
judiciară în Monitorul Oficial al României, Partea I, nr. 827
din 13 septembrie 2005, anterior sesizării Curții
Constituționale, dispozițiile art. 130 alin. (4), potrivit cărora
îPână la înființarea tribunalelor specializate în toate județele și
în municipiul București, în cadrul tribunalelor de drept comun
vor funcționa secții sau complete specializate“, nu au mai fost
preluate.
Totodată, în urma republicării, art. 58 alin. (1) și (2) a
devenit art. 55 alin. (1) și (2), având următorul cuprins:
î(1) Completul pentru soluționarea în primă instanță a
cauzelor privind conflictele de muncă și asigurări sociale se
constituie din 2 judecători și 2 asistenți judiciari.
(2) Asistenții judiciari participă la deliberări cu vot
consultativ și semnează hotărârile pronunțate. Opinia acestora,
se consemnează în hotărâre, iar opinia separată se
motivează.“
De asemenea, obiect al excepției îl reprezintă și
dispozițiile art. 29 alin. (6) fraza întâi din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004, potrivit cărora îDacă

5

excepția este inadmisibilă, fiind contrară prevederilor alin. (1),
(2) sau (3), instanța respinge printr-o încheiere motivată
cererea de sesizare a Curții Constituționale. [...]“.
Autorul excepției consideră că dispozițiile legale criticate
contravin prevederilor constituționale ale art. 124 alin. (3)
privind independența judecătorilor, ale art. 126 alin. (1) și
alin. (6) fraza a doua referitoare la realizarea justiției prin
Înalta Curte de Casație și Justiție și prin celelalte instanțe
judecătorești și la posibilitatea înființării de instanțe
specializate și ale art. 146 lit. d) privind competența Curții
Constituționale.
Analizând excepția de neconstituționalitate, Curtea
constată următoarele:
I. Având în vedere că după republicarea Legii
nr. 304/2004, anterior sesizării Curții Constituționale,
dispozițiile art. 130 alin. (4) nu au mai fost preluate și
ținând cont de prevederile art. 29 alin. (1) din Legea
nr. 47/1992, potrivit cărora Curtea nu se poate pronunța
decât asupra constituționalității dispozițiilor legale îîn
vigoare“, excepția de neconstituționalitate a dispozițiilor
art. 130 alin. (4) din Legea nr. 304/2004 este inadmisibilă.
Cu privire la prevederile art. 29 alin. (6) fraza întâi din
Legea nr. 47/1992, Curtea reține că, în cadrul controlului
constituționalității legilor, sesizarea instanței de contencios
constituțional în vederea declanșării controlului poate fi
făcută numai dacă soluționarea cauzei are legătură cu
dispozițiile criticate ca neconstituționale. Astfel, Curtea
constată că textul invocat nu este determinant în
soluționarea cauzei aflate pe rolul instanței de judecată,
excepția de neconstituționalitate fiind așadar inadmisibilă.
II. În ceea ce privește dispozițiile art. 55 alin. (1) și (2)
din Legea nr. 304/2004 privind organizarea judiciară,
Curtea s-a mai pronunțat asupra constituționalității acestora
prin Decizia nr. 494/2004, publicată în Monitorul Oficial al
României, Partea I, nr. 59 din 18 ianuarie 2005,
constatând că acestea nu contravin prevederilor
constituționale, întrucât soluționarea cauzelor deduse
judecății este hotărâtă de judecători, iar magistrații
consultanți nu au decât un rol consultativ, util judecății în
vederea stabilirii adevărului cu privire la drepturile
subiective ale părților în litigiu.
Neintervenind elemente noi, de natură a determina
reconsiderarea jurisprudenței Curții, argumentele și soluția
acestei decizii sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 130 alin. (4) din Legea
nr. 304/2004 privind organizarea judiciară, precum și ale art. 29 alin. (6) fraza întâi din Legea nr. 47/1992 privind
organizarea și funcționarea Curții Constituționale, excepție ridicată de Societatea Comercială îOvi Prod Com“ — S.R.L din
Crișeni în Dosarul nr. 2.644/2005 al Tribunalului Sălaj — Secția civilă.
2. Respinge, ca fiind neîntemeiată, excepția de neconstituționalitate a dispozițiilor art. 55 alin. (1) și (2) din Legea
nr. 304/2004 privind organizarea judiciară, excepție ridicată de același autor în același dosar.
Definitivă și general obligatorie.
Pronunțată în ședința publică din data de 21 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 259/22.III.2006
CURTEA CONSTITUȚIONALĂ

D E C I Z I A Nr. 151
din 23 februarie 2006

referitoare la excepția de neconstituționalitate a dispozițiilor art. 16 alin. (1)
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 16 alin. (1) din Ordonanța
Guvernului nr. 102/2000 privind statutul și regimul
refugiaților în România, excepție ridicată de Ayas Ragab
Hashim Abou Warda în Dosarul nr. 8.793/2005 al
Judecătoriei Sectorului 5 București.
La apelul nominal lipsesc părțile, față de care procedura
de citare este legal îndeplinită. Se prezintă interpretul
autorizat de limbă arabă, domnul Dalati Bassam, desemnat
pentru a asigura traducerea în cauză.
Magistratul-asistent referă Curții faptul că partea Oficiul
Național pentru Refugiați a transmis la dosarul cauzei note
scrise prin care solicită respingerea excepției ca
neîntemeiată, arătând, în esență, că dispozițiile de lege
criticate nu contravin prevederilor constituționale și
convenționale pretins a fi încălcate.
Reprezentantul Ministerului Public solicită respingerea
excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 9 septembrie 2005, pronunțată în
Dosarul nr. 8.793/2005, Judecătoria Sectorului 5 București
a sesizat Curtea Constituțională cu excepția de
neconstituționalitate a dispozițiilor art. 16 alin. (1) din
Ordonanța Guvernului nr. 102/2000 privind statutul și
regimul refugiaților în România. Excepția a fost ridicată de
Ayas Ragab Hashim Abou Warda într-o cauză având ca
obiect plângerea formulată de acesta împotriva hotărârii
Oficiului Național pentru Refugiați de respingere a cererii
de acordare a statutului de refugiat.
În motivarea excepției de neconstituționalitate se arată
că dispozițiile art. 16 alin. (1) din Ordonanța Guvernului
nr. 102/2000 încalcă prevederile art. 18, 20, 21, 25, 51, 52,
53, art. 126 alin. (6) și ale art. 129 din Constituție, ale
art. 6 paragraful 1 din Convenția pentru apărarea
drepturilor omului și a libertăților fundamentale, ale art. 1
din Convenția din 1951 de la Geneva privind statutul
refugiaților, îprecum și paragrafele nr. 190, nr. 192,
nr. 195—197, nr. 201 și nr. 203—205 din Manualul Înaltului
Comisariat al Națiunilor Unite pentru Refugiați“.
În esență, autorul excepției susține că termenul de
10 zile prevăzut de textul de lege criticat, pentru formularea
plângerii împotriva hotărârii Oficiului Național pentru
Refugiați îdetermină o restrângere a dreptului la
petiționare“, garantat prin Constituție și prin îtratatele și

convențiile internaționale în materie la care România este
parte“. De asemenea, contravine normelor constituționale
ale art. 18 referitoare la protecția generală pe care
Constituția și alte legi o acordă persoanelor și averilor
cetățenilor străini și apatrizilor, precum și la dreptul de azil
și înlătură, totodată, garanția conferită prin art. 126 din
Constituție, potrivit căreia actele administrative ale
autorităților publice sunt supuse controlului judecătoresc.
Judecătoria Sectorului 5 București opinează în sensul
respingerii excepției de neconstituționalitate. Prin stabilirea
momentului de la care curge termenul de 10 zile înăuntrul
căruia se poate formula plângere împotriva hotărârii
Oficiului Național pentru Refugiați, legiuitorul nu a urmărit
discriminarea petentului, ci instituirea îunui plus de
certitudine“ în ceea ce privește primirea dovezii de comunicare
ori a documentului prin care se constată că petentul nu se
mai află la ultima reședință declarată de către Oficiul
Național pentru Refugiați. Pe de altă parte, actul normativ
criticat are caracter special și derogator, fiind interpretat
restrictiv și aplicat cu prioritate față de normele procesuale
de drept comun.
În plus, menționează că invocarea neconstituționalității
față de norme convenționale și internaționale, cum sunt
cele indicate de autorul excepției, este inadmisibilă, de
vreme ce acestea excedează Constituției și, mai mult, nu
au forță juridică obligatorie.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
a dispozițiilor art. 16 alin. (1) din Ordonanța Guvernului
nr. 102/2000 este neîntemeiată, deoarece acestea nu
contravin prevederilor art. 18, 20, 21, 25, 52, 53 și 126 din
Constituție și nici prevederilor din Convenția din 28 iulie
1951 privind statutul refugiaților.
În esență, se arată că specificul domeniului de
reglementare al ordonanței, și anume statutul și regimul
refugiaților în România, impune și justifică adoptarea, în
temeiul art. 126 alin. (2) din Constituție, a unor reguli
speciale de procedură, acestea fiind în concordanță,
totodată, cu legislația europeană în materia respectării unui
minim de garanții procedurale în ceea ce privește acordarea
unei forme de protecție umanitară. Astfel, dispozițiile de
lege criticate nu aduc atingere dreptului de acces liber la
justiție, dreptului la apărare, dreptului la un proces echitabil
și nici dreptului la liberă circulație, acesta din urmă fiind un
drept garantat în contextul exercitării sale în condițiile
stabilite de lege. Totodată, textul criticat dă eficiență și
art. 52 din Constituție, referitor la dreptul persoanei
vătămate de o autoritate publică de a se adresa justiției, prin
aceea că procedura soluționării cererilor străinilor prevede
exercitarea căii de atac în fața unei instanțe de judecată,
nemaifiind necesară procedura contenciosului administrativ.
În sfârșit, termenul în interiorul căruia trebuie exercitată
calea de atac începe să curgă numai din momentul în care

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 259/22.III.2006
există certitudinea că hotărârea a fost comunicată
solicitantului sau acesta nu se mai află la ultima reședință
declarată. Termenul instituit duce la soluționarea de
urgență, printr-un proces rapid, a acestui tip de cauze în
care celeritatea are o importanță evidentă. Pe de altă
parte, este în interesul solicitantului de a urmări stadiul
procedurii acordării statutului de refugiat și de a fi diligent
în îndeplinirea obligațiilor pe care le are în această
perioadă.
Avocatul Poporului apreciază că dispozițiile art. 16
alin. (1) din Ordonanța Guvernului nr. 102/2000 privind
statutul și regimul refugiaților în România sunt
constituționale.
Dispozițiile de lege criticate reglementează o procedură
specială prin care se dă posibilitatea străinului de a
formula plângere împotriva hotărârii de respingere a cererii
de acordare a statutului de refugiat. Așadar, textul normativ
se adresează unei categorii speciale de persoane și
privește o anumită categorie de cereri, care, prin natura
lor, comportă o urgență evidentă. Așa fiind, criticile de
neconstituționalitate raportate la prevederile art. 21, 20 și
129 din Constituție, precum și la cele ale art. 6 paragraful 1
din Convenția pentru apărarea drepturilor omului și a
libertăților fundamentale nu pot fi reținute, întrucât
dispozițiile legale criticate constituie o garanție a exercitării
dreptului de acces la instanță și la un proces echitabil, iar
în considerarea unor situații deosebite și cu respectarea
drepturilor și libertăților fundamentale, legiuitorul poate
adopta norme speciale ce privesc competența instanțelor
de judecată și procedura de judecată, inclusiv exercitarea
căilor de atac.
Totodată, dispozițiile de lege criticate nu contravin sub
nici un aspect nici prevederilor art. 18, 25 și 53 din
Constituție.
În sfârșit, apreciază că prevederile art. 52 și ale
art. 126 alin. (6) din Legea fundamentală, pretins a fi
încălcate, nu au incidență în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 16 alin. (1) din Ordonanța Guvernului
nr. 102/2000 privind statutul și regimul refugiaților în
România, republicată în Monitorul Oficial al României,
Partea I, nr. 1.136 din 1 decembrie 2004, având următorul cuprins:
— Art. 16 alin. (1): îÎmpotriva hotărârii prevăzute la art. 15
alin. (3) se poate face plângere în termen de 10 zile de la data
primirii dovezii de comunicare sau a documentului prin care se
constată că solicitantul nu se mai află la ultima reședință
declarată. Introducerea plângerii în termenul menționat
suspendă executarea dispoziției de părăsire a teritoriului
României.“
Textul de lege la care art. 16 alin. (1) face trimitere are
următorul conținut:
— Art. 15 alin. (3): îAdmiterea sau respingerea cererii de
acordare a statutului de refugiat se face prin hotărâre, care se

7

comunică de îndată, în scris, solicitantului, prin comunicare
directă de către reprezentanții Oficiului Național pentru
Refugiați sau prin trimitere poștală la ultima reședință declarată
a acestuia.“
În motivarea excepției se invocă încălcarea următoarelor
prevederi din Constituție: art. 18 — îCetățenii străini și
apatrizii“, art. 20 — îTratatele internaționale privind drepturile
omului“, art. 21 — îAccesul liber la justiție“, art. 25 —
îLibera circulație“, art. 51 — îDreptul la petiționare“, art. 52 —
îDreptul persoanei vătămate de o autoritate publică“, art. 53 —
îRestrângerea exercițiului unor drepturi sau al unor libertăți“,
art. 126 alin. (6) referitor la garantarea controlului
judecătoresc al actelor administrative ale autorităților
publice, precum și ale art. 129 — îFolosirea căilor de atac“.
De asemenea, autorul excepției invocă și dispozițiile
art. 6 paragraful 1 din Convenția pentru apărarea drepturilor
omului și a libertăților fundamentale, referitoare la dreptul
la un proces echitabil, precum și ale art. 1 din Convenția
privind statutul refugiaților, încheiată la Geneva la 28 iulie
1951, la care România a aderat prin Legea nr. 46/1991,
publicată în Monitorul Oficial al României, Partea I, nr. 148
din 17 iulie 1991, conținând reglementări privind definiția
termenului de îrefugiat“. În sfârșit, autorul invocă și
paragrafele nr. 190, nr. 192, nr. 195—197, nr. 201 și
nr. 203—205 din Manualul Înaltului Comisariat al Națiunilor
Unite pentru Refugiați, în baza Convenției din 1951 și a
Protocolului din 1967 privind statutul refugiaților, reeditat în
1992 de către Biroul Înaltului Comisariat al Națiunilor Unite
pentru Refugiați, și care se referă, în ansamblu, la
proceduri pentru determinarea statutului de refugiat.
Analizând textul de lege criticat, raportat la prevederile
din Legea fundamentală și din instrumentele juridice
internaționale pretins a fi încălcate, Curtea Constituțională
constată următoarele:
Potrivit dispozițiilor art. 16 alin. (1) din Ordonanța
Guvernului nr. 102/2000 privind statutul și regimul
refugiaților în România, solicitantul statutului de refugiat
poate formula plângere împotriva hotărârii Oficiului Național
pentru Refugiați de respingere a cererii sale în termen de
10 zile de la data primirii dovezii de comunicare a
respectivei hotărâri sau a documentului prin care se
constată că solicitantul nu se mai află la ultima reședință.
Din ansamblul dispozițiilor Ordonanței Guvernului
nr. 102/2000 rezultă că procedura de acordare a statutului
de refugiat a fost adaptată cerințelor de celeritate și
eficiență impuse de specificul domeniului de reglementare —
statutul și regimul refugiaților în România — precum și de
legislația europeană în materie, în sensul simplificării
procedurilor pentru rezolvarea de îndată a cererilor privind
acordarea unei forme de protecție umanitară, cu
respectarea minimului de garanții procedurale prevăzute de
documentele internaționale privitoare la refugiați.
Potrivit art. 126 alin. (2) din Constituție, competența și
procedura de judecată se stabilesc prin lege.
Așadar, intră în atribuția exclusivă a legiuitorului
stabilirea normelor privind procedura de soluționare a
cererilor de acordare a statutului de refugiat, inclusiv a
termenelor în care trebuie îndeplinite anumite acte
procedurale. Ca atare, procedura de comunicare a hotărârii
supuse căii de atac în termen de 10 zile în fața instanței
de judecată respectă pe deplin atât dreptul la petiționare,
cât și garanțiile procesuale și exigențele dreptului la un
proces echitabil și ale liberului acces la justiție, așa cum
acestea rezultă din prevederile art. 51, 21, art. 126 alin. (6)
și ale art. 129 din Constituție, precum și ale art. 6
paragraful 1 din Convenția pentru apărarea drepturilor
omului și a libertăților fundamentale. Măsurile pe care

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 259/22.III.2006

organele competente le aplică pentru a asigura
comunicarea hotărârii Oficiului Național pentru Refugiați
sunt suficiente pentru ca, în condițiile în care și solicitantul
statutului de refugiat este diligent și își respectă obligațiile,
drepturile sale să se realizeze în mod efectiv. În acest
sens sunt și dispozițiile art. 16 alin. (1) fraza a doua din
ordonanța criticată, potrivit cărora îIntroducerea plângerii în
termenul menționat suspendă executarea dispoziției de
părăsire a teritoriului României“.
În ceea ce privește criticile de neconstituționalitate față
de prevederile art. 18, 25, 52 și 53 din Constituție se
constată că acestea nu au incidență în cauză, exercitarea
dreptului de azil și a liberei circulații nefiind în nici un fel
afectate prin aplicarea unor norme de procedură cum sunt
cele criticate în speță. De asemenea, nici dispozițiile art. 1
din Convenția privind statutul refugiaților, încheiată la
Geneva la 28 iulie 1951, nu au incidență în cauză,

acestea cuprinzând definiția termenului îrefugiat“ și criteriile
de identificare a acestei categorii de persoane.
Cât privește pretinsa încălcare a unor prevederi
cuprinse în îManualul referitor la proceduri și criterii de
determinare a statutului de refugiat“, se constată că
acestea nu pot fi invocate în susținerea neconstituționalității
unor dispoziții legale. Acest îmanual“, redactat de Biroul
Înaltului Comisariat al Națiunilor Unite pentru Refugiați,
cuprinde recomandări și explicații referitoare la prevederile
Convenției privind statutul refugiaților, încheiată la Geneva
la 28 iulie 1951, și ale Protocolului privind statutul
refugiaților, încheiat la New York la 31 ianuarie 1967,
documente la care România a aderat prin Legea
nr. 46/1991, și nu are forță juridică obligatorie pentru
statele contractante, constituindu-se, de fapt, îîntr-un ghid
practic“ pentru îîndrumarea funcționarilor guvernamentali“ cu
atribuții în materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (1) din Ordonanța Guvernului nr. 102/2000
privind statutul și regimul refugiaților în România, excepție ridicată de Ayas Ragab Hashim Abou Warda în Dosarul
nr. 8.793/2005 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind modificarea și completarea Ordinului președintelui Autorității Naționale de Reglementare
în Domeniul Energiei nr. 21/2005 pentru aprobarea Procedurii
privind schimbarea furnizorului de energie electrică
În temeiul art. 2 lit. c), al art. 9 alin. (6) și (7) și al art. 11 alin. (1) și alin. (2) lit. a) și i) din Legea energiei
electrice nr. 318/2003,
având în vedere Referatul de aprobare întocmit de Departamentul funcționare și dezvoltare piață de energie și
procesul-verbal al ședinței Comitetului de reglementare al Autorității Naționale de Reglementare în Domeniul Energiei din
data de 14 martie 2006,
președintele Autorității Naționale de Reglementare în Domeniul Energiei emite următorul ordin:
Art. I. — Procedura privind schimbarea furnizorului de
energie electrică, aprobată prin Ordinul președintelui
Autorității Naționale de Reglementare în Domeniul Energiei
nr. 21/2005, publicat în Monitorul Oficial al României,

Partea I, nr. 496 din 13 iunie 2005, cu modificările și
completările ulterioare, se modifică și se completează
conform anexei*) care face parte integrantă din prezentul
ordin.

*) Anexa se publică în format electronic, pe pagina web a Autorității Naționale de Reglementare în Domeniul Energiei (www.anre.ro), la
secțiunea Metodologii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 259/22.III.2006
Art. II. — Consumatorii eligibili, furnizorii de energie
electrică, operatorii de distribuție și Compania Națională
îTranselectrica“ — S.A. vor duce la îndeplinire prevederile
prezentului ordin.

9

Art. III. — Departamentele și direcțiile de specialitate din
cadrul Autorității Naționale de Reglementare în Domeniul
Energiei vor urmări respectarea prevederilor prezentului ordin.
Art. IV. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 14 martie 2006.
Nr. 4.

MINISTERUL ECONOMIEI ȘI COMERȚULUI
INSPECȚIA DE STAT PENTRU CONTROLUL CAZANELOR,
RECIPIENTELOR SUB PRESIUNE ȘI INSTALAȚIILOR DE RIDICAT

ORDIN
privind obligativitatea instituțiilor și unităților de interes public de a numi personal tehnic
responsabil pentru supravegherea instalațiilor din domeniul ISCIR
Având în vedere accidentele și avariile produse la echipamentele și instalațiile din domeniul ISCIR, se impune
necesitatea creșterii gradului de siguranță a utilizării echipamentelor din acest domeniu, în special acolo unde acestea
sunt folosite de instituțiile publice, instituțiile/unitățile de interes public sau care oferă servicii publice, indiferent de forma
de proprietate sau de constituire, acest fapt implicând responsabilitatea pe care trebuie să și-o asume deținătorii acestora, și
având în vedere dispozițiile prescripțiilor tehnice, colecția ISCIR,
în conformitate cu prevederile Hotărârii Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
în aplicarea Hotărârii Guvernului nr. 1.340/2001 privind organizarea și funcționarea Inspecției de Stat pentru
Controlul Cazanelor, Recipientelor sub Presiune și Instalațiilor de Ridicat (ISCIR), publicată în Monitorul Oficial al
României, Partea I, nr. 37 din 21 ianuarie 2002, modificată și completată prin Hotărârea Guvernului nr. 182/2005,
publicată în Monitorul Oficial al României, Partea I, nr. 254 din 28 martie 2005, și ținând cont de prevederile prescripțiilor
tehnice, colecția ISCIR, care constituie cadrul legal de reglementare pentru instalațiile și echipamentele din domeniul
ISCIR, identificate în anexa nr. 1 la Hotărârea Guvernului nr. 1.340/2001, modificată și completată prin Hotărârea
Guvernului nr. 182/2005,
inspectorul de stat șef al ISCIR emite următorul ordin:
Art. 1. — În vederea aplicării măsurilor prevăzute în
prescripțiile tehnice, colecția ISCIR, instituțiile publice,
instituțiile/unitățile de interes public sau care oferă servicii
publice, indiferent de forma de proprietate, care dețin și
exploatează instalații și echipamente din domeniul Inspecției
de Stat pentru Controlul Cazanelor, Recipientelor sub
Presiune și Instalațiilor de Ridicat (ISCIR), au obligația să
numească
personal
tehnic,
responsabil
pentru
supravegherea instalațiilor, în raport cu numărul și
complexitatea instalațiilor, care va fi autorizat de ISCIR și
care va purta denumirea de RSVTI în conformitate cu
prescripțiile tehnice, colecția ISCIR.
Art. 2. — Sunt exceptate de la obligația prevăzută la
art. 1 instituțiile/unitățile identificate în prezentul ordin, care
fac dovada existenței unui contract încheiat cu persoane
fizice sau persoane juridice autorizate de ISCIR pentru
prestarea acestor activități, în care este prevăzută și
îndeplinirea obligațiilor de RSVTI.

Art. 3. — RSVTI desemnat în condițiile prezentului ordin
va răspunde de identificarea, înregistrarea la ISCIR,
întreținerea și repararea echipamentelor din domeniul ISCIR
deținute de persoanele juridice menționate la art. 1, precum
și de exploatarea corectă și legală a acestora, în
conformitate cu dispozițiile prescripțiilor tehnice, colecția
ISCIR.
Art. 4. — RSVTI aparținând persoanelor juridice
identificate la art. 1 poate fi desemnat din cadrul
personalului propriu sau prin încheierea de contracte cu
alte persoane fizice.
Art. 5. — ISCIR va autoriza RSVTI desemnat la art. 1
și 2 să presteze această activitate.
Art. 6. — Nerespectarea prevederilor prezentului ordin
de către persoanele juridice specificate la art. 1 se
sancționează conform prescripțiilor tehnice, colecția ISCIR,
în vigoare, cu oprirea din funcțiune a echipamentelor
deținute.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 259/22.III.2006

Art. 7. — Condițiile ce trebuie îndeplinite de către
RSVTI cu atribuțiunile specificate în prezentul ordin sunt
stabilite de ISCIR și pot fi consultate pe site-ul www.iscir.ro
sau la oricare dintre inspecțiile teritoriale ale ISCIR.

Art. 8. — Prezentul ordin intră în vigoare în termen de
30 de zile de la data publicării în Monitorul Oficial al
României, Partea I.

Inspectorul de stat șef al Inspecției de Stat pentru Controlul Cazanelor,
Recipientelor sub Presiune și Instalațiilor de Ridicat,
Alexandru Szilveszter
București, 9 martie 2006.
Nr. 147.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru împuternicirea personalului silvic din cadrul administrațiilor parcurilor naționale
și parcurilor naturale în vederea constatării, pe raza acestora, a faptelor ce constituie contravenții
și infracțiuni prevăzute de Legea fondului cinegetic și a protecției vânatului nr. 103/1996,
republicată, cu modificările și completările ulterioare, și a contravențiilor prevăzute de Hotărârea
Guvernului nr. 748/2002 pentru aprobarea Normelor privind protecția culturilor agricole,
silvice și a animalelor domestice împotriva pagubelor ce pot fi cauzate de vânat
În baza prevederilor art. 8 alin. (1) lit. m), ale art. 39 și 41 din Legea fondului cinegetic și a protecției vânatului
nr. 103/1996, republicată, cu modificările și completările ulterioare, și ale art. 4 alin. (3) din Hotărârea Guvernului
nr. 748/2002 pentru aprobarea Normelor privind protecția culturilor agricole, silvice și a animalelor domestice împotriva
pagubelor ce pot fi cauzate de vânat,
având în vedere Referatul de aprobare nr. 204.090 din 6 februarie 2006 al Serviciului de management cinegetic,
în temeiul prevederilor art. 4 alin. (1) pct. II.2 și ale art. 9 alin. (6) din Hotărârea Guvernului nr. 155/2005 privind
organizarea și funcționarea Ministerului Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite prezentul ordin.
Art. 1. — Personalul silvic prevăzut în anexa la
prezentul ordin, angajat al Regiei Naționale a Pădurilor —
Romsilva, din cadrul administrațiilor parcurilor naționale și
parcurilor naturale, este împuternicit:
a) să încheie procese-verbale de constatare a faptelor
încadrate ca infracțiuni prin art. 35 și 36 din Legea fondului
cinegetic și a protecției vânatului nr. 103/1996, republicată,
cu modificările și completările ulterioare, săvârșite pe
suprafața fondurilor de vânătoare sau a părților din
acestea, constituite, la data apariției prezentului ordin, în
cuprinsul parcurilor naționale și a parcurilor naturale, după
caz;
b) să constate și să sancționeze faptele ce constituie
contravenții prevăzute la art. 40 din Legea fondului
cinegetic și a protecției vânatului nr. 103/1996, republicată,
cu modificările și completările ulterioare, și de Hotărârea
Guvernului nr. 748/2002 pentru aprobarea Normelor privind

protecția culturilor agricole, silvice și a animalelor domestice
împotriva pagubelor ce pot fi cauzate de vânat, săvârșite
pe suprafața fondurilor de vânătoare sau a părților din
acestea, constituite, la data apariției prezentului ordin, în
cuprinsul parcurilor naționale și parcurilor naturale,
după caz.
Art. 2. — Aplicarea prevederilor art. 1 se realizează de
personalul prevăzut în anexa la prezentul ordin numai pe
suprafața fondurilor de vânătoare sau a părților din
acestea, constituite, la data apariției prezentului ordin, pe
suprafața parcului național sau natural, după caz, pe care
a fost nominalizat.
Art. 3. — Anexa face parte integrantă din prezentul
ordin.
Art. 4. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 14 martie 2006.
Nr. 185.

PDF compression, OCR, web-optimization with CVISION's PdfCompressor

LISTA

*) Anexa este reprodusă în facsimil.

personalului silvic din cadrul administrațiilor parcurilor naționale și parcurilor naturale, împuternicit să încheie procese-verbale de constatare a faptelor
încadrate ca infracțiuni de Legea fondului cinegetic și a protecției vânatului nr. 103/1996, republicată, cu modificările și completările ulterioare, să constate
și să sancționeze, pe raza acestora, faptele ce constituie contravenții la aceeași lege, precum și să constate și să sancționeze contravențiile prevăzute
de Hotărârea Guvernului nr. 748/2002 pentru aprobarea Normelor privind protecția culturilor agricole, silvice și a animalelor domestice
împotriva pagubelor ce pot fi cauzate de vânat

ANEXĂ*)

MONITORUL OFICIAL AL ROMÂNIEI, PARTEA I, Nr. 259/22.III.2006
11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 259/22.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 259/22.III.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 259/22.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 259/22.III.2006
MINISTERUL ADMINISTRAȚIEI ȘI INTERNELOR
Nr. 1.224 din 2 martie 2006

15

SECRETARIATUL DE STAT PENTRU PROBLEMELE
REVOLUȚIONARILOR DIN DECEMBRIE 1989
Nr. 45 din 2 martie 2006

ORDIN
privind accesul gratuit al luptătorilor pentru victoria Revoluției din decembrie 1989 și al urmașilor
eroilor-martiri la tratamente și medicamente în spitale, centre medicale de diagnostic și tratament
ambulatoriu și baze de tratament din Ministerul Administrației și Internelor
Având în vedere prevederile art. 5 alin. (1) lit. i) din Legea recunoștinței față de eroii-martiri și luptătorii care au
contribuit la victoria Revoluției române din decembrie 1989 nr. 341/2004, cu modificările și completările ulterioare, și ale
art. 36 alin. (1) lit. b) din Normele metodologice de aplicare a Legii recunoștinței față de eroii-martiri și luptătorii care au
contribuit la victoria Revoluției române din decembrie 1989 nr. 341/2004, aprobate prin Hotărârea Guvernului
nr. 1.412/2004,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2005, cu modificările și
completările ulterioare, și al art. 5 alin. (4) din Hotărârea Guvernului nr. 760/2003 privind organizarea și funcționarea
Secretariatului de Stat pentru Problemele Revoluționarilor din Decembrie 1989, cu modificările ulterioare,
ministrul administrației și internelor și secretarul de stat al Secretariatului de Stat pentru Problemele
Revoluționarilor din Decembrie 1989 emit prezentul ordin.
Art. 1. — (1) Persoanele prevăzute la art. 3 alin. (1)
lit. b) și la art. 4 alin. (1) din Legea recunoștinței față de
eroii-martiri și luptătorii care au contribuit la victoria
Revoluției române din decembrie 1989 nr. 341/2004, cu
modificările și completările ulterioare, beneficiază gratuit, în
spitalele, centrele medicale de diagnostic și tratament
ambulatoriu și în bazele de tratament din rețeaua
Ministerului Administrației și Internelor, denumite în
continuare unități sanitare, de medicamente și tratamente
medicale.
(2) Tratamentele și medicamentele în unitățile sanitare
prevăzute la alin. (1) se acordă în limitele pachetului de
servicii medicale profilactice, curative, de urgență, de
asistență stomatologică, de tratament fizioterapeutic, în
ambulatorii și spitale acreditate și de recuperare,
contractate de Ministerul Administrației și Internelor.
Art. 2. — (1) Persoanele prevăzute la art. 1 beneficiază
gratuit, în unitățile sanitare din rețeaua Ministerului
Administrației și Internelor, de întregul pachet de servicii de
bază prevăzut în contractul-cadru și în normele
metodologice de aplicare a contractului-cadru, în baza
calității de asigurat în sistemul asigurărilor sociale de
sănătate, potrivit legii, contravaloarea serviciilor decontându-se
din Fondul național unic de asigurări sociale de sănătate.
(2) Tratamentele și medicamentele acordate în condițiile
alin. (1), care nu se suportă din Fondul național unic de
asigurări sociale de sănătate, se suportă din bugetul
Ministerului Administrației și Internelor, în limita fondurilor
bugetare aprobate și alocate cu această destinație.
Art. 3. — Asistența medicală primară se acordă în
cabinetele de medicină de familie care funcționează în
rețeaua Ministerului Administrației și Internelor pentru
persoanele prevăzute la art. 1, în condițiile legii, dacă
acestea sunt înscrise pe lista unui medic de familie din
această rețea.
Art. 4. — (1) Persoanele prevăzute la art. 1 beneficiază
gratuit de tratamente și medicamente în centrele medicale
de diagnostic și tratament ambulatoriu din subordinea
Ministerului Administrației și Internelor.
(2) Tratamentele medicale și stomatologice ce se acordă
în ambulatoriu în unitățile sanitare din rețeaua Ministerului
Administrației și Internelor și care nu fac parte din pachetul
de servicii medicale de bază, reglementat prin Contractul-

cadru privind condițiile acordării asistenței medicale în
cadrul sistemului de asigurări sociale de sănătate pentru
anul 2006 și normele metodologice de aplicare a
Contractului-cadru privind condițiile acordării asistenței
medicale în cadrul sistemului de asigurări sociale de
sănătate, se suportă din fondurile Ministerului Administrației
și Internelor, în limita fondurilor bugetare aprobate și
alocate cu această destinație.
Art. 5. — (1) Persoanele prevăzute la art. 1 beneficiază
gratuit de tratamente și medicamente în spitalele aflate în
subordinea Ministerului Administrației și Internelor.
(2) Contravaloarea tratamentelor și medicamentelor
acordate în spitalele Ministerului Administrației și Internelor,
care nu se suportă din Fondul național unic de asigurări
sociale de sănătate, se suportă din bugetul Ministerului
Administrației și Internelor.
Art. 6. — Medicamentele destinate tratamentului în
ambulatoriu al persoanelor prevăzute la art. 1 se prescriu,
se eliberează și se decontează în condițiile reglementărilor
din Legea nr. 341/2004, cu modificările și completările
ulterioare, și ale normelor metodologice de aplicare a Legii
nr. 341/2004, aprobate prin Hotărârea Guvernului
nr. 1.412/2004.
Art. 7. — (1) Persoanele prevăzute la art. 1 pot
beneficia de asistență medicală de recuperare în unitățile
medicale de recuperare și în bazele de tratament din
subordinea Ministerului Administrației și Internelor.
(2) Biletele de tratament sau de recuperare medicală se
asigură de Ministerul Administrației și Internelor, la
solicitarea Secretariatului de Stat pentru Problemele
Revoluționarilor din Decembrie 1989, decontarea acestora
efectuându-se din Fondul național unic al asigurărilor
sociale de sănătate și din bugetul Ministerului Administrației
și Internelor, în limitele sumelor acordate cu această
destinație. În cazul în care contravaloarea integrală a
biletului nu este acoperită din Fondul național unic de
asigurări sociale de sănătate, diferența se decontează din
bugetul Ministerului Administrației și Internelor, în limita
sumelor acordate cu această destinație.
(3) Persoanele prevăzute la art. 1 pot beneficia de
bilete de trimitere la tratament sau recuperare medicală, în
condițiile prevăzute la alin. (2), o singură dată într-un an
calendaristic, dacă nu au mai beneficiat în cursul aceluiași

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 259/22.III.2006

an de bilete de tratament sau de recuperare medicală în
unitățile medicale de recuperare, bazele de tratament sau
în stațiunile balneoclimaterice ale Ministerului Apărării
Naționale sau ale Ministerului Sănătății.

potrivit legii, a documentului doveditor al calității de
Luptător pentru Victoria Revoluției din Decembrie 1989 sau
a celui de Urmaș de Erou-Martir, a carnetului de asigurat
și a actului de identitate.

Art. 8. — Accesul la tratamente și medicamente în
unitățile sanitare se face pe baza documentelor medicale,

Art. 9. — Prezentul ordin se publică în Monitorul Oficial
al României, Partea I.

Ministrul administrației și internelor,
Vasile Blaga

Secretarul de stat al Secretariatului de Stat
pentru Problemele Revoluționarilor din Decembrie 1989,
Petrișor Morar

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind rata dobânzii plătită la rezervele minime obligatorii
constituite în lei începând cu perioada de aplicare
24 februarie — 23 martie 2006
În baza art. 8 din Legea nr. 312/2004 privind Statutul Băncii Naționale
a României,
în aplicarea prevederilor Regulamentului Băncii Naționale a României
nr. 6/2002 privind regimul rezervelor minime obligatorii, cu modificările și
completările ulterioare,
în temeiul art. 48 alin. (2) din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 februarie — 23 martie 2006 rata
dobânzii plătită la rezervele minime obligatorii constituite în lei este de
1,70% pe an.
p. Președintele Consiliului de Administrație
al Băncii Naționale a României,
Florin Georgescu
București, 14 martie 2006.
Nr. 6.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 259/22.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114357]
ISSN 1453—4495

PDF compression, OCR, web-optimization with CVISION's PdfCompressor

