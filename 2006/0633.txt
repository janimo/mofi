Anul 174 (XVIII) — Nr. 633

PARTEA

I

LEGI, DECRETE, HOTĂRÂRI ȘI ALTE ACTE

Vineri, 21 iulie 2006

SUMAR

Nr.

Pagina
LEGI ȘI DECRETE

Nr.
905.

— Lege privind apărarea împotriva incendiilor .....
— Decret pentru promulgarea Legii privind
apărarea împotriva incendiilor .................................

13

14

912.

— Hotărâre pentru includerea unui imobil aflat în
administrarea Direcției Regionale de Statistică Dolj
în inventarul bunurilor din domeniul public al
statului ......................................................................

15

— Hotărâre privind suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului, prevăzut în
bugetul de stat pe anul 2006, pentru Agenția
Națională pentru Sport ............................................

16

1–12

936.

— Hotărâre privind aprobarea plății contribuției
financiare a României pentru participarea în
anul 2006 la Programul comunitar FISCALIS
2003—2007 ..............................................................

920.

307.

HOTĂRÂRI ALE GUVERNULUI ROMÂNIEI
904.

— Hotărâre privind transmiterea unui imobil din
domeniul public al statului și din administrarea
Ministerului Finanțelor Publice — Direcția Generală
a Finanțelor Publice Argeș în domeniul public al
comunei Rucăr și în administrarea Consiliului
Local al Comunei Rucăr, județul Argeș ................

LEGI

Pagina

13–14

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind apărarea împotriva incendiilor
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Apărarea împotriva incendiilor reprezintă
ansamblul integrat de activități specifice, măsuri și sarcini
organizatorice, tehnice, operative, cu caracter umanitar și
de informare publică, planificate, organizate și realizate
potrivit prezentei legi, în scopul prevenirii și reducerii
riscurilor de producere a incendiilor și asigurării intervenției
operative

pentru limitarea și stingerea incendiilor, în

vederea evacuării, salvării și protecției persoanelor

periclitate, protejării bunurilor și mediului împotriva efectelor
situațiilor de urgență determinate de incendii.
(2) În sensul prezentei legi, termenii și expresiile
referitoare la situații de urgență, factori și tipuri de risc,
intervenție operativă și evacuare au înțelesul prevăzut în
Ordonanța de urgență a Guvernului nr. 21/2004 privind
Sistemul Național de Management al Situațiilor de Urgență,
aprobată cu modificări și completări prin Legea nr. 15/2005,
iar termenii și expresiile specifice apărării împotriva
incendiilor au următorul înțeles:
a) autorizație de securitate la incendiu — actul
administrativ emis, în baza legii, de inspectoratul pentru

2

MONITORUL OFICIAL AL ROMÂNIEI, PARTEA I, Nr. 633/21.VII.2006

situații de urgență județean sau al municipiului București,
prin care se certifică, în urma verificărilor în teren și a
documentelor privind realizarea măsurilor de apărare
împotriva incendiilor, îndeplinirea cerinței esențiale —
securitate la incendiu — la construcții, instalații tehnologice
și alte amenajări; autorizația de securitate la incendiu
conferă persoanelor fizice sau juridice, deținătoare ale
construcțiilor, instalațiilor și ale altor amenajări, dreptul de a
le edifica, de a le pune în funcțiune și de a le exploata
din punctul de vedere al îndeplinirii cerinței esențiale —
securitate la incendiu;
b) aviz de securitate la incendiu — actul emis, în baza
legii, de inspectoratul pentru situații de urgență județean
sau al municipiului București, după verificarea de
conformitate cu prevederile reglementărilor tehnice în
vigoare a măsurilor de apărare împotriva incendiilor,
adoptate în documentațiile tehnice de proiectare, pentru
îndeplinirea cerinței esențiale — securitate la incendiu — a
construcțiilor, instalațiilor și altor amenajări;
c) incendiu — ardere autoîntreținută, care se desfășoară
fără control în timp și spațiu, care produce pierderi de vieți
omenești și/sau pagube materiale și care necesită o
intervenție organizată în scopul întreruperii procesului de
ardere;
d) cauză a incendiului — suma factorilor care concură la
inițierea incendiului, care constă, de regulă, în sursa de
aprindere, mijlocul care a produs aprinderea, primul
material care s-a aprins, precum și împrejurările
determinante care au dus la izbucnirea acestuia;
e) mijloace tehnice de apărare împotriva incendiilor —
sisteme, instalații, echipamente, utilaje, aparate, dispozitive,
accesorii, materiale, produse, substanțe și autospeciale
destinate prevenirii, limitării și stingerii incendiilor;
f) operațiuni de lungă durată — intervențiile pentru
stingerea incendiilor și eliminarea efectelor negative ale
acestora cu o durată mai mare de 4 ore;
g) organizare a intervenției în caz de incendiu —
ansamblul măsurilor tehnico-organizatorice necesare stabilirii
forțelor, responsabilităților, sarcinilor, mijloacelor, metodelor
și procedeelor ce pot fi utilizate pentru evacuarea și
salvarea persoanelor și animalelor, protecția bunurilor și
vecinătăților, precum și pentru stingerea incendiilor;
h) pericol iminent de incendiu — situația creată de
cumularea factorilor care concură la inițierea incendiului,
declanșarea acestuia fiind posibilă în orice moment;
i) schemă cu riscurile teritoriale — documentul întocmit
de inspectoratul pentru situații de urgență județean sau al
municipiului București, care cuprinde tipurile de riscuri
specifice, precum și resursele estimate pentru gestionare;
j) plan de analiză și acoperire a riscurilor — documentul
care cuprinde riscurile potențiale dintr-o unitate
administrativ-teritorială, măsurile, acțiunile și resursele
necesare pentru managementul riscurilor respective;
k) prevenirea incendiilor — totalitatea acțiunilor de
împiedicare a inițierii și propagării incendiilor, de asigurare
a condițiilor pentru salvarea persoanelor și bunurilor și de
asigurare a securității echipelor de intervenție;

l) raport de intervenție — documentul operativ de
informare și analiză statistică în care se înscriu datele
esențiale constatate la locul intervenției privind amploarea
și intensitatea incendiului, cauza probabilă a acestuia,
efectele produse, desfășurarea intervenției, forțele
participante și timpii operativi realizați;
m) stingere a incendiilor — totalitatea acțiunilor de
limitare și întrerupere a procesului de ardere prin utilizarea
de metode, procedee și mijloace specifice;
n) utilizator — persoana fizică sau juridică ce folosește
un bun, cu orice titlu, în interesul său, al altuia sau în
interes public;
o) scenariu de securitate la incendiu — documentul care
descrie calitativ evoluția unui incendiu în timp, identificând
evenimentele-cheie care îl caracterizează și îl diferențiază
de alte incendii posibile într-o incintă.
Art. 2. — Apărarea împotriva incendiilor constituie o
activitate de interes public, național, cu caracter permanent,
la care sunt obligate să participe, în condițiile prezentei
legi, autoritățile administrației publice centrale și locale,
precum și toate persoanele fizice și juridice aflate pe
teritoriul României.
Art. 3. — (1) Coordonarea, controlul și acordarea
asistenței tehnice de specialitate în domeniul apărării
împotriva incendiilor se asigură de Ministerul Administrației
și Internelor, la nivel central prin Inspectoratul General
pentru Situații de Urgență, iar la nivel local prin
inspectoratele pentru situații de urgență județene și al
municipiului București.
(2) Inspectoratul General pentru Situații de Urgență,
denumit în continuare Inspectoratul General, elaborează
strategia națională de apărare împotriva incendiilor, care se
prezintă Guvernului spre aprobare de către ministrul
administrației și internelor.
(3) Inspectoratele pentru situații de urgență județene și
al municipiului București, denumite în continuare
inspectorate, își exercită atribuțiile specifice în zone de
competență stabilite prin hotărâre a Guvernului.
(4) Managementul situațiilor de urgență determinate de
incendii se asigură prin componentele Sistemului Național
de Management al Situațiilor de Urgență.
Art. 4. — (1) Autoritățile administrației publice locale
asigură aplicarea măsurilor privind activitățile de apărare
împotriva incendiilor, cuprinse în planurile de analiză și
acoperire a riscurilor, ce se întocmesc la nivelul localității și
județului.
(2) Planurile de analiză și acoperire a riscurilor se
actualizează anual.
(3) Metodologia de elaborare și structura-cadru a
planului de analiză și acoperire a riscurilor se aprobă prin
ordin al ministrului administrației și internelor și se publică
în Monitorul Oficial al României, Partea I.
(4) Prefecții, primarul general al municipiului București și
primarii asigură, după caz, elaborarea planurilor de analiză
și acoperire a riscurilor la nivelul unităților administrativteritoriale pe care le reprezintă.

MONITORUL OFICIAL AL ROMÂNIEI, PARTEA I, Nr. 633/21.VII.2006
Art. 5. — Persoanele fizice și juridice răspund, potrivit
legii, de stabilirea și aplicarea măsurilor de apărare
împotriva incendiilor, precum și de consecințele producerii
incendiilor.
CAPITOLUL II
Obligații privind apărarea împotriva incendiilor
SECȚIUNEA 1
Obligații generale

Art. 6. — (1) Persoanele fizice și juridice sunt obligate
să respecte reglementările tehnice și dispozițiile de apărare
împotriva incendiilor și să nu primejduiască, prin deciziile și
faptele lor, viața, bunurile și mediul.
(2) Persoana care observă un incendiu are obligația să
anunțe prin orice mijloc serviciile de urgență, primarul sau
poliția și să ia măsuri, după posibilitățile sale, pentru
limitarea și stingerea incendiului.
(3) În cazul în care anunțul de incendiu s-a făcut cu
rea-credință, fără motiv întemeiat, autorul răspunde
contravențional sau penal, potrivit legii, și suportă
cheltuielile ocazionate de deplasarea forțelor de intervenție.
Art. 7. — (1) În caz de incendiu, orice persoană trebuie
să acorde ajutor, când și cât este rațional posibil,
semenilor aflați în pericol sau în dificultate, din proprie
inițiativă ori la solicitarea victimei, a reprezentanților
autorităților administrației publice, precum și a personalului
serviciilor de urgență.
(2) În cazul incendiilor produse la păduri, plantații,
culturi agricole, miriști, pășuni și fânețe, persoanele aflate
în apropiere au obligația să intervină imediat cu mijloacele
de care dispun, pentru limitarea și stingerea acestora.
Art. 8. — În cazurile de forță majoră determinate de
incendii, persoanele fizice și juridice care dețin, cu orice
titlu, terenuri, construcții, instalații tehnologice sau mijloace
de transport au următoarele obligații:
a) să permită necondiționat accesul serviciilor de
urgență și al persoanelor care acordă ajutor;
b) să permită necondiționat utilizarea apei, a
materialelor și a mijloacelor proprii pentru operațiuni de
salvare, de stingere și de limitare a efectelor incendiilor
produse la bunurile proprii ori ale altor persoane;
c) să accepte măsurile stabilite de comandantul
intervenției pentru degajarea terenurilor, demolarea unei
construcții sau a unei părți din construcție,
tăierea/dezmembrarea mijloacelor de transport, oprirea
temporară a activităților sau evacuarea din zona periclitată
și să acorde sprijin, cu forțe și mijloace proprii, pentru
realizarea acestor măsuri.
Art. 9. — La încheierea oricăror acte de transmitere
temporară a dreptului de folosință asupra bunurilor imobile,
precum și a contractelor de antrepriză, părțile sunt obligate
să prevadă expres în actele respective răspunderile ce le
revin în ceea ce privește apărarea împotriva incendiilor.
Art. 10. — (1) Pentru limitarea propagării și stingerea
incendiilor, precum și pentru limitarea și înlăturarea

3

efectelor acestora, Consiliul General al Municipiului
București, consiliile locale ale sectoarelor acestuia, consiliile
județene, consiliile locale, persoanele juridice și asociațiile
familiale prevăzute la art. 8 și persoanele fizice care
desfășoară individual activități economice în condițiile Legii
nr. 300/2004 privind autorizarea persoanelor fizice și a
asociațiilor familiale care desfășoară activități economice în
mod independent, cu modificările și completările ulterioare,
au obligația să colaboreze între ele, contribuind cu forțe și
mijloace, pe bază de reciprocitate sau pe bază
contractuală.
(2) Organizarea acțiunilor de colaborare și procedurile
necesare se stabilesc prin convenții încheiate între părți, cu
avizul inspectoratelor.
Art. 11. — Deținătorii și utilizatorii de construcții ori de
instalații, echipamente tehnologice de producție și de
transport au obligația să conlucreze cu autoritățile
administrației publice și cu organele de specialitate ale
acestora în organizarea, asigurarea, pregătirea și punerea
în aplicare a planurilor de intervenție în caz de incendiu.
Art. 12. — (1) Autoritățile administrației publice centrale
și celelalte organe centrale de specialitate, Consiliul
General al Municipiului București, consiliile locale ale
sectoarelor municipiului București, județene sau locale,
instituțiile publice și operatorii economici au obligația să
angajeze cel puțin un cadru tehnic sau personal de
specialitate cu atribuții în domeniul apărării împotriva
incendiilor, atestați potrivit metodologiei elaborate de
Inspectoratul General. Ocupațiile de cadru tehnic și
personal de specialitate cu atribuții în domeniul apărării
împotriva incendiilor sunt definite pe baza standardelor
ocupaționale aprobate conform legislației în vigoare.
(2) Consiliile locale și operatorii economici care
desfășoară activități cu risc de incendiu și care au obligația
prevăzută la alin. (1) se stabilesc pe baza criteriilor emise
de Inspectoratul General.
(3) Numirea și schimbarea din funcție a cadrului tehnic
sau a personalului de specialitate cu atribuții în domeniul
apărării împotriva incendiilor trebuie comunicate de
angajator în termen de 48 de ore de la angajare, după
caz, la nivel central Inspectoratului General, iar la nivel
local inspectoratelor.
(4) Neîndeplinirea corespunzătoare a atribuțiilor specifice
atrage schimbarea din funcție a cadrului tehnic sau a
personalului de specialitate cu atribuții în domeniul apărării
împotriva incendiilor, situație care trebuie comunicată de
angajator în termen de 48 de ore de la angajare, la nivel
central Inspectoratului General, iar la nivel local
inspectoratelor, după caz.
(5) Persoanele fizice și asociațiile familiale care
desfășoară activități economice autorizate pe teritoriul
României, precum și celelalte entități legal constituite,
neprevăzute la alin. (1), îndeplinesc atribuțiile pe linia
apărării împotriva incendiilor în nume propriu, prin titularul
de drept al entității.

4

MONITORUL OFICIAL AL ROMÂNIEI, PARTEA I, Nr. 633/21.VII.2006
SECȚIUNEA a 2-a
Obligațiile consiliului local și ale primarului

Art. 13. — Consiliul local are următoarele obligații
principale:
a) aprobă planul de analiză și acoperire a riscurilor,
pentru unitatea administrativ-teritorială pe care o reprezintă,
stabilește resursele necesare pentru aplicarea acestuia și îl
transmite inspectoratului în raza căruia funcționează;
b) emite hotărâri, în condițiile legii, cu privire la
organizarea activității de apărare împotriva incendiilor în
unitatea administrativ-teritorială pe care o reprezintă;
c) instituie reguli și măsuri specifice corelate cu nivelul
și natura riscurilor locale;
d) înființează, la propunerea primarului, cu avizul
inspectoratului, serviciul voluntar de urgență și aprobă
regulamentul de organizare și funcționare al acestuia;
e) desemnează șeful serviciului voluntar de urgență, la
propunerea primarului, cu avizul inspectoratului;
f) prevede distinct, potrivit legii, din resursele financiare
ale bugetului local, sumele necesare în vederea organizării,
înzestrării, funcționării și îndeplinirii atribuțiilor legale de
către serviciile de urgență voluntare înființate și exercită
controlul folosirii acestora;
g) cuprinde anual în bugetul propriu sumele necesare
pentru asigurarea bunurilor din dotarea serviciilor de
urgență voluntare, pentru cazurile de avarie, distrugere sau
pentru alte evenimente, precum și pentru asigurarea de
persoane și răspundere civilă a personalului cu atribuții pe
linie de intervenție, pentru cazurile de invaliditate sau de
deces, produse prin accidente, catastrofe ori alte asemenea
evenimente intervenite în timpul și din cauza îndeplinirii
atribuțiilor specifice;
h) asigură includerea, în planurile de organizare, de
dezvoltare urbanistică și de amenajare a teritoriului, a căilor
de acces pentru intervenții, a lucrărilor pentru realizarea
sistemelor de anunțare, alarmare, precum și de alimentare
cu apă în caz de incendiu;
i) analizează, semestrial și ori de câte ori este nevoie,
capacitatea de apărare împotriva incendiilor a unității
administrativ-teritoriale pe care o reprezintă și informează
inspectoratul cu privire la măsurile stabilite pentru
optimizarea acesteia;
j) asigură imobile și spații amenajate corespunzător
pentru funcționarea serviciului de urgență voluntar, precum
și mijloacele de comunicații necesare;
k) îndeplinește orice alte atribuții prevăzute de lege
pentru apărarea împotriva incendiilor.
Art. 14. — Primarul are următoarele obligații principale:
a) asigură elaborarea planului de analiză și acoperire a
riscurilor și aplicarea acestuia;
b) asigură respectarea criteriilor de performanță pentru
constituirea serviciului de urgență voluntar și elaborarea
regulamentului de organizare și funcționare al acestuia;
c) coordonează organizarea permanentă a intervenției în
caz de incendiu la nivelul unității administrativ-teritoriale,
asigură participarea la intervenție a serviciului voluntar de
urgență cu mijloacele din dotare și conducerea intervenției,
până la stingerea incendiului ori până la sosirea forțelor
inspectoratului;

d) asigură controlul respectării măsurilor de apărare
împotriva incendiilor pe timpul adunărilor sau al
manifestărilor publice;
e) asigură controlul respectării măsurilor de apărare
împotriva incendiilor la construcțiile și instalațiile tehnologice
aparținând domeniului public și privat al unității
administrativ-teritoriale, precum și la instituțiile publice;
f) dispune verificarea îndeplinirii măsurilor stabilite prin
avizele, autorizațiile și acordurile pe care le emite;
g) asigură realizarea și menținerea în stare de
funcționare a căilor de acces, a sistemelor de anunțare,
alarmare, precum și de alimentare cu apă în caz de
incendiu;
h) organizează și execută, prin serviciul de urgență
voluntar, controlul respectării regulilor de apărare împotriva
incendiilor la gospodăriile cetățenești; informează populația
cu privire la modul de comportare și de intervenție în caz
de incendiu;
i) asigură încadrarea serviciului de urgență voluntar cu
personal atestat în condițiile legii, precum și pregătirea
profesională și antrenarea acestuia;
j) asigură condițiile pentru participarea la concursuri a
serviciilor de urgență voluntare și a cercurilor de elevi
Prietenii pompierilor;
k) asigură dotarea serviciilor de urgență voluntare,
potrivit normelor, cu mijloace tehnice pentru apărare
împotriva incendiilor și echipamente de protecție specifice,
carburanți, lubrifianți și alte mijloace necesare susținerii
operațiunilor de intervenție, inclusiv hrana și antidotul
pentru participanții la intervențiile de lungă durată;
l) informează de îndată, prin orice mijloc, inspectoratul
despre izbucnirea și stingerea, cu forțe și mijloace proprii,
a oricărui incendiu pe raza unității administrativ-teritoriale,
iar în termen de 3 zile lucrătoare completează și trimite
acestuia raportul de intervenție;
m) analizează anual dotarea cu mijloacele tehnice de
apărare împotriva incendiilor și asigură completarea
acesteia, conform normelor în vigoare;
n) comunică de îndată inspectoratului scoaterea și
repunerea din/în funcțiune a oricărei autospeciale de
intervenție, precum și, în scris, dotarea cu autospeciale de
intervenție noi;
o) asigură, prin mijloacele avute la dispoziție,
desfășurarea activităților de informare și educație
antiincendiu a populației;
p) analizează și soluționează petițiile cetățenilor în
problema apărării împotriva incendiilor;
q) îndeplinește orice alte obligații prevăzute de lege
pentru apărarea împotriva incendiilor a comunității locale.
SECȚIUNEA a 3-a
Obligațiile consiliului județean și ale Consiliului General
al Municipiului București

Art. 15. — Consiliul județean/Consiliul General al
Municipiului București are următoarele obligații principale:
a) aprobă planul de analiză și acoperire a riscurilor
aferent județului sau municipiului București, după caz, și
stabilește resursele necesare pentru aplicarea acestuia;

MONITORUL OFICIAL AL ROMÂNIEI, PARTEA I, Nr. 633/21.VII.2006
b) instituie reguli și dispoziții de apărare împotriva
incendiilor pentru domeniul public și privat al unității
administrativ-teritoriale;
c) analizează anual capacitatea de apărare împotriva
incendiilor și hotărăște măsuri de optimizare a acesteia;
d) asigură, pe baza programelor de dezvoltare,
cuprinderea în planurile de amenajare a teritoriului a
sistemelor de alimentare cu apă, precum și a căilor de
acces pentru intervenție în caz de incendiu;
e) prevede și aprobă în bugetul propriu fondurile
necesare pentru realizarea acțiunilor și măsurilor de
apărare împotriva incendiilor;
f) hotărăște, în condițiile legii, înființarea unor centre de
formare și evaluare a personalului din serviciile voluntare
de urgență, cu acordul Inspectoratului General;
g) sprijină organizatoric, material și financiar organizarea
și desfășurarea concursurilor serviciilor de urgență și
cercurilor de elevi Prietenii pompierilor;
h) îndeplinește orice alte obligații prevăzute de lege.
SECȚIUNEA a 4-a
Obligațiile prefectului

Art. 16. — Prefectul are următoarele obligații principale:
a) coordonează activitățile de apărare împotriva
incendiilor din responsabilitatea autorităților centrale din
teritoriu, conform legii;
b) aprobă schema cu riscurile teritoriale din unitatea
administrativ-teritorială, întocmită de inspectorat;
c) instituie, în condițiile legii, măsuri obligatorii în
domeniul apărării împotriva incendiilor;
d) analizează rapoartele întocmite de organele de
specialitate și dispune măsuri pentru respectarea legalității
în domeniu;
e) îndeplinește orice alte obligații prevăzute de lege în
domeniul apărării împotriva incendiilor.
SECȚIUNEA a 5-a
Obligațiile autorităților administrației publice centrale

Art. 17. — (1) Ministerul Administrației și Internelor își
exercită atribuțiile în domeniul apărării împotriva incendiilor
prin Inspectoratul General și inspectorate.
(2) Inspectoratul General elaborează strategii, norme,
reglementări tehnice și dispoziții generale privind apărarea
împotriva incendiilor, obligatorii pe întregul teritoriu al
României, care se aprobă prin ordin al ministrului
administrației și internelor și se publică în Monitorul Oficial
al României, Partea I.
(3) Cheltuielile curente și de capital aferente activității
serviciilor de urgență profesionale se asigură din bugetul
de stat, prin bugetul Ministerului Administrației și Internelor,
precum și din alte surse prevăzute de lege.
Art. 18. — Ministerele și celelalte organe ale
administrației publice centrale au următoarele obligații
principale:

5

a) elaborează, pe baza strategiei naționale de apărare
împotriva incendiilor, strategii sectoriale privind apărarea
împotriva incendiilor în domeniul lor de competență și
asigură aplicarea acestora;
b) emit/modifică, cu avizul Inspectoratului General,
norme și reglementări tehnice de apărare împotriva
incendiilor, specifice domeniului lor de activitate;
c) îndrumă, controlează și analizează respectarea
normelor și reglementărilor tehnice;
d) stabilesc, pe baza metodologiei elaborate de
Inspectoratul General, metode și proceduri pentru
identificarea, evaluarea și controlul riscurilor de incendiu,
specifice domeniului de competență;
e) organizează și gestionează baze de date privind, în
principal, riscurile de incendiu, caracteristicile substanțelor și
materialelor utilizate în domeniu, metodele adecvate de
intervenție și protecție, mijloacele existente, cadrele tehnice
și evenimentele specifice;
f) stabilesc, împreună cu Inspectoratul General, în
domeniul lor de competență, temele și activitățile practicaplicative și de educație privind apărarea împotriva
incendiilor, care se includ în programele pentru toate
formele de învățământ, în planurile activităților extrașcolare,
precum și în programele de formare continuă a adulților;
g) îndeplinesc orice alte atribuții prevăzute de lege
privind apărarea împotriva incendiilor.
SECȚIUNEA a 6-a
Obligațiile administratorului, conducătorului instituției,
utilizatorului și salariatului

Art. 19. — Administratorul sau conducătorul instituției,
după caz, are următoarele obligații principale:
a) să stabilească, prin dispoziții scrise, responsabilitățile
și modul de organizare pentru apărarea împotriva
incendiilor în unitatea sa, să le actualizeze ori de câte ori
apar modificări și să le aducă la cunoștință salariaților,
utilizatorilor și oricăror persoane interesate;
b) să asigure identificarea și evaluarea riscurilor de
incendiu din unitatea sa și să asigure corelarea măsurilor
de apărare împotriva incendiilor cu natura și nivelul
riscurilor;
c) să solicite și să obțină avizele și autorizațiile de
securitate la incendiu, prevăzute de lege, și să asigure
respectarea condițiilor care au stat la baza eliberării
acestora; în cazul anulării avizelor ori a autorizațiilor, să
dispună imediat sistarea lucrărilor de construcții sau oprirea
funcționării ori utilizării construcțiilor sau amenajărilor
respective;
d) să permită, în condițiile legii, executarea controalelor
și a inspecțiilor de prevenire împotriva incendiilor, să
prezinte documentele și informațiile solicitate și să nu
îngreuneze sau să obstrucționeze în niciun fel efectuarea
acestora;

6

MONITORUL OFICIAL AL ROMÂNIEI, PARTEA I, Nr. 633/21.VII.2006

e) să permită alimentarea cu apă a autospecialelor de
intervenție în situații de urgență;
f) să întocmească, să actualizeze permanent și să
transmită inspectoratului lista cu substanțele periculoase,
clasificate potrivit legii, utilizate în activitatea sa sub orice
formă, cu mențiuni privind: proprietățile fizico-chimice,
codurile de identificare, riscurile pe care le prezintă pentru
sănătate și mediu, mijloacele de protecție recomandate,
metodele de intervenție și prim ajutor, substanțele pentru
stingere, neutralizare sau decontaminare;
g) să elaboreze instrucțiunile de apărare împotriva
incendiilor și să stabilească atribuțiile ce revin salariaților la
locurile de muncă;
h) să verifice dacă salariații cunosc și respectă
instrucțiunile necesare privind măsurile de apărare împotriva
incendiilor și să verifice respectarea acestor măsuri
semnalate corespunzător prin indicatoare de avertizare de
către persoanele din exterior care au acces în unitatea sa;
i) să asigure constituirea, conform art. 12 alin. (2), cu
avizul inspectoratului, a serviciului de urgență privat,
precum și funcționarea acestuia conform reglementărilor în
vigoare ori să încheie contract cu un alt serviciu de
urgență voluntar sau privat, capabil să intervină operativ și
eficace pentru stingerea incendiilor;
j) să asigure întocmirea și actualizarea planurilor de
intervenție și condițiile pentru aplicarea acestora în orice
moment;
k) să permită, la solicitare, accesul forțelor
inspectoratului în unitatea sa în scop de recunoaștere,
instruire sau de antrenament și să participe la exercițiile și
aplicațiile tactice de intervenție organizate de acesta;
l) să asigure utilizarea, verificarea, întreținerea și
repararea mijloacelor de apărare împotriva incendiilor cu
personal atestat, conform instrucțiunilor furnizate de
proiectant;
m) să asigure pregătirea și antrenarea serviciului de
urgență privat pentru intervenție;
n) să asigure și să pună în mod gratuit la dispoziție
forțelor chemate în ajutor mijloacele tehnice pentru apărare
împotriva incendiilor și echipamentele de protecție specifice
riscurilor care decurg din existența și funcționarea unității
sale, precum și antidotul și medicamentele pentru
acordarea primului ajutor;
o) să stabilească și să transmită către transportatorii,
distribuitorii și utilizatorii produselor sale regulile și măsurile
de apărare împotriva incendiilor, specifice acestora, corelate
cu riscurile la utilizarea, manipularea, transportul și
depozitarea produselor respective;
p) să informeze de îndată, prin orice mijloc,
inspectoratul despre izbucnirea și stingerea cu forțe și
mijloace proprii a oricărui incendiu, iar în termen de 3 zile
lucrătoare să completeze și să trimită acestuia raportul de
intervenție;

q) să utilizeze în unitatea sa numai mijloace tehnice de
apărare împotriva incendiilor, certificate conform legii;
r) să îndeplinească orice alte atribuții prevăzute de lege
privind apărarea împotriva incendiilor.
Art. 20. — Persoanele fizice, asociațiile familiale sau
persoanele juridice care dețin părți din același imobil
trebuie să colaboreze pentru îndeplinirea obligațiilor ce le
revin din prezenta lege, în vederea asigurării măsurilor de
apărare împotriva incendiilor pentru întregul imobil.
Art. 21. — Utilizatorul are următoarele obligații
principale:
a) să cunoască și să respecte măsurile de apărare
împotriva incendiilor, stabilite de administrator, conducătorul
instituției, proprietar, producător sau importator, după caz;
b) să întrețină și să folosească, în scopul pentru care
au fost realizate, dotările pentru apărarea împotriva
incendiilor, puse la dispoziție de administrator, conducătorul
instituției, proprietar, producător sau importator;
c) să respecte normele de apărare împotriva incendiilor,
specifice activităților pe care le organizează sau le
desfășoară;
d) să nu efectueze modificări neautorizate și fără
acordul scris al proprietarului, al proiectantului inițial al
construcției, instalației, echipamentului, dispozitivului sau
mijlocului de transport utilizat ori al unui expert tehnic
atestat potrivit legislației în vigoare;
e) să aducă la cunoștința administratorului, conducătorului
instituției sau proprietarului, după caz, orice defecțiune
tehnică ori altă situație care constituie pericol de incendiu.
Art. 22. — Fiecare salariat are, la locul de muncă,
următoarele obligații principale:
a) să respecte regulile și măsurile de apărare împotriva
incendiilor, aduse la cunoștință, sub orice formă, de
administrator sau de conducătorul instituției, după caz;
b) să utilizeze substanțele periculoase, instalațiile,
utilajele, mașinile, aparatura și echipamentele, potrivit
instrucțiunilor tehnice, precum și celor date de administrator
sau de conducătorul instituției, după caz;
c) să nu efectueze manevre nepermise sau modificări
neautorizate ale sistemelor și instalațiilor de apărare
împotriva incendiilor;
d) să comunice, imediat după constatare, conducătorului
locului de muncă orice încălcare a normelor de apărare
împotriva incendiilor sau a oricărei situații stabilite de
acesta ca fiind un pericol de incendiu, precum și orice
defecțiune sesizată la sistemele și instalațiile de apărare
împotriva incendiilor;
e) să coopereze cu salariații desemnați de administrator,
după caz, respectiv cu cadrul tehnic specializat, care are
atribuții în domeniul apărării împotriva incendiilor, în
vederea realizării măsurilor de apărare împotriva incendiilor;
f) să acționeze, în conformitate cu procedurile stabilite
la locul de muncă, în cazul apariției oricărui pericol iminent
de incendiu;

MONITORUL OFICIAL AL ROMÂNIEI, PARTEA I, Nr. 633/21.VII.2006
g) să furnizeze persoanelor abilitate toate datele și
informațiile de care are cunoștință, referitoare la producerea
incendiilor.
SECȚIUNEA a 7-a
Obligațiile proiectanților și executanților

Art. 23 — Proiectanții de construcții și amenajări, de
echipamente, utilaje și instalații sunt obligați:
a) să elaboreze scenarii de securitate la incendiu pentru
categoriile de construcții, instalații și amenajări stabilite pe
baza criteriilor emise de Inspectoratul General și să
evalueze riscurile de incendiu, pe baza metodologiei emise
de Inspectoratul General și publicată în Monitorul Oficial al
României, Partea I;
b) să cuprindă în documentațiile pe care le întocmesc
măsurile de apărare împotriva incendiilor, specifice naturii
riscurilor pe care le conțin obiectele proiectate;
c) să prevadă în documentațiile tehnice de proiectare,
potrivit reglementărilor specifice, mijloacele tehnice pentru
apărarea împotriva incendiilor și echipamentele de protecție
specifice;
d) să includă în proiecte și să predea beneficiarilor
schemele și instrucțiunile de funcționare a mijloacelor de
apărare împotriva incendiilor pe care le-au prevăzut în
documentații, precum și regulile necesare de verificare și
întreținere în exploatare a acestora, întocmite de
producători;
e) să asigure asistența tehnică necesară realizării
măsurilor de apărare împotriva incendiilor, cuprinse în
documentații, până la punerea în funcțiune.
Art. 24 — Executanții lucrărilor de construcții și de
montaj de echipamente și instalații sunt obligați:
a) să realizeze integral și la timp măsurile de apărare
împotriva incendiilor, cuprinse în proiecte, cu respectarea
prevederilor legale aplicabile acestora;
b) să asigure luarea măsurilor de apărare împotriva
incendiilor pe timpul executării lucrărilor, precum și la
organizările de șantier;
c) să asigure funcționarea mijloacelor de apărare
împotriva incendiilor prevăzute în documentațiile de
execuție la parametrii proiectați, înainte de punerea în
funcțiune.
Art. 25. — Proiectanților și executanților le sunt
aplicabile, după caz, și dispozițiile prevăzute la art. 19—22.
SECȚIUNEA a 8-a
Obligațiile cadrelor tehnice/personalului de specialitate
cu atribuții în domeniul apărării împotriva incendiilor

Art. 26 — (1) Cadrele tehnice/personalul de specialitate
cu atribuții în domeniul apărării împotriva incendiilor,
desemnate/desemnat la nivelul autorităților administrației
publice centrale, ministerelor și celorlalte organe centrale
de specialitate, au/are următoarele obligații principale:

7

a) elaborează programele de optimizare a capacității de
apărare împotriva incendiilor în domeniul de activitate al
autorității respective;
b) fac/face propuneri de reglementări tehnice și
organizatorice a activității de apărare împotriva incendiilor
în domeniul specific;
c) controlează modul de aplicare a prevederilor legale
pentru apărarea împotriva incendiilor, în cadrul instituției
publice care i-a desemnat;
d) elaborează și supun/supune spre analiză ministrului
de resort sau conducătorului instituției, după caz, raportul
anual de evaluare a nivelului de apărare împotriva
incendiilor din domeniul de activitate;
e) analizează anual respectarea încadrării în criteriile de
constituire a serviciilor de urgență private din instituțiile și
unitățile subordonate, dotarea cu mijloace de apărare
împotriva incendiilor și fac/face propuneri de optimizare a
acestora;
f) elaborează și înaintează spre aprobare programe de
informare și educație specifică.
(2) Formarea și evaluarea cadrelor tehnice/personalului
de specialitate cu atribuții în domeniul apărării împotriva
incendiilor se realizează de unitățile abilitate în condițiile
legii, iar certificarea competenței profesionale se realizează
de Centrul Național pentru Securitate la Incendiu și
Protecție Civilă autorizat la Centrul Național de Formare
Profesională a Adulților.
Art. 27. — (1) Cadrele tehnice/personalul de specialitate
cu atribuții în domeniul apărării împotriva incendiilor, din
cadrul Consiliului General al Municipiului București,
consiliilor locale ale sectoarelor municipiului București,
consiliilor județene și locale, instituțiilor și operatorilor
economici au/are următoarele obligații principale:
a) participă la elaborarea și aplicarea concepției de
apărare împotriva incendiilor la nivelul unității administrativteritoriale, instituției sau operatorului economic;
b) controlează aplicarea normelor de apărare împotriva
incendiilor în domeniul specific;
c) propun/propune includerea în bugetele proprii a
fondurilor necesare organizării activității de apărare
împotriva incendiilor, dotării cu mijloace tehnice pentru
apărarea împotriva incendiilor și echipamente de protecție
specifice;
d) îndrumă și controlează activitatea de apărare
împotriva incendiilor și analizează respectarea încadrării în
criteriile de constituire a serviciilor de urgență voluntare sau
private, după caz, în unitățile și instituțiile din care fac/face
parte;
e) prezintă conducerii, semestrial sau ori de câte ori
situația impune, raportul de evaluare a capacității de
apărare împotriva incendiilor;
f) răspund/răspunde de pregătirea serviciului de urgență
voluntar sau privat, după caz, precum și de participarea
acestuia la concursurile profesionale;

8

MONITORUL OFICIAL AL ROMÂNIEI, PARTEA I, Nr. 633/21.VII.2006

g) acordă sprijin și asistență tehnică de specialitate
centrelor operative pentru situații de urgență în îndeplinirea
atribuțiilor.
(2) Formarea, evaluarea și certificarea competenței
profesionale a cadrelor tehnice/personalului cu atribuții în
domeniul apărării împotriva incendiilor, prevăzute la
alin. (1), se realizează în centre de formare și evaluare
abilitate prin lege, pe baza standardelor ocupaționale
recunoscute la nivel național.
CAPITOLUL III
Exercitarea autorității de stat în domeniul apărării
împotriva incendiilor
Art. 28. — (1) Exercitarea autorității de stat în domeniul
apărării împotriva incendiilor se realizează prin activități de
reglementare, autorizare, avizare, atestare, recunoaștere,
desemnare, supraveghere a pieței, control, organizarea
stingerii incendiilor și tragerea la răspundere juridică a
persoanelor vinovate.
(2) Controlul de stat în domeniul apărării împotriva
incendiilor se exercită, la nivel central, prin inspecția de
prevenire și alte compartimente și unități din structura sau
subordinea Inspectoratului General, respectiv, la nivel local,
prin inspecțiile de prevenire din cadrul inspectoratelor, în
scopul aplicării unitare a prevederilor legale pe întregul
teritoriu al României, potrivit competențelor.
Art. 29. — (1) În toate fazele de cercetare, proiectare,
execuție și pe întreaga lor durată de existență, construcțiile
și amenajările de orice tip, echipamentele, utilajele și
instalațiile tehnologice se supun unei examinări sistematice
și calificate pentru identificarea, evaluarea și controlul
riscurilor de incendiu, în condițiile prevăzute de
reglementările specifice.
(2) Obligația executării activităților prevăzute la alin. (1)
revine persoanelor care concură la proiectarea, realizarea,
exploatarea, întreținerea, repararea, postutilizarea
construcțiilor, echipamentelor și a instalațiilor tehnologice,
potrivit legii.
(3) Metodologia privind identificarea, evaluarea și
controlul riscurilor de incendiu se elaborează de
Inspectoratul General, se aprobă de ministrul administrației
și internelor și se publică în Monitorul Oficial al României,
Partea I.
Art. 30. — (1) Începerea lucrărilor de execuție la
construcții și instalații tehnologice noi, dezvoltarea,
modernizarea ori schimbarea destinației celor existente,
precum și punerea în funcțiune a acestora se fac numai
după obținerea avizului sau a autorizației de securitate la
incendiu, după caz.
(2) Obligația solicitării și obținerii avizelor și/sau a
autorizațiilor prevăzute la alin. (1) revine persoanei fizice ori
juridice care finanțează și realizează investiții noi sau
intervenții la construcțiile existente ori, după caz,
beneficiarului investiției.
(3) Avizele și autorizațiile prevăzute la alin. (1) se
eliberează de inspectorate, în termen de cel mult 30 de zile

de la depunerea cererii, în condițiile prevăzute de normele
metodologice de avizare și autorizare privind securitatea la
incendiu.
(4) Categoriile de construcții și amenajări care se supun
avizării și/sau autorizării privind securitatea la incendiu se
aprobă prin hotărâre a Guvernului.
(5) Nerespectarea cerințelor care au stat la baza
eliberării avizului sau autorizației de securitate la incendiu
atrage sancționarea conform legii și, după caz, anularea
avizului sau a autorizației de securitate la incendiu.
(6) Anularea avizului sau autorizației de securitate la
incendiu impune sistarea lucrărilor de construcții sau,
respectiv, oprirea funcționării ori utilizării construcțiilor sau
amenajărilor respective.
(7) Măsura prevăzută la alin. (6) se comunică în cel
mult 48 de ore, prin grija inspectoratului, la registrul
comerțului, prefectului și altor instituții publice cu
competențe în domeniu.
(8) Litigiile generate de eliberarea și anularea avizului
ori autorizației de securitate la incendiu se soluționează
potrivit Legii contenciosului administrativ nr. 554/2004, cu
modificările ulterioare.
(9) Normele metodologice de avizare și autorizare
privind securitatea la incendiu se elaborează de
Inspectoratul General, se aprobă de ministrul administrației
și internelor și se publică în Monitorul Oficial al României,
Partea I.
(10) Pentru actele privind avizele și autorizațiile de
securitate la incendiu eliberate potrivit legii se percep tarife
stabilite prin ordin al ministrului administrației și internelor.
CAPITOLUL IV
Serviciile de urgență voluntare și private
SECȚIUNEA 1
Dispoziții comune

Art. 31. — (1) Serviciile de urgență sunt profesioniste
sau voluntare, publice ori private.
(2) Serviciile de urgență profesioniste funcționează în
subordinea Inspectoratului General, potrivit reglementărilor
specifice.
(3) Consiliile locale au obligația să constituie servicii de
urgență voluntare, iar operatorii economici și instituțiile, care
desfășoară activități cu risc de incendiu, servicii de urgență
private, potrivit legii.
(4) În domeniul apărării împotriva incendiilor pot
funcționa și servicii de urgență private constituite ca
societăți comerciale.
SECȚIUNEA a 2-a
Constituirea și atribuțiile serviciilor
de urgență voluntare sau private

Art. 32. — (1) Serviciile de urgență voluntare/private
sunt structuri specializate, altele decât cele aparținând
serviciilor de urgență profesioniste, organizate cu personal

MONITORUL OFICIAL AL ROMÂNIEI, PARTEA I, Nr. 633/21.VII.2006
angajat și/sau voluntar, în scopul apărării vieții, avutului
public și/sau a celui privat împotriva incendiilor și a altor
calamități, în sectoarele de competență stabilite cu avizul
inspectoratelor.
(2) Serviciile de urgență voluntare/private au în structură
compartiment sau specialiști pentru prevenirea incendiilor,
care pot fi și cadre tehnice specializate cu atribuții în
domeniul apărării împotriva incendiilor, conform art. 12
alin. (1), formații de intervenție, salvare și prim ajutor,
precum și, după caz, ateliere de reparații și de întreținere.
(3) Constituirea, încadrarea și dotarea serviciilor de
urgență voluntare/private se realizează pe baza criteriilor de
performanță elaborate de Inspectoratul General și aprobate
prin ordin al ministrului administrației și internelor.
(4) Organizarea și funcționarea serviciilor de urgență
voluntare/private se stabilesc prin regulamente aprobate,
după caz, de consiliile locale sau conducerile operatorilor
economici și instituțiilor care le-au constituit, cu respectarea
criteriilor de performanță.
(5) Înființarea, extinderea sau restrângerea activității,
precum și desființarea unui serviciu de urgență
voluntar/privat se fac numai cu avizul inspectoratului.
Art. 33. — Serviciile de urgență voluntare/private au
următoarele atribuții principale:
a) desfășoară activități de informare și instruire privind
cunoașterea și respectarea regulilor și a măsurilor de
apărare împotriva incendiilor;
b) verifică modul de aplicare a normelor, reglementărilor
tehnice și dispozițiilor care privesc apărarea împotriva
incendiilor, în domeniul de competență;
c) asigură intervenția pentru stingerea incendiilor,
salvarea, acordarea primului ajutor și protecția persoanelor,
a animalelor și a bunurilor periclitate de incendii sau în
alte situații de urgență.
Art. 34. — (1) Formarea, evaluarea și certificarea
competenței profesionale a personalului serviciilor de
urgență voluntare sau private se realizează de centre de
formare și evaluare abilitate prin lege, avizate de
Inspectoratul General.
(2) Statutul personalului din serviciile de urgență
voluntare se stabilește prin hotărâre a Guvernului.
Art. 35. — (1) Finanțarea cheltuielilor curente și de
capital aferente activității serviciilor de urgență voluntare se
asigură din bugetele locale.
(2) Finanțarea cheltuielilor curente și de capital aferente
activității serviciilor de urgență private se asigură de
operatorii economici și instituțiile care le-au constituit.
Art. 36. — (1) Pe baza hotărârii consiliului local și în
condițiile prevăzute de lege, serviciul de urgență voluntar
poate presta, contra cost, către orice persoană fizică sau
juridică, fără a afecta îndeplinirea atribuțiilor, unele servicii
cum sunt:

9

a) supravegherea măsurilor de apărare împotriva
incendiilor la târguri, expoziții, manifestări cultural-sportive,
activități de filmare și altele asemenea;
b) transport de apă, evacuarea apei din subsolurile
clădirilor sau din fântâni;
c) limitarea, colectarea sau îndepărtarea unor produse
poluante;
d) efectuarea de lucrări la înălțime;
e) transport de apă.
(2) Costurile pentru prestările de servicii efectuate sunt
stabilite prin hotărâre a consiliului local, iar sumele încasate
se constituie ca venituri ale bugetului local.
SECȚIUNEA a 3-a
Drepturi, indemnizații și despăgubiri ce se acordă personalului
serviciilor de urgență voluntare sau private

Art. 37. — În exercitarea atribuțiilor ce îi revin,
personalul serviciilor de urgență voluntare sau private are
următoarele drepturi:
a) să solicite de la persoanele fizice și juridice date,
informații și documente necesare îndeplinirii atribuțiilor
legale privind apărarea împotriva incendiilor;
b) să stabilească restricții ori să interzică, potrivit
competenței prevăzute în regulamentul de organizare și
funcționare a serviciului, utilizarea focului deschis și
efectuarea unor lucrări cu substanțe inflamabile, pentru a
preveni producerea de incendii ori explozii;
c) să propună persoanelor în drept oprirea funcționării
sau demolarea construcției incendiate, precum și a celor
vecine ori a unei părți din acestea, în scopul limitării
propagării incendiilor;
d) să utilizeze, în funcție de necesitate, apa, indiferent
de sursa din care provine, pentru intervenții la incendii;
e) să se deplaseze cu autospecialele din dotare la locul
intervenției, pe drumuri care nu sunt deschise circulației
publice ori pe alte terenuri, dacă cerințele de operativitate
și de lucru impun aceasta;
f) să oprească ori să limiteze traficul public în zona
desfășurării operațiunilor de intervenție;
g) să intre în locuința persoanelor fizice, la solicitarea
sau cu consimțământul acestora, în condițiile prevăzute de
lege; în cazul când se impune înlăturarea unui pericol
iminent de incendiu asupra vieții, integrității fizice a
persoanelor sau bunurilor acestora, consimțământul nu este
necesar.
Art. 38. — (1) Personalul angajat al serviciilor de
urgență voluntare/private se încadrează în condiții de
muncă similare personalului serviciilor de urgență
profesioniste.
(2) Personalul serviciilor de urgență voluntare/private are
obligația să poarte uniformă, echipament de protecție și
însemne distinctive, ale căror descriere, condiții de
acordare și folosire se stabilesc prin regulament elaborat
de Ministerul Administrației și Internelor, aprobat prin

10

MONITORUL OFICIAL AL ROMÂNIEI, PARTEA I, Nr. 633/21.VII.2006

hotărâre a Guvernului și publicat în Monitorul Oficial al
României, Partea I.
(3) Consiliul local, administratorul sau conducătorul
instituției asigură gratuit personalului serviciilor de urgență
voluntare/private uniforma și echipamentul de protecție
adecvate misiunilor pe care le îndeplinește, iar în cazul în
care pe timpul intervenției i s-au degradat îmbrăcămintea
ori alte bunuri personale, îl despăgubește în mod
corespunzător.
Art. 39. — (1) Pe timpul intervenției, personalului
serviciilor de urgență voluntare/private i se asigură antidot
adecvat naturii mediului de lucru.
(2) În cazul operațiunilor de lungă durată, personalului
serviciilor de urgență voluntare/private i se asigură hrana,
gratuit, în echivalentul a cel puțin 2.000 de calorii.
(3) Obligația asigurării drepturilor prevăzute la alin. (1)
și (2) revine consiliului local, administratorului sau
conducătorului instituției, după caz.
Art. 40. — (1) Personalul serviciilor de urgență voluntare
are dreptul la indemnizații pentru timpul efectiv de lucru la
intervenții și la celelalte activități prevăzute în programul
serviciului.
(2) Cuantumul orar al indemnizației prevăzute la alin. (1)
se stabilește și se acordă de consiliul local, diferențiat pe
categorii de funcții.
Art. 41. — (1) Pe timpul cât se află la cursuri de
pregătire și concursuri profesionale, organizate în afara
localității în care funcționează serviciul, personalul serviciilor
de urgență voluntare beneficiază de toate drepturile de
deplasare, cazare și de diurnă ca și personalul serviciilor
de urgență profesioniste, care se acordă de consiliul local.
(2) Personalul serviciilor de urgență voluntare, salariați
ai altor instituții publice sau operatori economici, își
păstrează drepturile de salariu la locul de muncă pentru
perioada cât participă la intervenții, cursuri de pregătire ori
concursuri profesionale.
Art. 42. — Persoanele juridice care organizează servicii
de urgență voluntare/private au obligația să asigure
personalul, angajat sau voluntar, la o societate de asigurări
pentru caz de boală profesională, accident ori deces
produs în timpul sau din cauza îndeplinirii atribuțiilor ce îi
revin pe timpul intervențiilor, concursurilor profesionale,
antrenamentelor ori altor misiuni specifice.
CAPITOLUL V
Răspunderea juridică
Art. 43. — Încălcarea dispozițiilor prezentei legi atrage
răspunderea disciplinară, contravențională, materială, civilă
sau penală, după caz.
Art. 44. — Constituie contravenții următoarele fapte și
se sancționează după cum urmează:
I. cu amendă de la 100 lei la 500 lei:
a) nerespectarea de către primar, administrator sau
conducătorul instituției a obligațiilor de informare a

inspectoratului despre izbucnirea și stingerea, cu forțe și
mijloace proprii, a unui incendiu și de transmitere a
raportului de intervenție;
b) neasigurarea și nepunerea în mod gratuit la
dispoziția forțelor chemate în ajutor, de către administrator
sau conducătorul instituției, a mijloacelor tehnice pentru
apărare împotriva incendiilor și a echipamentelor de
protecție specifice riscurilor care decurg din existența și
funcționarea unității, precum și a antidotului și
medicamentelor pentru acordarea primului ajutor;
c) neconsemnarea de către persoanele fizice și juridice
în actele de transmitere temporară a dreptului de folosință,
precum și de antrepriză a răspunderilor ce le revin în ceea
ce privește apărarea împotriva incendiilor;
d) necooperarea persoanelor fizice sau juridice care
dețin părți din același imobil în vederea asigurării măsurilor
de apărare împotriva incendiilor;
II. cu amendă de la 500 lei la 1.000 lei:
a) neanunțarea, prin orice mijloc, a serviciilor de
urgență, a primarului sau a poliției de către persoana care
observă un incendiu și, după caz, neluarea măsurilor, după
posibilitățile sale, pentru limitarea și stingerea incendiului;
b) neangajarea de către autoritățile administrației publice
centrale și celelalte organe centrale de specialitate,
Consiliul General al Municipiului București, consiliile locale
ale sectoarelor municipiului București, consiliile județene
sau locale, instituțiile publice și operatorii economici care
desfășoară activități cu risc de incendiu, prevăzuți la
art. 12 alin. (2), a cel puțin un cadru tehnic sau personal
de specialitate cu atribuții în domeniul apărării împotriva
incendiilor;
c) nerespectarea de către primar, administrator sau
conducătorul instituției a obligațiilor de încadrare a
serviciului de urgență voluntar sau privat cu personal
atestat în condițiile legii, de pregătire profesională și
antrenare a acestuia pentru intervenție;
d) nerespectarea de către primar a obligațiilor ce îi
revin în conformitate cu prevederile art. 14 lit. j), k) și
m)—o);
e) nerespectarea de către salariați a obligațiilor ce le
revin potrivit prevederilor art. 22 lit. a), b), e) și f);
f) nerespectarea de către cadrele tehnice/personalul de
specialitate cu atribuții în domeniul apărării împotriva
incendiilor a obligațiilor pe care le au potrivit prevederilor
art. 26 alin. (1) lit. b), e), f) și ale art. 27 alin. (1) lit. c)—e);
g) nerespectarea de către utilizator a obligațiilor stabilite
la art. 21 lit. d) și e);
III. cu amendă de la 1.000 lei la 2.500 lei:
a) inacțiunea persoanelor fizice și juridice aflate în
apropierea incendiilor produse la păduri, plantații, culturi
agricole, miriști, pășuni și fânețe și care nu intervin imediat
cu mijloacele de care dispun pentru limitarea și stingerea
acestora;
b) neîndeplinirea de către Consiliul General al
Municipiului București, consiliile locale ale sectoarelor

MONITORUL OFICIAL AL ROMÂNIEI, PARTEA I, Nr. 633/21.VII.2006
municipiului București, consiliile județene, consiliile locale și
persoanele juridice prevăzute la art. 8 a obligației de
organizare a colaborării prin convenții încheiate între părți;
c) nerespectarea de către primar a obligațiilor ce îi revin
în conformitate cu prevederile art. 14 lit. b), d)—f) și h);
d) neîndeplinirea de către ministere și celelalte organe
ale administrației publice centrale de specialitate a
obligațiilor pe care le au potrivit prevederilor art. 18
lit. c)—e);
e) neîndeplinirea de către administrator sau conducătorul
instituției a obligațiilor pe care le are în conformitate cu
prevederile art. 19 lit. g), j), k) și l);
f) necunoașterea și nerespectarea de către utilizator a
măsurilor de apărare împotriva incendiilor, stabilite de
administrator, proprietar, producător sau importator,
după caz;
g) neîndeplinirea de către salariați a obligațiilor pe care
le au potrivit dispozițiilor art. 22 lit. c), d) și g);
h) neîndeplinirea de către proiectanți a obligațiilor ce le
revin în conformitate cu prevederile art. 23 lit. d) și e);
i) nerespectarea de către executanții lucrărilor de
construcții și de montaj de echipamente și instalații a
dispozițiilor art. 24 lit. b) și c);
j) neîndeplinirea de către cadrele tehnice/personalul de
specialitate cu atribuții în domeniul apărării împotriva
incendiilor a obligațiilor pe care le au potrivit prevederilor
art. 26 alin. (1) lit. a) și c) și ale art. 27 alin. (1) lit. b)
și f);
IV. cu amendă de la 2.500 lei la 5.000 lei:
a) neîndeplinirea de către persoanele fizice și juridice a
obligațiilor ce le revin în situații de forță majoră determinate
de incendii, prevăzute la art. 8;
b) neîndeplinirea de către primar a obligațiilor pe care
le are potrivit dispozițiilor art. 14 lit. a), c) și g);
c) neîndeplinirea de către ministere și celelalte organe
ale administrației publice centrale de specialitate a
obligațiilor ce le revin în conformitate cu prevederile art. 18
lit. b) și f);
d) neîndeplinirea de către administrator a obligațiilor pe
care le are în conformitate cu prevederile art. 19 lit. a), b),
d)—f), i), o) și q);
e) nerespectarea de către persoanele fizice și juridice
utilizatoare a prevederilor art. 21 lit. b) și c);
f) neîndeplinirea de către proiectanți a obligațiilor ce le
revin potrivit prevederilor art. 23 lit. a)—c);
g) nerealizarea de către executanții lucrărilor de
construcții și de montaj de echipamente și instalații, integral
și la timp, a măsurilor de apărare împotriva incendiilor,
cuprinse în proiecte, cu respectarea condițiilor de calitate
prevăzute de lege;
h) începerea lucrărilor de execuție la construcții și
instalații tehnologice noi, dezvoltarea, modernizarea ori
schimbarea destinației celor existente, precum și punerea
în funcțiune a acestora fără obținerea avizului sau a
autorizației de securitate la incendiu, după caz;

11

i) nesolicitarea și neobținerea de către persoanele fizice
ori juridice care finanțează și realizează investiții noi sau
intervenții la construcțiile existente ori, după caz, de către
beneficiarul investiției a avizelor și/sau autorizațiilor
prevăzute de prezenta lege;
j) neelaborarea de către ministere și celelalte organe ale
administrației publice centrale de specialitate a strategiilor
sectoriale privind apărarea împotriva incendiilor în domeniul
lor de competență și neasigurarea aplicării acestora;
k) efectuarea de lucrări de proiectare, montare,
verificare, întreținere, reparare a sistemelor și instalațiilor de
apărare împotriva incendiilor, de verificare, întreținere,
reparare a mijloacelor tehnice de apărare împotriva
incendiilor și de lucrări de ignifugare și termoprotecție de
către persoane fizice și juridice neatestate;
l) emiterea de rapoarte de încercări la foc de către
laboratoare neautorizate conform legii;
m) utilizarea și comercializarea de mijloace tehnice de
apărare împotriva incendiilor, necertificate conform legii;
V. cu amendă de la 5.000 lei la 10.000 lei:
a) nerespectarea cerințelor care au stat la baza
eliberării avizului sau a autorizației de securitate la incendiu;
b) continuarea executării lucrărilor de construcții sau
funcționarea ori utilizarea construcțiilor/amenajărilor
respective după anularea avizului sau a autorizației de
securitate la incendiu.
Art. 45. — (1) Sancțiunile contravenționale se aplică
persoanelor fizice sau juridice, după caz.
(2) Contravenientul poate achita în termen de cel mult
48 de ore de la data încheierii procesului-verbal ori, după
caz, de la data comunicării acestuia jumătate din minimul
amenzii prevăzute în prezenta lege, pentru fiecare
categorie de contravenții.
(3) Contravențiile la normele de prevenire și stingere a
incendiilor și sancțiunile contravenționale se stabilesc prin
hotărâre a Guvernului.
Art. 46. — (1) Constatarea contravențiilor și aplicarea
sancțiunilor prevăzute la art. 45 se fac de către personalul
inspecțiilor de prevenire a incendiilor, prevăzute la art. 28
alin. (2), precum și de cel al altor organe abilitate de lege.
(2) Primarii constată și sancționează contravențiile
prevăzute la art. 44 pct. I lit. b), pct. III lit. a) și e) și
pct. IV lit. a).
(3) Contravențiilor prevăzute la art. 44 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2001, cu modificările și completările
ulterioare.
CAPITOLUL VI
Dispoziții finale
Art. 47. — (1) Organizarea, conducerea, îndrumarea și
controlul activității de apărare împotriva incendiilor în
unitățile structurilor de apărare și securitate națională

12

MONITORUL OFICIAL AL ROMÂNIEI, PARTEA I, Nr. 633/21.VII.2006

se realizează potrivit prevederilor prezentei legi, pe baza
normelor aprobate de conducătorii structurilor respective, cu
avizul Inspectoratului General.
(2) La unitățile din structurile prevăzute la alin. (1)
Inspectoratul General și inspectoratele exercită controlul
asupra modului de aplicare a prevederilor legale privind
apărarea împotriva incendiilor, numai la solicitarea
comandanților sau a șefilor acestora.
(3) La sediile Parlamentului, Administrației Prezidențiale,
Guvernului, precum și la alte obiective de importanță
deosebită aflate în administrarea autorităților publice
centrale se pot constitui, prin hotărâre a Guvernului,
subunități profesioniste speciale de intervenție; instituțiile
menționate asigură gratuit imobilele, spațiile și utilitățile
necesare în vederea funcționării și desfășurării activităților
subunităților.
Art. 48. — Intervenția pentru stingerea incendiilor și
salvarea persoanelor în subteran, la operatorii economici
care produc, stochează sau utilizează substanțe toxice care
prin contact ori inhalare pot cauza moartea personalului, la
centralele nucleare, la navele aflate în porturi și apele
teritoriale române, pe calea ferată, aeroporturi, platforme
maritime de foraj și extracție, se asigură de operatorii
economici care administrează sectorul respectiv, cu
asistența tehnică a inspectoratelor.
Art. 49. — (1) Laboratoarele de încercări la foc se
autorizează în condițiile legii.
(2) Regulamentul de autorizare a laboratoarelor de
încercări la foc se elaborează de Inspectoratul General, se
aprobă prin ordin al ministrului administrației și internelor și
se publică în Monitorul Oficial al României, Partea I.
Art. 50. — (1) Mijloacele tehnice pentru apărarea
împotriva incendiilor și echipamentelor de protecție specifice
se introduc pe piață și se utilizează conform legii.
(2) În domeniul nereglementat de Legea nr. 608/2001
privind evaluarea conformității produselor, republicată,
introducerea pe piață a produselor prevăzute la alin. (1) se
face pe baza evaluării conformității față de reglementările
elaborate de Inspectoratul General.
(3) Metodologia de certificare a conformității produselor
prevăzute la alin. (2) se elaborează de Inspectoratul
General, se aprobă prin ordin al ministrului administrației și
internelor și se publică în Monitorul Oficial al României,
Partea I.
Art. 51. — (1) Proiectarea, executarea, verificarea,
întreținerea și repararea sistemelor și instalațiilor de
apărare împotriva incendiilor, efectuarea lucrărilor de

termoprotecție și ignifugare, de verificare, întreținere și
reparare a autospecialelor și a altor mijloace tehnice
destinate apărării împotriva incendiilor se efectuează de
către persoane fizice și juridice atestate.
(2) Atestarea persoanelor prevăzute la alin. (1) se face
pe baza metodologiei elaborate de Inspectoratul General,
aprobată de ministrul administrației și internelor și publicată
în Monitorul Oficial al României, Partea I.
Art. 52. — În localitatea unde funcționează servicii de
urgență profesioniste, consiliul local nu are obligația
constituirii serviciilor de urgență voluntare.
Art. 53. — Personalul serviciilor de urgență nu răspunde
de pagubele inerente procesului de intervenție.
Art. 54. — (1) Personalul serviciilor de urgență
profesioniste care a îndeplinit o perioadă de minimum
10 ani atribuții privind apărarea împotriva incendiilor, căruia
i-au încetat raporturile de serviciu, la cerere sau din motive
care nu-i sunt imputabile acestuia, poate primi, la cerere,
brevetul de Pompier specialist, diferențiat pe categorii de
personal.
(2) Modul de eliberare și drepturile conferite prin acest
brevet vor fi stabilite prin regulament aprobat prin ordin al
ministrului administrației și internelor.
Art. 55. — (1) Anual se organizează concursuri
profesionale ale serviciilor de urgență și cercurilor de elevi
Prietenii pompierilor.
(2) Concursurile profesionale ale serviciilor de urgență
se desfășoară pe baza regulamentului elaborat de
Inspectoratul General, aprobat prin ordin al ministrului
administrației și internelor, care se publică în Monitorul
Oficial al României, Partea I.
(3) Concursurile profesionale ale cercurilor de elevi
Prietenii pompierilor se desfășoară pe baza regulamentului
elaborat de Inspectoratul General, în colaborare cu
autoritatea națională pentru reglementarea activităților de
învățământ, aprobat prin ordin al acestei autorități și
publicat în Monitorul Oficial al României, Partea I.
Art. 56. — (1) Actele normative de aplicare,
subsecvente prezentei legi, se elaborează de autoritățile
responsabile în termen de 90 de zile de la data intrării în
vigoare a acesteia.
(2) Pe data intrării în vigoare a prezentei legi se abrogă
Ordonanța Guvernului nr. 60/1997 privind apărarea
împotriva incendiilor, publicată în Monitorul Oficial al
României, Partea I, nr. 225 din 30 august 1997, aprobată
cu modificări și completări prin Legea nr. 212/1997, cu
modificările și completările ulterioare, precum și orice alte
dispoziții contrare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 12 iulie 2006.
Nr. 307.

MONITORUL OFICIAL AL ROMÂNIEI, PARTEA I, Nr. 633/21.VII.2006

13

PREȘEDINTELE ROMÂNIEI

DECRET
pentru promulgarea Legii privind
apărarea împotriva incendiilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind apărarea împotriva
incendiilor și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 11 iulie 2006.
Nr. 936.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unui imobil din domeniul public al statului
și din administrarea Ministerului Finanțelor Publice — Direcția Generală a Finanțelor Publice Argeș
în domeniul public al comunei Rucăr și în administrarea Consiliului Local al Comunei Rucăr,
județul Argeș
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Finanțelor
Publice — Direcția Generală a Finanțelor Publice Argeș în

domeniul public al comunei Rucăr și în administrarea
Consiliului Local al Comunei Rucăr, județul Argeș.
Art. 2. — Predarea-preluarea imobilului prevăzut la
art. 1 se va face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
p. Ministrul finanțelor publice,
Doina-Elena Dascălu,
secretar de stat
București, 12 iulie 2006.
Nr. 904.

14

MONITORUL OFICIAL AL ROMÂNIEI, PARTEA I, Nr. 633/21.VII.2006
ANEXĂ

DATELE DE IDENTIFICARE

a imobilului care se transmite din domeniul public al statului și din administrarea Ministerului Finanțelor
Publice — Direcția Generală a Finanțelor Publice Argeș în domeniul public al comunei Rucăr
și în administrarea Consiliului Local al Comunei Rucăr, județul Argeș
Persoana juridică
de la care se transmite
imobilul și titularul
dreptului de proprietate

Adresa
imobilului

Comuna Rucăr,
județul Argeș

Ministerul Finanțelor
Publice — Direcția
Generală a Finanțelor
Publice a Județului
Argeș — domeniul public
al statului

Persoana juridică
la care se transmite
imobilul și titularul
dreptului de proprietate

Consiliul Local al
Comunei Rucăr,
județul Argeș —
domeniul public al
comunei Rucăr

Caracteristicile tehnice ale imobilului și
poziția din inventarul bunurilor aparținând
domeniului public al statului

Construcție — suprafața construită = 426 m2
Suprafața totală a terenului = 265,2 m2
Nr. M.F.P. — 34.508; cod de clasificare —
8.29.06

GUVERNUL ROMÂNIEI

HOTĂRÂRE
privind aprobarea plății contribuției financiare a României
pentru participarea în anul 2006 la Programul comunitar FISCALIS 2003—2007
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata contribuției României pentru

Art. 2. — Suma prevăzută la art. 1 se asigură din

participarea în anul 2006 la Programul comunitar FISCALIS

bugetul aprobat pe anul 2006 Ministerului Finanțelor

2003—2007, în limita echivalentului în lei al sumei de

Publice, de la capitolul 51.01 îAutorități publice“, titlul 55

92.500 euro.

îAlte transferuri“, articolul 01.07 îPrograme comunitare“.
PRIM-MINISTRU

CĂLIN POPESCU-TĂRICEANU

Contrasemnează:
p. Ministrul finanțelor publice,
Doina-Elena Dascălu,
secretar de stat

București, 12 iulie 2006.
Nr. 905.

15

MONITORUL OFICIAL AL ROMÂNIEI, PARTEA I, Nr. 633/21.VII.2006
GUVERNUL ROMÂNIEI

HOTĂRÂRE
pentru includerea unui imobil aflat în administrarea Direcției Regionale de Statistică Dolj
în inventarul bunurilor din domeniul public al statului
În temeiul art. 108 din Constituția României, republicată, și al art. 20 alin. (1) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
adoptă prezenta hotărâre.

Guvernul României

Articol unic. — Se aprobă includerea imobilului
situat în municipiul Craiova, str. Frații Golești nr. 33,
aflat în administrarea Direcției Regionale de Statistică
Dolj — instituție publică în subordinea Institutului

Național de Statistică, având datele de identificare
prevăzute în anexa care face parte integrantă din
prezenta hotărâre, în inventarul bunurilor din domeniul
public al statului.

PRIM-MINISTRU

CĂLIN POPESCU-TĂRICEANU

Contrasemnează:
Ministrul delegat pentru coordonarea
Secretariatului General al Guvernului,
Radu Stroe
Președintele Institutului Național de Statistică,
Vergil Voineagu
Ministrul finanțelor publice,
Sebastian Teodor Gheorghe Vlădescu

București, 12 iulie 2006.
Nr. 912.

ANEXĂ
DATELE DE IDENTIFICARE

a imobilului aflat în administrarea Direcției Regionale de Statistică Dolj,
care se include în inventarul bunurilor din domeniul public al statului
Datele de identificare
Denumirea
imobilului

Descrierea tehnică
(pe scurt)

Sediu
Teren cu suprafața
administrativ totală de 524 m2
Corp clădire
S+P+E+M cu
suprafața utilă
de 621,98 m2

Vecinătățile
(după caz,
pe scurt)

• Nord — Popa
Bogdan Cristian
• Est — str. Frații
Golești
• Sud — Moraru
Constantin
• Vest —
Cârstea Ștefan

Adresa

Str. Frații
Golești nr. 33,
municipiul
Craiova,
județul Dolj,
România

Anul
dobânValoarea
dirii/dării de inventar
în
(lei)
folosință

2006

1.473.548

Situația juridică
Baza legală

Situația juridică actuală

Concesiune/
În
închiriat/
Tipul
administrare/
dat cu titlu bunului
concesiune
gratuit

Contracte de Administrare
vânzarecumpărare
autentificate
sub nr. 189
și 190 din
31 martie 2006;
actele adiționale
nr. 332 și
333 din
26 mai 2006

Imobil

16

MONITORUL OFICIAL AL ROMÂNIEI, PARTEA I, Nr. 633/21.VII.2006
GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru din Fondul de rezervă bugetară
la dispoziția Guvernului, prevăzut în bugetul de stat pe anul 2006,
pentru Agenția Națională pentru Sport
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Cancelariei
Primului-Ministru, pentru Agenția Națională pentru Sport, cu
suma de 1.132 mii lei din Fondul de rezervă bugetară la
dispoziția Guvernului, prevăzut în bugetul de stat pe anul
2006, la capitolul 67.01 îCultură, recreere și religie“,
titlul 51 îTransferuri între unități ale administrației publice“,
în vederea finanțării lucrărilor de reabilitare și modernizare
a Complexului de cazare de la Complexul Sportiv Național
îLia Manoliu“ București.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat

și în volumul și structura bugetului Cancelariei PrimuluiMinistru pe anul 2006.
Art. 3. — Cu sumele rămase neutilizate până la data de
10 decembrie 2006, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului, prevăzut în bugetul de stat pe anul
2006.
Art. 4. — Cancelaria Primului-Ministru și Agenția
Națională pentru Sport răspund de modul de utilizare a
sumei alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Președintele Agenției Naționale pentru Sport,
Constantin Liviu Cepoi
p. Ministrul finanțelor publice,
Doina-Elena Dascălu,
secretar de stat
București, 12 iulie 2006.
Nr. 920.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 633/21.VII.2006 conține 16 pagini.

Prețul: 1,15 lei

&JUYDGY|118096]
ISSN 1453—4495

