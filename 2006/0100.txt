PARTEA

Anul 174 (XVIII) — Nr. 100

I

Joi, 2 februarie 2006

LEGI, DECRETE, HOTĂRÂRI ȘI ALTE ACTE
SUMAR
Pagina

DECIZII ALE CURȚII CONSTITUȚIONALE
Decizia nr. 662 din 8 decembrie 2005 referitoare la
excepția de neconstituționalitate a dispozițiilor
art. 173 alin. 2 și 3 din Legea nr. 58/1998 privind
activitatea bancară ....................................................

DECIZII

ALE

1–2

CURȚII

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.183/5.692/2005. — Ordin al ministrului transporturilor,
construcțiilor și turismului și al ministrului educației
și cercetării pentru modificarea și completarea
anexei nr. 1 la Ordinul ministrului transporturilor,
construcțiilor și turismului și al ministrului educației,
cercetării și tineretului nr. 972/5.572/2003, cu
modificările și completările ulterioare.......................

3–8

CONSTITUȚIONALE

CURTEA CONSTITUȚIONALĂ

D E C I Z I A Nr. 662
din 8 decembrie 2005

referitoare la excepția de neconstituționalitate a dispozițiilor art. 173 alin. 2 și 3
din Legea nr. 58/1998 privind activitatea bancară
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 88 din Legea nr. 58/1998 privind
activitatea bancară, excepție ridicată de Maricel Dobrincu în
Dosarul nr. 5.402/2005 al Judecătoriei Botoșani.
La apelul nominal răspunde autorul excepției, prin avocat,
Societatea Comercială îRomexterra Bank“ — S.A. Târgu
Mureș, prin consilier juridic, și Sorin Alexandru Trandafirescu,
personal și asistat de avocat, constatându-se lipsa celorlalte
părți, față de care procedura de citare a fost legal îndeplinită.
Reprezentantul autorului excepției solicită un nou termen
de judecată pentru ca în Dosarul Curții Constituționale
nr. 708D/2005 să se fixeze același termen de judecată în

vederea conexării acestuia la prezentul dosar, având în
vedere că au același obiect.
Reprezentanții părților prezente și cel al Ministerului
Public se opun acordării unui nou termen de judecată.
Curtea respinge cererea autorului excepției, întrucât
măsura conexării se impune doar în situația în care în
dosarele cu obiect identic s-a fixat același termen de
judecată.
Cauza este în stare de judecată.
Reprezentantul autorului excepției solicită admiterea
acesteia astfel cum a fost formulată. Totodată susține că,
în temeiul textului legal criticat, Ministerul Justiției a emis
un ordin care reglementează în domeniul legii organice.
Reprezentanții părților prezente solicită respingerea
excepției.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 august 2005, pronunțată în
Dosarul nr. 5.402/2005, Judecătoria Botoșani a sesizat

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 100/2.II.2006

Curtea Constituțională cu excepția de neconstituționalitate
a dispozițiilor art. 88 din Legea nr. 58/1998 privind
activitatea bancară, excepție ridicată de Maricel Dobrincu
într-o cauză având ca obiect soluționarea unei contestații
la executare.
În motivarea excepției de neconstituționalitate se susține
că prevederile legale criticate contravin dispozițiilor
constituționale ale art. 1 alin. (4) și ale art. 44 alin. (2). În
acest sens, în esență, se arată că executorii bancari a căror
activitate este reglementată prin ordin al ministrului justiției
nu fac parte din corpul executorilor judecătorești și nu se pot
substitui acestora prin efectuarea transmiterii dreptului de
proprietate asupra unui imobil atunci când execută titluri
executorii emise de băncile ai căror angajați sunt.
Judecătoria Botoșani apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, în punctul de vedere prezentat, consideră că
excepția de neconstituționalitate este neîntemeiată.
Avocatul Poporului apreciază că excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, notele scrise depuse, dispozițiile legale
criticate, raportate la prevederile Constituției, și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 88 din Legea
nr. 58/1998 privind activitatea bancară, care însă, în urma
republicării legii în Monitorul Oficial al României, Partea I,
nr. 78 din 24 ianuarie 2005, a devenit art. 173. Curtea
observă că, deși autorul excepției critică în mod formal
întreg textul art. 173 din lege, în realitate, astfel cum
rezultă din motivarea excepției, critica sa se referă numai
la alin. 2 și 3 ale art. 173, care au următorul cuprins:
îSeparat sau în cadrul asociației profesionale, băncile vor
putea să-și organizeze un corp propriu de executori, a cărui
activitate va fi strict legată de punerea în executare a titlurilor
executorii aparținând băncilor.

Statutul acestui corp de executori va fi aprobat prin ordin al
ministrului justiției.“
Textele constituționale invocate ca fiind încălcate sunt
cele ale art. 1 alin. (4) privind principiul separației și
echilibrului puterilor și ale art. 44 alin. (2) privind ocrotirea
și garantarea în mod egal de lege a proprietății private.
Examinând excepția de neconstituționalitate ridicată,
Curtea reține că textul de lege criticat nu încalcă
dispozițiile constituționale în cauză.
De altfel, dispoziția legală criticată a mai format obiect
al controlului exercitat de Curtea Constituțională. Prin
Decizia nr. 267 din 24 iunie 2003, publicată în Monitorul
Oficial al României, Partea I, nr. 542 din 29 iulie 2003, a
respins excepția de neconstituționalitate a dispozițiilor
art. 88 alin. 2 și 3 din Legea nr. 58/1998, devenit art. 173
alin. 2 și 3, ca urmare a republicării legii în ianuarie 2005.
Prin această decizie Curtea a reținut că textul de lege
criticat aparține unei legi organice, iar aprobarea de către
ministrul justiției a statutului Corpului executorilor bancari
este legitimată prin delegarea dată de această lege.
De asemenea, prin aceeași decizie Curtea a stabilit,
referitor la critica de neconstituționalitate vizând lipsa de
obiectivitate sau independență a executorilor bancari, că
este neîntemeiată, având în vedere că prin statut se
impune executorilor bancari, ca și executorilor judecătorești,
obligația de a-și executa atribuțiile cu respectarea Codului
de procedură civilă și a celorlalte reglementări în materie.
În același timp, Curtea a reținut că actele de executare
îndeplinite de executorii bancari sunt supuse, ca și actele
executorilor judecătorești, acelorași căi de atac prevăzute
de lege, debitorii fiind apărați astfel împotriva eventualelor
abuzuri care ar decurge din poziția executorilor bancari
subordonați unității creditoare.
Totodată, în legătură cu susținerea potrivit căreia se
încalcă principiul separației puterilor prin aprobarea de
către un reprezentant al executivului a statutului corpului
executorilor bancari, așa cum se invocă în cauza de față,
Curtea reține că executarea titlurilor executorii nu reprezintă
un act de înfăptuire a justiției, în sensul prevăzut de
art. 126 alin. (1) din Constituție. Nici executorii bancari și
nici executorii judecătorești nu fac parte din puterea
judecătorească, astfel că nu există nici o contrarietate între
dispozițiile legale criticate și cele ale art. 1 alin. (4) din
Constituție, care consacră principiul separației și echilibrului
puterilor.
Curtea constată că dispozițiile legale criticate nu încalcă
art. 44 alin. (2) din Constituție, în realitate se critică o
situație de fapt, și anume actele de executare silită
efectuate de executorul bancar, prin care consideră că i
s-a încălcat dreptul de proprietate. Având în vedere că în
realitate critica autorului excepției, din prisma încălcării
dreptului de proprietate, nu vizează textul supus controlului
de constituționalitate, ci actele efectuate de executorul
bancar în dosarul de fond, Curtea reține că textul
constituțional al art. 44 alin. (2) nu are incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 173 alin. 2 și 3 din Legea nr. 58/1998 privind
activitatea bancară, excepție ridicată de Maricel Dobrincu în Dosarul nr. 5.402/2005 al Judecătoriei Botoșani.
Definitivă și general obligatorie.
Pronunțată în ședința publică din data de 8 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 100/2.II.2006

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 2.183 din 15 decembrie 2005

MINISTERUL
EDUCAȚIEI ȘI CERCETĂRII
Nr. 5.692 din 15 decembrie 2005

ORDIN
pentru modificarea și completarea anexei nr. 1 la Ordinul ministrului transporturilor,
construcțiilor și turismului și al ministrului educației, cercetării și tineretului nr. 972/5.572/2003,
cu modificările și completările ulterioare
În conformitate cu prevederile art. 176 alin. (1) din Legea învățământului nr. 84/1995, republicată, cu modificările
și completările ulterioare, și ale Hotărârii Guvernului nr. 309/1996 privind acordarea de reduceri cu 50% ale tarifelor
pentru transportul local în comun, de suprafață și subteran, precum și pentru transportul intern auto, feroviar și naval, de
care beneficiază elevii și studenții din învățământul de stat și din învățământul particular acreditat, cu modificările
ulterioare,
în temeiul prevederilor art. I alin. (3) din Ordonanța de urgență a Guvernului nr. 163/2001 privind reglementarea
unor măsuri financiare, aprobată cu modificări și completări prin Legea nr. 364/2002, cu modificările ulterioare, ale art. III
din Hotărârea Guvernului nr. 1.468/2005 pentru modificarea și completarea Hotărârii Guvernului nr. 309/1996 privind
acordarea de reduceri cu 50% ale tarifelor pentru transportul local în comun, de suprafață și subteran, precum și pentru
transportul intern auto, feroviar și naval, de care beneficiază elevii și studenții din învățământul de stat și din învățământul
particular acreditat, cu modificările ulterioare, ale art. 11 din Ordonanța Guvernului nr. 112/1999 privind călătoriile gratuite
în interes de serviciu și în interes personal pe căile ferate române, cu modificările și completările ulterioare, ale art. 5
alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor,
Construcțiilor și Turismului, cu modificările și completările ulterioare, și ale art. 10 alin. (5) din Hotărârea Guvernului
nr. 223/2005 privind organizarea și funcționarea Ministerului Educației și Cercetării, cu modificările și completările ulterioare,
ministrul transporturilor, construcțiilor și turismului și ministrul educației și cercetării emit următorul ordin:
Art. I. — Anexa nr. 1 la Ordinul ministrului
transporturilor, construcțiilor și turismului și al ministrului
educației, cercetării și tineretului nr. 972/5.572/2003 pentru
aprobarea normelor metodologice privind acordarea
facilităților de transport pe calea ferată și cu metroul pentru
elevii și studenții din învățământul universitar de stat și
particular acreditat, cursuri de zi, publicat în Monitorul
Oficial al României, Partea I, nr. 890 din 12 decembrie
2003, cu modificările și completările ulterioare, se modifică
și se completează după cum urmează:
1. Alineatul (1) al articolului 2 va avea următorul
cuprins:
îArt. 2. — (1) Studenții din învățământul universitar de
stat și particular acreditat, cursuri de zi, beneficiază și de
24 de călătorii simple pe an calendaristic, cu reducere de
50% din tariful trenurilor accelerate și rapide, clasa a II-a.“
2. După alineatul (1) al articolului 2 se introduc două
noi alineate, alineatele (11) și (12), cu următorul cuprins:
î(1 1 ) De prevederile alin. (1), în mod similar cu
prevederile art. 11 din Ordonanța Guvernului nr. 112/1999,
republicată, beneficiază studenții în vârstă de până la
26 de ani, împliniți în anul calendaristic pentru care se
distribuie carnetele cu cupoane. Studenții primesc drepturile
complete pentru întregul an calendaristic, indiferent de data
împlinirii acestei vârste, carnetele cu cupoane și legitimațiile
de călătorie cu reducere 50% fiind valabile în tot cursul
anului respectiv.
(12) Legitimațiile de student cu reducere 50% pentru
transport nu se emit și nu se vizează după împlinirea
vârstei de 26 de ani.“

3. Alineatul (6) al articolului 2 va avea următorul
cuprins:
î(6) Studenții care din cauze imputabile lor repetă anul
universitar nu vor beneficia de facilitățile prevăzute de
prezentul articol. Universitățile au obligația de a nu le
elibera acestor studenți carnetul cu cupoane pentru
călătoria studenților pe calea ferată cu reducere de 50% la
tren accelerat-rapid.“
4. Litera d) a alineatului (1) al articolului 3 va avea
următorul cuprins:
îd) supliment de tren accelerat cu 50% reducere —
pentru călătoria cu tarif redus pe calea ferată la trenurile
accelerate, clasa a II-a, a studenților din învățământul
universitar de stat și particular acreditat, cursuri de zi;“.
5. Litera e) a alineatului (1) al articolului 3 va avea
următorul cuprins:
îe) supliment de tren rapid cu 50% reducere — pentru
călătoria cu tarif redus pe calea ferată la trenurile rapide,
clasa a II-a, a studenților din învățământul universitar de
stat și particular acreditat, cursuri de zi;“.
6. După litera e) a alineatului (1) al articolului 3 se
introduc două noi litere, literele f) și g), cu următorul
cuprins:
îf) bilet de călătorie electronic pentru elevi/studenți cu
reducere 50% — pentru călătoria cu tarif redus a elevilor și
studenților cu trenuri personale, clasa a II-a, sau pentru
călătoria cu tarif redus a studenților din învățământul
universitar de stat și particular acreditat, cursuri de zi, cu
trenuri personale, accelerate sau rapide, după caz, clasa
a II-a; acest tip de bilet se emite numai în stațiile și la

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 100/2.II.2006

agențiile de voiaj căi ferate cu sistem electronic de emitere
a legitimațiilor de călătorie;
g) bilet 50% reducere pentru elevi/studenți și abonament
lunar pentru elevi/studenți, tren de persoane — pentru
călătoria cu trenurile aparținând operatorilor de transport
feroviar de călători, alții decât Societatea de Transport
Feroviar de Călători «CFR Călători» — S.A.“
7. Alineatul (2) al articolului 3 va avea următorul
cuprins:
î(2) Biletul carton 50% reducere elevi/studenți,
abonamentul lunar pentru elevi și studenți tren de
persoane, biletul de călătorie în grup și biletul de călătorie
electronic pentru elevi/studenți cu reducere 50% la călătoria
cu trenurile de persoane, clasa a II-a, vor fi denumite
legitimații de călătorie cu 50% reducere la tren de persoane.“
8. Alineatul (3) al articolului 3 va avea următorul
cuprins:
î(3) Suplimentul de tren accelerat cu 50% reducere,
suplimentul de tren rapid cu 50% reducere și biletul de
călătorie electronic pentru studenți, cu reducere 50% la
călătoria cu trenurile accelerate sau rapide, clasa a II-a,
vor fi denumite legitimații de călătorie cu 50% reducere la tren
accelerat-rapid.“
9. Articolul 4 va avea următorul cuprins:
îArt. 4. — (1) Legitimațiile de călătorie cu 50% reducere
la tren de persoane se eliberează la casele de bilete ale
stațiilor și agențiilor de cale ferată de către casierul de
serviciu, pe baza carnetului de elev, respectiv a legitimației
de student pentru reducere transport.
(2) Legitimațiile de călătorie cu 50% reducere la tren
accelerat-rapid se eliberează la casele de bilete ale stațiilor
și agențiilor de cale ferată de către casierul de serviciu, pe
baza legitimației de student pentru reducere transport și a
carnetului cu cupoane pentru călătoria studenților pe calea
ferată cu 50% reducere la tren accelerat-rapid.
(3) Pentru emiterea legitimațiilor de călătorie cu 50%
reducere la tren accelerat-rapid studentul va prezenta la
casa de bilete carnetul cu cupoane pentru călătoria
studenților pe calea ferată cu 50% reducere la tren
accelerat-rapid, având completate pe cupon stația de
plecare și stația de destinație. Casierul de serviciu va
completa via, km și va reține cuponul statistic pentru
călătoria studenților pe calea ferată cu 50% reducere la
tren accelerat-rapid, aplicând pe versoul cuponului ce
rămâne la carnet anexa de control și ștampila stației. După
aplicarea ștampilei casierul va înscrie pe cupon numărul trenului
și data efectuării călătoriei. La emiterea biletului de
călătorie electronic, casierul nu va aplica anexa de control.“
10. Alineatul (1) al articolului 5 va avea următorul
cuprins:
îArt. 5. — (1) Legitimațiile de călătorie cu 50% reducere
la tren de persoane pentru elevi și studenți sunt valabile
numai însoțite de carnetul de elev, pentru elevi, respectiv
de legitimația de student pentru reducere transport, pentru
studenți, vizate la zi pentru anul școlar/universitar în curs,
prin aplicarea în clar a ștampilei rotunde a unității/instituției
de învățământ. Astfel, la controlul legitimațiilor de călătorie
în tren, utilizatorul trebuie să prezinte atât legitimația de
călătorie cu 50% reducere, cât și actele prevăzute mai
sus.“

11. Alineatul (2) al articolului 5 va avea următorul
cuprins:
î(2) Legitimațiile de călătorie cu 50% reducere la tren
accelerat-rapid sunt valabile numai cu carnetul cu cupoane
pentru călătoria studenților pe calea ferată cu 50%
reducere la tren accelerat-rapid, prezentat împreună cu
legitimația de student pentru reducere transport, vizată la
zi pentru anul școlar/universitar în curs, prin aplicarea în
clar a ștampilei rotunde a unității/instituției de învățământ.“
12. Alineatul (5) al articolului 5 va avea următorul
cuprins:
î(5) Ministerul Educației și Cercetării înaintează
comanda de carnete cu cupoane la Ministerul
Transporturilor, Construcțiilor și Turismului cel mai târziu
până la data de 15 octombrie a anului în curs, pentru anul
calendaristic viitor. Carnetele cu cupoane pentru călătoria
studenților pe calea ferată cu reducere de 50% la tren
accelerat-rapid, pe baza cărora studenții din învățământul
universitar de stat și particular acreditat, cursuri de zi, vor
primi legitimații de călătorie cu 50% reducere la tren
accelerat-rapid, se tipăresc de Ministerul Transporturilor,
Construcțiilor și Turismului prin Societatea Comercială
Tipografică «FILARET» — S.A., după care se transmit
Ministerului Educației și Cercetării până la data de
1 decembrie a anului curent, pentru anul următor. Ministerul
Educației și Cercetării repartizează carnetele cu cupoane
instituțiilor de învățământ superior de stat și particular
acreditate care, prin secretariatele acestora, se distribuie
către studenții beneficiari, prevăzuți de prezentul ordin.
Secretariatele instituțiilor de învățământ superior de stat și
particular acreditate au obligația de a completa carnetele cu
cupoane pentru călătoria studenților pe calea ferată cu
reducere 50% la tren accelerat-rapid cu datele
corespunzătoare, confirmate prin semnătura decanului și
ștampila facultății. Distribuția carnetelor cu cupoane către
studenți se face până la intrarea acestora în vacanța de
iarnă.“
13. Alineatul (6) al articolului 5 va avea următorul
cuprins:
î(6) Instituțiile de învățământ superior de stat și
particular acreditate poartă responsabilitatea asupra
distribuirii legitimațiilor de student pentru reducere transport
către studenții din învățământul universitar de stat și
particular acreditat, cursuri de zi.“
14. Alineatul (7) al articolului 5 va avea următorul
cuprins:
î(7) Instituțiile de învățământ superior de stat poartă
responsabilitatea și pentru distribuirea carnetelor cu
cupoane pentru călătoria studenților pe calea ferată cu
reducere 50% la tren accelerat-rapid, destinate studenților
din învățământul universitar de stat și particular acreditat,
cursuri de zi.“
15. Alineatul (9) al articolului 5 va avea următorul
cuprins:
î(9) Formatul carnetelor cu cupoane pentru călătoria
studenților pe calea ferată cu reducere de 50% la tren
accelerat-rapid este cel prevăzut în modelul nr. 4.“
16. Alineatul (10) al articolului 5 va avea următorul
cuprins:
î(10) Carnetele de elev, legitimațiile de student pentru
reducere transport și cupoanele pentru călătoria studenților
pe calea ferată cu reducere de 50% la tren accelerat-rapid

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 100/2.II.2006
sunt netransmisibile. Călătoria pe bază de documente
aparținând altor beneficiari determină reținerea acestor
documente, restituirea către unitățile/instituțiile de
învățământ, anularea lor și pierderea pentru un an a
dreptului de a beneficia de facilități de transport.“

5

î(2) Instituțiile de învățământ superior de stat și
particular acreditat vor elibera carnete cu cupoane pentru
călătoria studenților pe calea ferată cu reducere de 50% la
tren accelerat-rapid numai pentru studenții din învățământul
universitar, cursuri de zi, cuprinși în cifra de școlarizare
aprobată de Ministerul Educației și Cercetării și/sau de
Comisia Națională de Evaluare și Acreditare Academică.“

21. După alineatul (2) al articolului 8 se introduc două
noi alineate, alineatele (3) și (4), cu următorul cuprins:
î(3) Instituțiile de învățământ superior de stat și
particular acreditate care au distribuit legitimații de student
pentru reducere transport și carnete cu cupoane pentru
călătoria studenților pe calea ferată cu reducere de 50% la
tren accelerat-rapid la alți beneficiari decât cei prevăzuți de
prezentul ordin vor suporta integral costul facilităților de
transport, calculat pe baza documentelor distribuite și în
conformitate cu reglementările proprii ale Societății
Naționale de Transport Feroviar de Călători «CFR Călători» —
S.A., inclusiv penalitățile aferente.
(4) Ministerul Transporturilor, Construcțiilor și Turismului
și Ministerul Educației și Cercetării pot verifica modul de
distribuire a legitimațiilor de student pentru reducere
transport și a carnetelor cu cupoane pentru călătoria
studenților pe calea ferată cu reducere de 50% la tren
accelerat-rapid de către instituțiile de învățământ superior
de stat și particular acreditate.“
22. Alineatul (4) al articolului 9 va avea următorul
cuprins:
î(4) Cheltuielile aferente facilităților acordate elevilor și
studenților prevăzuți la art. 1 și 2, pentru transportul pe
calea ferată, inclusiv cele legate de tipărirea de către
Societatea Națională de Transport Feroviar de Călători
«CFR Călători» — S.A. a abonamentelor pentru elevi și
studenți și a carnetelor cu cupoane pentru călătoria
studenților pe calea ferată cu reducere de 50% la tren
accelerat-rapid, se finanțează din bugetul Ministerului
Transporturilor, Construcțiilor și Turismului, de la capitolul
60.01 «Asistență socială, alocații, pensii, ajutoare și
indemnizații», titlul «Cheltuieli materiale și servicii», conform
prevederilor legii bugetului de stat. Modelul formularului de
centralizare a deconturilor este prezentat în tabelul nr. 3,
respectiv în tabelul nr. 4.“
23. Tabelul nr. 1, tabelul nr. 2 și modelul nr. 4 se
înlocuiesc cu tabelul nr. 1, tabelul nr. 2 și modelul nr. 4,
prevăzute în anexa care face parte integrantă din prezentul
ordin.
Art. II. — În cursul anului 2006, pentru călătoria
studenților cu 50% reducere din tariful trenului accelerat și
rapid se vor folosi carnetele cu cupoane pentru călătoria
studenților pe calea ferată cu reducere de 50% la tren
accelerat-rapid, valabile pentru anul 2006, și carnetele cu
cupoane pentru călătoria studenților pe calea ferată cu
reducere de 50% la tren accelerat, valabile pentru anul
2006.
Art. III. — În perioada 17 decembrie 2005 —
31 decembrie 2005, pentru călătoria studenților cu 50%
reducere din tariful trenului accelerat și rapid se vor folosi
carnetele cu cupoane pentru călătoria studenților pe calea
ferată cu reducere de 50% la tren accelerat, valabile
pentru anul 2006, și carnetele cu cupoane pentru călătoria
studenților pe calea ferată cu reducere de 50% la tren
accelerat, valabile pentru anul 2005.
Art. IV. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre

Ministrul educației și cercetării,
Mihail Hărdău

17. Alineatul (11) al articolului 5 va avea următorul
cuprins:
î(11) În cazul pierderii/distrugerii/furtului carnetului de
cupoane pentru călătoria studenților pe calea ferată cu
reducere de 50% la tren accelerat-rapid, nu se eliberează
alt carnet.“
18. Articolul 6 va avea următorul cuprins:
îArt. 6. — (1) Călătoria elevilor pe bază de legitimații
de călătorie cu 50% reducere la tren de persoane se
poate efectua și la trenurile accelerate, rapide și intercity,
clasa a II-a sau clasa I, dar numai cu plata de către
utilizator a suplimentelor de tren corespunzătoare, a
diferenței de clasă și, după caz, a tichetelor de rezervare.
(2) Călătoria studenților pe bază de legitimații de
călătorie cu 50% reducere la tren de persoane se poate
efectua și la trenurile accelerate, rapide și intercity, clasa
a II-a sau clasa I, dar numai cu plata de către utilizator a
suplimentelor de tren corespunzătoare, a diferenței de
clasă și, după caz, a tichetului de rezervare. Pentru
călătoria la tren intercity, clasa a II-a sau clasa I, pe baza
legitimațiilor de călătorie cu 50% reducere la tren acceleratrapid, utilizatorul va plăti diferența de tarif dintre tren
intercity și tren rapid sau diferența de clasă.
(3) Călătoria studenților pe bază de bilete în grup
pentru studenți se poate efectua la tren accelerat sau
rapid, clasa a II-a, cu 50% reducere, prin reținerea câte
unui cupon statistic pentru călătoria studenților pe calea
ferată cu 50% reducere la tren accelerat-rapid, pentru
fiecare membru din grup, dacă toți membrii grupului
beneficiază de carnet cu cupoane pentru călătoria
studenților pe calea ferată cu reducere de 50% la tren
accelerat-rapid.“
19. Alineatul (1) al articolului 8 va avea următorul
cuprins:
îArt. 8. — (1) Instituțiile de învățământ superior de stat
și particular acreditate vor elibera legitimații de student
pentru reducere transport numai pentru studenții din
învățământul universitar, cursuri de zi, cuprinși în cifra de
școlarizare aprobată de Ministerul Educației și Cercetării
și/sau de Comisia Națională de Evaluare și Acreditare
Academică.“
20. Alineatul (2) a articolului 8 va avea următorul
cuprins:

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 100/2.II.2006
ANEXĂ*)

RECAPITULAȚIE FACILITĂȚI

SITUAȚIA DECONTURILOR
rezultate din aplicarea Ordinului ministrului transporturilor, construcțiilor și turismului
și al ministrului educației, cercetării și tineretului nr. 972/5.572/2003
în transportul pe calea ferată în luna ............ anul 200...

............................................
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 100/2.II.2006

7

FORMATUL CARNETELOR CUPOANE

MODEL Nr. 4
— fața copertă —

— verso copertă —

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 100/2.II.2006
— față cupon —

CUPON pentru călătoria studenților
pe calea ferată cu reducere 50% tren accelerat-rapid
Seria A

Clasa 2

Stația de plecare ............................................................................
Stația de destinație ................................................. km ...............
Via ...................................................................................................
.........................................................................................................
CUPON STATISTIC pentru călătoria studenților
pe calea ferată cu reducere 50% tren accelerat-rapid
Seria A

Clasa 2

Stația de plecare ............................................................................
Stația de destinație ................................................... km .............
Via ...................................................................................................

— verso cupon —

ȘTAMPILA STAȚIEI CU DATA

VIZA DE PLECARE

VIZA LA ÎNTRERUPERE

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 100/2.II.2006 conține 8 pagini.

Prețul: 0,60 lei noi/6.000 lei vechi

&JUYDGY|072046]
ISSN 1453—4495

PDF compression, OCR, web-optimization with CVISION's PdfCompressor

