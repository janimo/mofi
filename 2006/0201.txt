PARTEA

Anul 174 (XVIII) — Nr. 201

I

Vineri, 3 martie 2006

LEGI, DECRETE, HOTĂRÂRI ȘI ALTE ACTE

SUMAR
Pagina
REPUBLICĂRI
Legea cadastrului și a publicității imobiliare nr. 7/1996 .....

1–16

REPUBLICĂRI
LEGEA
cadastrului și a publicității imobiliare nr. 7/1996*)
TITLUL I
Regimul general al cadastrului
și publicității imobiliare
CAPITOLUL I
Dispoziții generale

Art. 1. — (1) Cadastrul general este sistemul unitar
și obligatoriu de evidență tehnică, economică și juridică
a tuturor imobilelor de pe întreg teritoriul țării.

(2) Entitățile de bază ale acestui sistem sunt
parcela, construcția și proprietarul.
(3) Prin imobil, în sensul prezentei legi, se înțelege
una sau mai multe parcele alăturate, cu sau fără
construcții, aparținând aceluiași proprietar.
(4) Prin parcelă se înțelege suprafața de teren cu
aceeași categorie de folosință.
(5) Sistemul de evidență al cadastrului general are
ca finalitate înscrierea în registrul de publicitate
imobiliară.

*) Republicată în temeiul art. II al titlului XII din Legea nr. 247/2005 privind reforma în domeniile proprietății și justiției, precum și unele
măsuri adiacente, publicată în Monitorul Oficial al României, Partea I, nr. 653 din 22 iulie 2005, dându-se textelor o nouă numerotare.
Legea cadastrului și a publicității imobiliare nr. 7/1996 a fost publicată în Monitorul Oficial al României, Partea I, nr. 61 din 26 martie 1996 și
a mai fost modificată și completată prin:
— Ordonanța de urgență a Guvernului nr. 291/2000 privind organizarea și funcționarea unor ministere, publicată în Monitorul Oficial al
României, Partea I, nr. 706 din 29 decembrie 2000, aprobată cu modificări și completări prin Legea nr. 308/2001, publicată în Monitorul Oficial al
României, Partea I, nr. 312 din 12 iunie 2001, cu modificările ulterioare;
— Ordonanța de urgență a Guvernului nr. 70/2001 pentru modificarea și completarea Legii cadastrului și a publicității imobiliare nr. 7/1996,
publicată în Monitorul Oficial al României, Partea I, nr. 266 din 23 mai 2001, aprobată cu modificări și completări prin Legea nr. 78/2002, publicată în
Monitorul Oficial al României, Partea I, nr. 154 din 4 martie 2002;
— Ordonanța de urgență a Guvernului nr. 41/2004 pentru modificarea și completarea Legii cadastrului și a publicității imobiliare nr. 7/1996,
publicată în Monitorul Oficial al României, Partea I, nr. 509 din 7 iunie 2004, aprobată cu modificări prin Legea nr. 499/2004, publicată în Monitorul
Oficial al României, Partea I, nr. 1.069 din 17 noiembrie 2004.

2

MONITORUL OFICIAL AL ROMÂNIEI, PARTEA I, Nr. 201/3.III.2006

Art. 2. — (1) Cadastrul general se organizează la
nivelul fiecărei unități administrativ-teritoriale: comună,
oraș, municipiu, județ și la nivelul întregii țări.
(2) Prin sistemul de cadastru general se realizează:
a) identificarea, descrierea și înregistrarea în
documentele cadastrale a imobilelor prin natura lor,
măsurarea și reprezentarea acestora pe hărți și planuri
cadastrale, precum și stocarea datelor pe suporturi
informatice;
b) identificarea și înregistrarea tuturor proprietarilor și
a altor deținători legali de imobile, în vederea înscrierii
în cartea funciară cu caracter definitiv;
c) furnizarea datelor necesare sistemului de impozite
și taxe pentru stabilirea corectă a obligațiilor fiscale ale
contribuabililor, solicitate de organismele abilitate.
Art. 3. — (1) Se înființează Agenția Națională de
Cadastru și Publicitate Imobiliară, denumită în
continuare Agenția Națională, ca instituție publică cu
personalitate juridică, unica autoritate în domeniu, aflată
în subordinea Ministerului Administrației și Internelor,
prin reorganizarea Oficiului Național de Cadastru,
Geodezie și Cartografie și preluarea activității privind
publicitatea imobiliară de la Ministerul Justiției.
(2) La nivelul fiecărui județ și în municipiul București
se înființează oficiile de cadastru și publicitate
imobiliară, denumite în continuare oficii teritoriale, ca
unități cu personalitate juridică în subordinea Agenției
Naționale, prin reorganizarea actualelor oficii județene
de cadastru, geodezie și cartografie și al municipiului
București și a birourilor de carte funciară.
(3) La nivelul unităților administrativ-teritoriale se
înființează birouri de cadastru și publicitate imobiliară,
denumite în continuare birouri teritoriale, în
subordonarea oficiilor teritoriale. Modul de organizare și
funcționare, numărul, precum și arondarea birourilor
teritoriale pe unități administrativ-teritoriale se stabilesc
prin ordin cu caracter normativ al directorului general al
Agenției Naționale.
(4) Se înființează Centrul Național de Geodezie,
Cartografie, Fotogrammetrie și Teledetecție ca unitate
cu personalitate juridică în subordinea Agenției
Naționale, prin reorganizarea Institutului de Cadastru,
Geodezie, Fotogrammetrie și Cartografie.
(5) Agenția Națională este condusă de un consiliu
de administrație format din 9 membri, incluzând
reprezentanți din sectorul public și privat, numiți
exclusiv pe criterii de competență profesională, dintre

care unul este directorul general al Agenției Naționale
și președinte al consiliului de administrație.
(6) Membrii consiliului de administrație și directorul
general sunt numiți și revocați din funcție de ministrul
administrației și internelor.
(7) Organizarea, funcționarea, atribuțiile și
competențele consiliului de administrație și ale
directorului general se vor stabili prin regulamentul de
organizare și funcționare a Agenției Naționale, care se
aprobă prin ordin al ministrului administrației și
internelor.
(8) Directorul general îndeplinește atribuțiile și
responsabilitățile ordonatorului principal de credite, prin
emiterea de ordine cu caracter individual și normativ.
Ordinele cu caracter normativ se publică în Monitorul
Oficial al României, Partea I, și reprezintă Agenția
Națională pe plan intern și internațional.
CAPITOLUL II
Organizarea activității de cadastru

Art. 4. — Agenția Națională are următoarele atribuții
principale:
a) coordonează și controlează executarea lucrărilor
de cadastru și asigură înscrierea imobilelor în registrul
de publicitate imobiliară la nivelul întregii țări;
b) controlează executarea lucrărilor de cartografie,
topografie, geodezie, fotogrammetrie și teledetecție la
nivelul întregii țări;
c) elaborează regulamente și norme, promovează
tehnici, procedee și metodologii de specialitate
compatibile cu cele ale Uniunii Europene, conform
progreselor științifice și tehnice în domeniul cadastrului,
geodeziei, cartografiei și publicității imobiliare;
d) autorizează persoanele fizice și juridice care pot
executa lucrări de specialitate din domeniile cadastrului,
geodeziei și cartografiei, pe teritoriul României, în
condițiile legii speciale care reglementează înființarea
uniunii profesionale a acestora;
e) organizează și administrează fondul național de
geodezie și cartografie, precum și baza de date a
sistemului de cadastru general;
f) asigură, în condițiile legii, executarea,
completarea, modernizarea și menținerea în stare de
utilizare a rețelei geodezice naționale;
g) asigură executarea și actualizarea hărților oficiale;
h) avizează conținutul topografic al hărților,
planurilor, atlaselor, ghidurilor și al altor documente
cartografice destinate uzului public;

MONITORUL OFICIAL AL ROMÂNIEI, PARTEA I, Nr. 201/3.III.2006

3

i) pune la dispoziția autorităților publice și a altor
instituții interesate, în condițiile legii, situații statistice de
sinteză privind terenurile și construcțiile;

gravimetrie, topografie, fotogrammetrie și cartografie
necesare apărării țării și păstrării ordinii publice,
conform normelor tehnice ale Agenției Naționale.

j) îndeplinește sarcinile ce rezultă din angajamentele
internaționale în domeniul său de activitate;

Art. 7. — Datele geodezice și cartografice
interesând apărarea țării, ordinea publică și siguranța
națională se păstrează, după caz, de către Ministerul
Apărării Naționale, Ministerul Administrației și Internelor,
Serviciul Român de Informații, Serviciul de Protecție și
Pază, Serviciul de Informații Externe și persoanele
juridice din sectorul de apărare.

k) participă la organizarea și coordonarea
măsurătorilor în vederea aplicării legilor funciare;
l) avizează tehnic expertizele efectuate de către
experții judiciari în specialitatea topografie, geodezie și
cadastru cu privire la corectitudinea datelor topografice
utilizate, la solicitarea instanțelor de judecată. Avizele
menționate mai sus vor fi date de oficiul teritorial în
baza unui regulament comun, elaborat de Agenția
Națională și Ministerul Justiției;
m) asigură înscrierea drepturilor reale ce se
constituie, se transmit, se modifică sau se sting, la
cererea notarului public sau a titularului dreptului ori a
celorlalte persoane interesate;
n) asigură înscrierea căilor de atac împotriva
înregistrărilor de carte funciară;
o) asigură înscrierea altor raporturi juridice, drepturi
personale, interdicții, incapacități și litigii judiciare în
legătură cu bunul imobil;
p) asigură formarea și specializarea personalului de
specialitate în publicitate imobiliară prin intermediul
Institutului Național al Registratorilor; structura,
organizarea și modul de administrare ale institutului se
stabilesc și se aprobă prin hotărâre a Guvernului, în
termen de 90 de zile de la intrarea în vigoare a
prezentei legi;
r) îndeplinește și alte atribuții ce au legătură cu
activitatea specifică.
Art. 5. — (1) Atribuțiile și răspunderile oficiilor
teritoriale, precum și ale Centrului Național de
Geodezie, Cartografie, Fotogrammetrie și Teledetecție
se stabilesc prin regulamentele de organizare și
funcționare ale acestora, aprobate prin ordin al
directorului general al Agenției Naționale.
(2) Recepția lucrărilor, executate de persoanele
fizice și juridice autorizate în condițiile art. 4 lit. d), se
realizează de către Agenția Națională sau de oficiile
teritoriale, după caz.
(3) În cadrul oficiilor teritoriale funcționează baza de
date a cadastrului.
Art. 6. — Instituțiile din domeniul apărării, ordinii
publice și al siguranței naționale pot executa, cu
mijloace proprii, lucrările de cadastru, geodezie,

Art. 8. — (1) Finanțarea cheltuielilor curente și de
capital ale Agenției Naționale și ale unităților
subordonate se asigură integral din venituri proprii.
(2) Veniturile proprii se constituie din:
a) încasări din servicii prestate;
b) tarife stabilite conform actelor normative;
c) închirieri de spații și aparatură;
d) donații și sponsorizări primite potrivit legii;
e) dobânzi aferente disponibilităților din conturi și din
depozite;
f) alte venituri.
(3) Tarifele și încasările prevăzute la alin. (2) lit. a)
și b) nu sunt purtătoare de T.V.A. și se deduc din taxa
notarială de timbru, fiind incluse în cazul operațiunilor
de publicitate imobiliară în taxa notarială de timbru,
pentru actele translative ale dreptului de proprietate sau
constitutive ale dezmembrămintelor acestuia; aceste
tarife nu pot depăși 80% din valoarea taxei notariale
de timbru.
(4) În cazul serviciilor de publicitate imobiliară pentru
care nu se percepe taxă de timbru, tarifele se vor
stabili prin ordin al ministrului administrației și internelor,
cu avizul Ministerului Finanțelor Publice.
(5) Taxele de publicitate imobiliară pot fi încasate de
notarii publici în numele Agenției Naționale și pe
chitanțierele puse la dispoziție de către aceasta pe
baza unei negocieri între Agenția Națională și Uniunea
Națională a Notarilor Publici și care va face obiectul
protocolului de colaborare.
(6) Tarifele pentru servicii de publicitate imobiliară
pot fi încasate și de alte instituții sau persoane, în
baza protocoalelor de colaborare încheiate cu Agenția
Națională.
(7) Tarifele se stabilesc, se modifică și se
actualizează prin ordin al ministrului administrației și
internelor, la propunerea Consiliului de administrație al
Agenției Naționale.

4

MONITORUL OFICIAL AL ROMÂNIEI, PARTEA I, Nr. 201/3.III.2006

(8) Veniturile încasate se virează în contul Agenției
Naționale deschis la Trezoreria Statului.

Realizarea, întreținerea și avizarea lucrărilor

(9) Agenția Națională poate colabora cu persoane
fizice și juridice române sau străine de specialitate, în
condițiile legii, pentru realizarea unor obiective de
interes comun, corespunzătoare domeniului său de
activitate.
(10) Agenția Națională poate contracta credite
bancare în condițiile prevăzute de lege.
(11) Agenția Națională întocmește anual bugetul de
venituri și cheltuieli, în conformitate cu prevederile
legale în vigoare.
(12) Excedentele anuale se reportează în anul
bugetar următor.
(13) Ministerul Administrației și Internelor, prin
Agenția

Națională,

își

va

asuma

întreaga

responsabilitate în implementarea Proiectului cadastrului
și publicității imobiliare, finanțat prin împrumut de la
Banca Internațională pentru Reconstrucție și Dezvoltare
(BIRD), și a celorlalte acorduri internaționale ce implică
împrumuturi nerambursabile sau garanții de la stat,
asumate anterior de Oficiul Național de Cadastru,
Geodezie și Cartografie, inclusiv pentru partea preluată
de la Ministerul Justiției.
(14) Agenția Națională va face toate demersurile
necesare

amendării

acordurilor

de

împrumut

internaționale pentru a se realiza înlocuirea Oficiului
Național de Cadastru, Geodezie și Cartografie și a
Ministerului Justiției cu Agenția Națională.
(15) Cadastrul general se realizează pe baza
planului anual propus de Agenția Națională împreună
cu ministerele interesate și aprobat de Guvern; sumele
destinate introducerii lucrărilor de cadastru general
reprezintă subvenții de la bugetul de stat prevăzute în
bugetul Ministerului Administrației și Internelor și virate
în contul Agenției Naționale cu unică destinație.
(16) Organele și autoritățile administrației publice
centrale și locale, precum și alte persoane fizice și
juridice interesate, care au fonduri disponibile pentru
introducerea lucrărilor de cadastru general în afara
planului anual aprobat de Guvern, vor încheia un acord
de colaborare cu Agenția Națională privind caietul de
sarcini, modalitățile de verificare, recepție și înscriere în
sistemul de publicitate imobiliară și folosirea acestor
informații.

CAPITOLUL III
de cadastru

Art. 9. — (1) Funcția tehnică a cadastrului general
se realizează prin determinarea, pe bază de
măsurători, a poziției configurației și mărimii
suprafețelor terenurilor pe destinații, categorii de
folosință și pe proprietari, precum și ale construcțiilor.
(2) În cadrul funcției economice a cadastrului
general se evidențiază elementele tehnice necesare
stabilirii valorii de impozitare a imobilelor și calculării
impozitelor asupra veniturilor realizate din tranzacții
imobiliare.
(3) Funcția juridică a cadastrului general se
realizează prin identificarea proprietarului pe baza
actului de proprietate și prin înscrierea în cartea
funciară.
Art. 10. — (1) La nivelul unităților administrativteritoriale — comună, oraș și municipiu — lucrările
tehnice de cadastru constau în:
a) stabilirea, potrivit legii, a hotarelor unității
administrativ-teritoriale și a limitelor intravilane
componente;
b) identificarea amplasamentelor imobilelor pe baza
actelor de proprietate sau, în lipsa acestora, pe baza
posesiei exercitate sub nume de proprietar și
determinarea formei și dimensiunilor tuturor imobilelor
din cuprinsul fiecărei unități administrativ-teritoriale;
c) consemnarea litigiilor de hotare aflate pe rolul
instanțelor judecătorești;
d) întocmirea documentelor tehnice cadastrale.
(2) Delimitarea și marcarea hotarelor administrative
ale unităților administrativ-teritoriale prevăzute la
alin. (1), precum și limitele intravilanelor localităților se
fac de către comisia stabilită în acest scop prin ordin
al prefectului; regulamentul de organizare și funcționare
a comisiei de delimitare se aprobă prin ordin al
ministrului administrației și internelor.
Art. 11. — (1) Documentele tehnice ale cadastrului
general, care se vor întocmi la nivelul comunelor,
orașelor și municipiilor, sunt:
a) registrul cadastral al imobilelor;
b) indexul alfabetic al proprietarilor;
c) registrul cadastral al proprietarilor;
d) planul cadastral și anexele la partea I a cărții
funciare.
(2) Deținătorii de imobile sunt obligați să permită
accesul specialiștilor pentru executarea lucrărilor de

MONITORUL OFICIAL AL ROMÂNIEI, PARTEA I, Nr. 201/3.III.2006

cadastru general, să admită, în condițiile legii,
amplasarea, pe sol sau pe construcții, a semnelor și
semnalelor geodezice și să asigure protecția și
conservarea acestora.
(3) Baza de date poate fi redactată și arhivată și
sub formă de înregistrări, pe suporturi accesibile
echipamentelor de prelucrare automată a datelor,
având aceleași efecte juridice și forță probantă
echivalentă cu cea a înscrisurilor în baza cărora au
fost înregistrate.
(4) Primarii localităților au obligația să înștiințeze
deținătorii imobilelor, în scris, prin afișare și prin alte
mijloace de publicitate, să permită accesul specialiștilor
pentru executarea lucrărilor de cadastru sau, după caz,
să se prezinte personal pentru a da lămuriri privitoare
la imobile și a participa la identificarea și marcarea
limitelor acestora. Dacă deținătorii imobilelor nu se
prezintă, identificarea limitelor se face în lipsa acestora.
(5) După finalizarea lucrărilor de teren, pentru
fiecare unitate administrativ-teritorială, datele obținute se
prelucrează, se înregistrează în documentele tehnice
ale cadastrului, se recepționează și se introduc în baza
de date cadastrale. Datele definitorii ale fiecărui imobil
se transmit de către oficiul teritorial consiliului local,
care are obligația să le aducă la cunoștința deținătorilor
prin înștiințare scrisă și prin afișare la sediul primăriei.
(6) Contestațiile cu privire la exactitatea datelor
comunicate, însoțite de documente doveditoare, pot fi
prezentate de deținători, în scris, în termen de 60 de
zile de la înștiințarea scrisă, oficiului teritorial care le
va soluționa în termen de 30 de zile. Cei nemulțumiți
de modul de soluționare a contestațiilor de către oficiul
teritorial pot face plângere la judecătoria în a cărei
rază de competență teritorială se află imobilul, în
termen de 30 de zile de la comunicarea rezultatelor.
(7) Înscrierea în cartea funciară se face din oficiu,
după finalizarea cadastrului general pe un teritoriu
administrativ și expirarea termenului de soluționare a
contestațiilor, în baza unui regulament aprobat prin
ordin al directorului general al Agenției Naționale.
Art. 12. — (1) Planul cadastral conține
reprezentarea grafică a datelor din registrele cadastrale,
referitoare la imobilele din cadrul unităților administrativteritoriale — comune, orașe și municipii —, și se
păstrează la oficiul teritorial.
(2) Registrele, planurile cadastrale și anexele la
partea I a cărții funciare vor sta la baza completării
sau, după caz, a întocmirii din oficiu a cărților funciare,

5

la finalizarea măsurătorilor cadastrale la nivelul unităților
administrativ-teritoriale. O copie a acestora se
păstrează în arhiva oficiilor teritoriale. Un exemplar din
planurile și registrele cadastrale se transmite cu titlu
gratuit la consiliile locale.
(3) Planurile, registrele cadastrale și anexele la
partea I a cărții funciare se țin la zi, în concordanță cu
documentațiile cadastrale întocmite pentru înscrierea
actelor și faptelor juridice, în baza cererilor și
comunicărilor făcute potrivit legii.
Art. 13. — Agenția Națională și oficiile teritoriale din
subordine au obligația de a furniza, la cerere,
organelor abilitate evidențele necesare stabilirii valorii
de impunere.
Art. 14. — Completarea, modernizarea și menținerea
în stare de utilizare a rețelei geodezice naționale
necesare întocmirii și ținerii la zi a planurilor cadastrale
și hărților topografice se realizează sub coordonarea
Agenției Naționale.
Art. 15. — Oficiul teritorial controlează, avizează și
recepționează, după caz, lucrările de geodezie,
topografie, cadastru și cartografie.
Art. 16. — Modul de avizare, verificare și recepție a
lucrărilor de specialitate din domeniile cadastrului,
geodeziei, topografiei și cartografiei se stabilește prin
regulament aprobat prin ordin al directorului general al
Agenției Naționale, cu consultarea uniunii profesionale
înființate prin lege specială.

TITLUL II
Publicitatea imobiliară
CAPITOLUL I
Evidența cadastral-juridică

Art. 17. — (1) Publicitatea imobiliară întemeiată pe
sistemul de evidență al cadastrului general are ca
obiect înscrierea în cartea funciară a actelor și faptelor
juridice referitoare la imobilele din același teritoriu
administrativ și se realizează de către oficiile teritoriale
pentru imobilele situate în raza de activitate a acestora.
(2) Una sau mai multe parcele alăturate de pe
teritoriul unei unități administrativ-teritoriale, indiferent de
categoria de folosință, aparținând aceluiași proprietar,
formează imobilul definit la art. 1 alin. (3), se identifică
printr-un număr cadastral unic și se înscrie într-o carte
funciară.

6

MONITORUL OFICIAL AL ROMÂNIEI, PARTEA I, Nr. 201/3.III.2006

(3) Cărțile funciare întocmite și numerotate pe
teritoriul administrativ al fiecărei localități alcătuiesc,
împreună, registrul cadastral de publicitate imobiliară al
acestui teritoriu, ce se ține de către biroul teritorial din
cadrul oficiului teritorial în a cărui rază teritorială de
activitate este situat imobilul respectiv.
(4) Acest registru se întregește cu registrul de
intrare, cu planul cadastral, cu registrul cadastral al
imobilelor, indicând numărul cadastral al imobilelor și
numărul de ordine al cărților funciare în care sunt
înscrise, cu un index alfabetic al proprietarilor și cu o
mapă în care se păstrează cererile de înscriere,
împreună cu un exemplar al înscrisurilor constatatoare
ale actelor sau faptelor juridice supuse înscrierii.
Art. 18. — (1) Activitatea de publicitate imobiliară în
cadrul oficiilor teritoriale este îndeplinită de registratori
de carte funciară, denumiți în continuare registratori,
numiți prin ordin al directorului general al Agenției
Naționale, în urma unui concurs organizat de aceasta.
(2) Numărul registratorilor pentru fiecare oficiu
teritorial se stabilește prin ordin al directorului general
al Agenției Naționale.
(3) În cadrul oficiilor teritoriale, activitatea de
publicitate imobiliară este în responsabilitatea unui
registrator-șef, iar în cadrul birourilor teritoriale, în
responsabilitatea unui registrator coordonator, numiți
prin ordin al directorului general al Agenției Naționale,
în urma unui concurs.
(4) Poate fi numită registrator persoana care
îndeplinește în mod cumulativ următoarele condiții:
a) are cetățenia română și are capacitatea
drepturilor civile;
b) este licențiat în drept;

(6) Până la data organizării concursului, registratorii
pot fi numiți din cadrul angajaților serviciilor de
publicitate imobiliară care, deși nu îndeplinesc condițiile
de studii, au cel puțin 5 ani de experiență în domeniul
publicității imobiliare.
(7) Registratorul răspunde pentru activitatea sa, în
condițiile legii.
(8) În cadrul Agenției Naționale funcționează Direcția
de publicitate imobiliară, care organizează, coordonează
și controlează activitatea de publicitate imobiliară din
cadrul oficiilor teritoriale, în vederea respectării legilor și
reglementărilor în materie.
Art. 19. — (1) Cartea funciară este alcătuită din
titlu, indicând numărul ei și numele localității în care
este situat imobilul, precum și din trei părți:
A. Partea I, referitoare la descrierea imobilelor, care
va cuprinde:
a) numărul de ordine și cel cadastral al imobilului;
b) suprafața imobilului, destinația, categoriile de
folosință și, după caz, construcțiile;
c) planul imobilului cu vecinătățile, descrierea
imobilului
și
inventarul
de
coordonate
al
amplasamentului, pentru fiecare imobil în parte,
constituie anexa la partea I, întocmită conform
regulamentului aprobat prin ordin al directorului general
al Agenției Naționale.
B. Partea a II-a, referitoare la înscrierile privind
dreptul de proprietate, care cuprinde:
a) numele proprietarului;
b) actul sau faptul juridic care constituie titlul
dreptului de proprietate, precum și menționarea
înscrisului pe care se întemeiază acest drept;

c) nu are antecedente penale;

c) strămutările proprietății;

d) se bucură de o bună reputație;

d) servituțile constituite în folosul imobilului;

e) cunoaște limba română;
f) este apt din punct de vedere medical pentru
ocuparea funcției;
g) a îndeplinit timp de 5 ani funcția de asistentregistrator sau a exercitat timp de 3 ani funcția de
notar, judecător, procuror, avocat, consilier juridic sau
altă funcție de specialitate juridică.
(5) Absolvenții Institutului Național al Registratorilor
au prioritate la ocuparea posturilor vacante de
registratori. Organizarea concursului pentru ocuparea
posturilor vacante de registratori se va face numai
dacă acestea nu au fost ocupate de absolvenții
institutului.

e) faptele juridice, drepturile personale sau alte
raporturi juridice, precum și acțiunile privitoare la
proprietate;
f) orice modificări, îndreptări sau însemnări ce s-ar
face în titlu, în partea I sau a II-a a cărții funciare, cu
privire la înscrierile făcute.
C. Partea a III-a, referitoare la înscrierile privind
dezmembrămintele dreptului de proprietate și sarcini,
care va cuprinde:
a) dreptul de superficie, uzufruct, uz, folosință,
abitație, servituțile în sarcina fondului aservit, ipoteca
și privilegiile imobiliare, precum și locațiunea și
cesiunea de venituri pe timp mai mare de 3 ani;

MONITORUL OFICIAL AL ROMÂNIEI, PARTEA I, Nr. 201/3.III.2006

b) faptele juridice, drepturile personale sau alte
raporturi juridice, precum și acțiunile privitoare la
drepturile reale înscrise în această parte;
c) sechestrul, urmărirea imobilului sau a veniturilor
sale;
d) orice modificări, îndreptări sau însemnări ce s-ar
face cu privire la înscrierile făcute în această parte.
(2) Datele din cartea funciară pot fi redate și
arhivate și sub formă de înregistrări pe microfilme și pe
suporturi accesibile echipamentelor de prelucrare
automată a datelor. Acestea au aceleași efecte juridice
și forță probatoare echivalentă cu înscrisurile în baza
cărora au fost redate.
Art. 20. — (1) Dreptul de proprietate și celelalte
drepturi reale asupra unui imobil se vor înscrie în
cartea funciară pe baza actului prin care s-au constituit
ori s-au transmis în mod valabil.
(2) Drepturile reale se sting numai prin înscrierea
radierii lor din cartea funciară, cu consimțământul
titularului dreptului; acest consimțământ nu este
necesar dacă dreptul se stinge prin moartea titularului
dreptului sau prin împlinirea termenului arătat în
înscriere; dacă dreptul ce urmează să fie radiat este
grevat în folosul unei persoane, radierea se va face cu
păstrarea dreptului acestei persoane.
(3) Hotărârea judecătorească definitivă și irevocabilă
sau, în cazurile prevăzute de lege, actul autorității
administrative va înlocui acordul de voință cerut în
vederea înscrierii drepturilor reale, dacă sunt opozabile
titularilor.
Art. 21. — Modificarea conținutului unui drept ce
grevează un drept real imobiliar se înscrie, dacă legea
nu dispune altfel, potrivit regulilor stabilite pentru
dobândirea și stingerea drepturilor reale.
Art. 22. — Înscrierea unui drept se poate efectua
numai:
a) împotriva aceluia care, la înregistrarea cererii
sale, era înscris ca titular al dreptului asupra căruia
înscrierea urmează să fie făcută;
b) împotriva aceluia care, înainte de a fi înscris, și-a
grevat dreptul, dacă amândouă înscrierile se cer
deodată.
Art. 23. — Dacă mai multe persoane și-au cedat
succesiv una celeilalte dreptul real asupra unui imobil,
iar înscrierile nu s-au făcut, cel din urmă îndreptățit va
putea cere înscrierea dobândirilor succesive odată cu
aceea a dreptului său, dovedind prin înscrisuri originale

7

întreg șirul actelor juridice pe care se întemeiază
înscrierile.
Art. 24. — Înscrierile întemeiate pe obligațiile
defunctului se vor putea face și după ce dreptul
moștenitorului a fost înscris, în măsura în care se
dovedește că moștenitorul este ținut de aceste obligații.
Art. 25. — (1) Înscrierile în cartea funciară își vor
produce efectele de opozabilitate față de terți de la
data înregistrării cererilor; ordinea înregistrării cererilor
va determina rangul înscrierilor.
(2) Dacă mai multe cereri de înscriere a drepturilor
reale au fost depuse deodată la biroul teritorial, ele vor
primi provizoriu același rang, urmând ca instanța să
hotărască asupra rangului fiecăreia.
(3) Dacă au fost depuse deodată mai multe cereri
având ca obiect înscrierea mai multor drepturi de
ipotecă asupra aceluiași imobil, ele vor primi același
rang.
Art. 26. — (1) Dreptul de proprietate și celelalte
drepturi reale sunt opozabile față de terți, fără
înscrierea în cartea funciară, când provin din
succesiune, accesiune, vânzare silită și uzucapiune.
Aceste drepturi se vor înscrie, în prealabil, dacă
titularul înțelege să dispună de ele.
(2) În aceleași condiții sunt opozabile față de terți și
drepturile reale dobândite de stat și de orice persoană,
prin efectul legii, prin expropriere sau prin hotărâri
judecătorești.
(3) Titularul drepturilor dobândite prin modurile
enumerate nu poate însă dispune de ele decât după
ce acestea au fost înscrise în prealabil în cartea
funciară.
(4) Înscrierile sunt de trei feluri:
a) intabularea, având ca obiect înscrierea definitivă
a drepturilor reale;
b) înscrierea provizorie a drepturilor reale sub
condiția justificării ulterioare;
c) notarea, având ca obiect înscrierea drepturilor
personale, a actelor și faptelor juridice referitoare la
starea și capacitatea persoanelor, acțiunilor și căilor de
atac în justiție, precum și a măsurilor de
indisponibilizare, în legătură cu imobilele din cartea
funciară.
Art. 27. — (1) Cel care s-a obligat să strămute sau
să constituie în folosul altuia un drept real asupra unui
imobil este dator să îi predea toate înscrisurile
necesare pentru înscrierea acelui drept.

8

MONITORUL OFICIAL AL ROMÂNIEI, PARTEA I, Nr. 201/3.III.2006

(2) Dacă un drept înscris în cartea funciară se
stinge, titularul este obligat să predea celui îndreptățit
înscrisurile necesare radierii.
(3) În situația în care cel obligat nu predă
înscrisurile, persoana interesată va putea solicita
instanței să dispună înscrierea în cartea funciară.
Hotărârea instanței de judecată va suplini
consimțământul la înscriere al părții care are obligația
de a preda înscrisurile necesare înscrierii.
(4) Dreptul la acțiunea în prestație tabulară este
imprescriptibil.
(5) Acțiunea în prestație tabulară se va îndrepta și
împotriva terțului dobânditor înscris în cartea funciară,
dacă sunt întrunite cumulativ următoarele condiții:
a) actul juridic în baza căruia se solicită prestația
tabulară să fie încheiat anterior celui în baza căruia a
fost înscris dreptul terțului în cartea funciară;
b) terțul să fi dobândit imobilul cu titlu gratuit sau,
dacă l-a dobândit cu titlu oneros, să fie de
rea-credință.
Art. 28. — Dobânditorul anterior poate cere instanței
judecătorești să acorde înscrierii sale rang preferențial
față de înscrierea efectuată la cererea unui terț care a
dobândit ulterior imobilul cu titlu gratuit sau care a fost
de rea-credință la data încheierii actului.
Art. 29. — (1) Înscrierea provizorie devine opozabilă
terților cu rangul determinat de cererea de înscriere,
sub condiție și în măsura justificării ei.
(2) Înscrierea provizorie
următoarele situații:

poate

fi

cerută

în

a) când dreptul real ce se cere a fi înscris este
afectat de o condiție suspensivă;
b) când se solicită intabularea unui drept real în
temeiul unei hotărâri judecătorești ce nu a rămas
irevocabilă;
c) dacă se dobândește un drept tabular care,
anterior, a fost înscris provizoriu;
d) dacă debitorul a consemnat sumele pentru care a
fost înscrisă ipoteca ori privilegiul imobiliar;
e) dacă pentru soluționarea cererii sunt necesare
înscrisuri suplimentare, care nu aduc însă atingere
fondului dreptului ce se cere a fi înscris și nu
fundamentează noi capete de cerere.
(3) În acest din urmă caz, solicitantul va fi înștiințat
pentru a depune într-un termen stabilit, după caz, de
registrator înscrisurile necesare, sub sancțiunea radierii
înscrierii provizorii. Dacă înscrisurile vor fi depuse în
termenul fixat, se va proceda la justificarea înscrierii

provizorii, printr-o încheiere dată de registratorul de
carte funciară.
(4) Justificarea înscrierii provizorii se va face în
temeiul consimțământului celui în contra căruia s-a
efectuat înscrierea provizorie, a unei hotărâri
judecătorești irevocabile ori a încheierii registratorului
de carte funciară, în situația ultimului caz de înscriere
provizorie menționat.
(5) Justificarea radierii dreptului de ipotecă se va
face în baza consimțământului dat în formă autentică
al titularului dreptului de ipotecă ori în temeiul unei
hotărâri judecătorești definitive și irevocabile.
Art. 30. — (1) Dacă în cartea funciară s-a înscris
un drept real, în condițiile prezentei legi, în folosul unei
persoane, se prezumă că dreptul există în folosul ei,
dacă a fost dobândit sau constituit cu bună-credință,
cât timp nu se dovedește contrariul.
(2) Dacă un drept s-a radiat din cartea funciară, se
prezumă că acel drept nu există.
Art. 31. — (1) Cuprinsul cărții funciare, în afara
îngrădirilor și excepțiilor legale, se consideră exact
numai în folosul acelei persoane care, în virtutea unui
act juridic cu titlul legal, a dobândit cu bună-credință
un drept real înscris în cartea funciară.
(2) Dobânditorul este considerat de bună-credință
dacă, la data înregistrării cererii de înscriere a dreptului
în folosul său, nu a fost notată nici o acțiune prin care
se contestă cuprinsul cărții funciare sau dacă din titlul
transmițătorului și din cuprinsul cărții funciare nu reiese
vreo neconcordanță între aceasta și situația juridică
reală.
Art. 32. — Efectul de opozabilitate al înscrierilor
este inoperant cu referire la:
a) suprafața terenurilor, destinația, categoria de
folosință, valoarea sau alte asemenea aspecte;
b) restricții aduse dreptului de proprietate prin
raporturile de vecinătate, expropriere sau prin prevederi
legale privind protecția ecologică, sistematizarea
localităților și alte asemenea aspecte.
Art. 33. — (1) În cazul în care cuprinsul cărții
funciare nu corespunde, în privința înscrierii, cu situația
juridică reală, se poate cere rectificarea sau, după caz,
modificarea acesteia.
(2) Prin rectificare se înțelege radierea, îndreptarea
sau menționarea înscrierii oricărei operațiuni,
susceptibilă a face obiectul unei înscrieri în cartea
funciară.

MONITORUL OFICIAL AL ROMÂNIEI, PARTEA I, Nr. 201/3.III.2006

9

(3) Prin modificare se înțelege orice schimbare
privitoare la aspecte tehnice ale imobilului, schimbare
care nu afectează esența dreptului care poartă asupra
acelui imobil. Modificarea nu se poate face decât la
cererea titularului dreptului de proprietate.

cere, afară de cazul când dreptul material la acțiunea
de fond nu s-a prescris.

(4) Rectificarea înscrierilor în cartea funciară se
poate face fie pe cale amiabilă, prin declarație
autentică, fie în caz de litigiu, prin hotărâre
judecătorească definitivă și irevocabilă.

(2) Dacă acțiunea în rectificare a fost înscrisă în
cartea funciară, hotărârea judecătorească va fi
opozabilă și terțelor persoane care au dobândit dreptul
după înscriere.

(5) Erorile materiale săvârșite cu prilejul înscrierilor
în cartea funciară pot fi îndreptate la cerere sau din
oficiu.

Art. 38. — Actele și faptele juridice, privitoare la
drepturile personale, la starea și capacitatea
persoanelor în legătură cu imobilele cuprinse în cartea
funciară, vor putea fi înscrise, la cerere, cu efect de
opozabilitate pentru terțe persoane.

(6) Procedura de rectificare a înscrierilor în cartea
funciară, a modificărilor și cea de îndreptare a erorilor
materiale se va stabili prin regulament aprobat de
directorul general al Agenției Naționale.
Art. 34. — Orice persoană interesată poate cere
rectificarea înscrierilor din cartea funciară dacă printr-o
hotărâre judecătorească definitivă și irevocabilă s-a
constatat că:
1. înscrierea sau actul în temeiul căruia s-a efectuat
înscrierea nu a fost valabil;
2. dreptul înscris a fost greșit calificat;

Art. 37. — (1) Hotărârea prin care s-a admis
rectificarea unei înscrieri nu va fi opozabilă persoanelor
împotriva cărora acțiunea nu a fost admisă.

Art. 39. — (1) Proprietarul unui imobil poate cere ca
intenția sa de a înstrăina sau de a ipoteca să fie
înscrisă, arătând, în acest din urmă caz, suma ce
urmează să se garanteze prin ipotecă.
(2) Dacă se săvârșește înstrăinarea sau ipotecarea,
dreptul înscris va avea rangul înscrierii intenției.
Art. 40. — (1) Înscrierea intenției de a înstrăina sau
de a ipoteca își pierde efectul prin trecerea unui
termen de două luni de la data înregistrării cererii.

3. nu mai sunt întrunite condițiile de existență a
dreptului înscris sau au încetat efectele actului juridic
în temeiul căruia s-a făcut înscrierea;

(2) Anul, luna și ziua în care înscrierea își pierde
efectul vor fi arătate atât în înscriere, cât și în
încheierea care a ordonat-o.

4. înscrierea din cartea funciară nu mai este în
concordanță cu situația reală actuală a imobilului.

Art. 41.
funciară și
cadastral
evidențelor

Art. 35. — (1) Acțiunea în rectificare, sub rezerva
prescripției dreptului material la acțiunea în fond, va fi
imprescriptibilă.
(2) Față de terțele persoane care au dobândit cu
bună-credință un drept real prin donație sau legat,
acțiunea în rectificare nu se va putea porni decât în
termen de 10 ani, socotiți din ziua când s-a înregistrat
cererea lor de înscriere, cu excepția cazului în care
dreptul material la acțiunea în fond nu s-a prescris mai
înainte.
Art. 36. — Acțiunea în rectificare, întemeiată pe
nevalabilitatea înscrierii, a titlului ce a stat la baza
acesteia sau pe greșita calificare a dreptului înscris, se
va putea îndrepta și împotriva terțelor persoane care
și-au înscris un drept real, dobândit cu bună-credință și
prin act juridic cu titlu oneros, bazându-se pe cuprinsul
cărții funciare, în termen de trei ani de la data
înregistrării cererii de înscriere formulată de
dobânditorul nemijlocit al dreptului a cărui rectificare se

— (1) Orice persoană poate cerceta cartea
celelalte evidențe care alcătuiesc registrul
de publicitate imobiliară, cu excepția
care privesc siguranța națională.

(2) La cerere, se vor elibera extrase, certificate sau
copii certificate conform cu originalul de pe cărțile
funciare, planuri sau înscrisuri, cu dovada plății tarifelor
legale.
(3) Nici o autoritate nu va putea cere trimiterea
originalului cărții funciare sau a planurilor de identificare
a imobilelor.
(4) Mapa înscrisurilor privind înscrierea atacată
poate fi cercetată de către instanța de judecată și
organele de cercetare penală, în condițiile legii.
Art. 42. — (1) Imobilul înscris în cartea funciară se
poate modifica prin alipiri, dezlipiri sau prin mărirea sau
micșorarea întinderii acestuia.
(2) Imobilul se modifică prin dezlipiri, dacă se
desparte o parcelă de un imobil. Dezlipirea unui imobil
sau a unei părți dintr-un imobil se face împreună cu
sarcinile care grevează imobilul. Imobilul grevat cu

10

MONITORUL OFICIAL AL ROMÂNIEI, PARTEA I, Nr. 201/3.III.2006

sarcini nu poate fi alipit la un alt imobil, ci va forma, în
caz de dezlipire, un imobil separat.
Art. 43. — (1) În caz de alipire sau dezlipire, se vor
efectua transcrieri, dacă o parcelă trece dintr-o carte
funciară în alta, sau reînscrieri, dacă, dezlipindu-se o
parcelă, aceasta se va trece în aceeași carte funciară
ca un imobil de sine stătător.
(2) Dacă se transcrie o parte din parcelă într-o altă
carte funciară, se va forma un imobil distinct cu număr
cadastral nou, iar restul se înscrie în vechea carte
funciară, cu menționarea noului număr cadastral și a
suprafeței imobilului, iar dacă toate imobilele înscrise
într-o carte funciară au fost transcrise, aceasta se va
închide și nu va mai putea fi redeschisă pentru noi
înscrieri.
Art. 44. — Mai mulți proprietari nu pot fi înscriși în
aceeași carte funciară decât dacă se găsesc în cazul
coproprietății, caz în care se va arăta partea indiviză a
fiecărui proprietar.
Art. 45. — (1) Dacă un imobil cu construcție —
condominiu —, din care unele părți sunt comune
indivize iar restul sunt individuale, se întocmește o
carte funciară colectivă pentru întreaga construcție, și
câte o carte funciară individuală pentru fiecare
proprietate individuală care poate fi reprezentată din
apartamente sau spații cu altă destinație decât cea de
locuință; prin asimilare, poate fi definit condominiu și
un tronson cu una sau mai multe scări, din cadrul
clădirii de locuit, în condițiile în care se poate delimita
proprietatea comună.
(2) Dreptul de proprietate comună forțată și perpetuă
pe părțile comune ale unui imobil se valorifică numai
împreună cu dreptul de proprietate exclusivă care
poartă asupra acestuia sau a unei părți determinate din
acesta.
Art. 46. — (1) Imobilele ce aparțin domeniului public
și domeniului privat al statului sau, după caz, al unității
administrativ-teritoriale se vor înscrie în cărți funciare
speciale ale unității administrativ-teritoriale pe care sunt
situate, cu excepțiile prevăzute de lege.
(2) Cărțile funciare speciale se țin de către birourile
teritoriale ale oficiului de cadastru și publicitate
imobiliară.
CAPITOLUL II
Procedura de înscriere în cartea funciară

Art. 47. — (1) Cererea de înscriere în cartea
funciară se va depune la birourile teritoriale ale oficiului

teritorial și va fi însoțită de înscrisul original sau de
copia legalizată de pe acesta, prin care se constată
actul sau faptul juridic a cărui înscriere se cere; copia
legalizată se va păstra în mapa biroului de cadastru și
publicitate imobiliară.
(2) În cazul hotărârii judecătorești, se va prezenta o
copie legalizată, cu mențiunea că este definitivă și
irevocabilă.
(3) Cererile de înscriere se vor înregistra de îndată
în registrul de intrare, cu menționarea datei și a
numărului care rezultă din ordinea cronologică a
depunerii lor.
(4) Dacă mai multe cereri au fost depuse deodată
la același birou teritorial, drepturile de ipotecă și
privilegiile vor avea același rang, iar celelalte drepturi
vor primi numai provizoriu rang egal, urmând ca prin
judecată să se hotărască asupra rangului și asupra
radierii încheierii nevalabile.
(5) Înscrierile în cartea funciară se efectuează la
cererea părților interesate, cu excepția cazurilor în
care legea prevede înscrierea din oficiu; cererea de
înscriere se îndreaptă la biroul unde se află cartea
funciară în care urmează să se facă înscrierea.
(6) Intabularea sau înscrierea provizorie poate fi
cerută de orice persoană care, potrivit înscrisului
original, hotărârii judecătorești sau hotărârii autorității
administrative, urmează să strămute, să constituie, să
modifice, să dobândească sau să stingă un drept
tabular.
(7) Înscrierea unui drept sau radierea unei sarcini
pot fi cerute:
a) de mandatarul general al celui îndrituit;
b) de oricare dintre titularii aceluiași drept.
(8) Creditorul a cărui creanță certă și exigibilă este
dovedită printr-un înscris sau printr-o hotărâre
judecătorească, ori în cazurile anume prevăzute de
lege printr-o decizie a autorității administrative, va
putea cere instanței, în numele și în folosul debitorului
său, înscrierea unui drept tabular sau radierea unei
sarcini.
(9) Debitorul care a plătit valabil creanța ipotecară a
unui cesionar neînscris în cartea funciară poate cere
radierea ipotecii, dacă înfățișează înscrisul original al
cesiunii și chitanța doveditoare a plății.
Art. 48. — (1) În cazul în care registratorul admite
cererea, dispune intabularea sau înscrierea provizorie
prin încheiere, dacă înscrisul îndeplinește următoarele
condiții:

MONITORUL OFICIAL AL ROMÂNIEI, PARTEA I, Nr. 201/3.III.2006

a) este încheiat cu respectarea formelor prescrise
de lege;
b) indică numele părților;
c) individualizează imobilul printr-un identificator unic;
d) este însoțit de o traducere legalizată, dacă actul
nu este întocmit în limba română;
e) este însoțit, după caz, de o copie a extrasului de
carte funciară pentru autentificare sau a certificatului de
sarcini ce a stat la baza întocmirii actului.
(2) Încheierea va cuprinde determinarea dreptului
sau a faptului, indicarea numărului cadastral al
imobilului și al cărții funciare, precum și a părții cărții
funciare în care urmează a se face înscrierea. De
asemenea, se vor indica pozițiile ce au fost radiate și
numele celui în favoarea sau împotriva căruia s-au
făcut înscrierile, indiferent de felul lor.
(3) În cazul în care identificarea cadastrală a
imobilului nu este posibilă, pe baza datelor existente,
vor fi folosite documentații cadastrale întocmite și
recepționate conform prevederilor prezentei legi.
Art. 49. — Dacă se constată că cererea de
înscriere în cartea funciară nu întrunește condițiile
legale, se va respinge printr-o încheiere motivată.
Despre respingerea cererii se va face mențiune în
registrul de intrare, în dreptul înregistrării acesteia,
precum și în cartea funciară.
Art. 50. — (1) Încheierea se comunică celui care a
cerut înscrierea sau radierea unui act sau fapt juridic,
precum și celorlalte persoane interesate potrivit
mențiunilor din cartea funciară, cu privire la imobilul în
cauză, în termen de 15 zile de la pronunțarea
încheierii, dar nu mai târziu de 30 de zile de la data
înregistrării cererii.
(2) Încheierea de înscriere sau de respingere poate
fi atacată cu plângere, în termen de 15 zile de la
comunicare, la biroul teritorial. Plângerea împotriva
încheierii se depune la biroul teritorial și se va înscrie
din oficiu în cartea funciară. Oficiul teritorial este obligat
să înainteze plângerea judecătoriei în a cărei rază de
competență teritorială se află imobilul, însoțită de
dosarul încheierii și copia cărții funciare.
(3) Hotărârea pronunțată de judecătorie poate fi
atacată cu apel.
(4) Hotărârea judecătorească definitivă și irevocabilă
se comunică, din oficiu, biroului teritorial de către
instanța care s-a pronunțat ultima asupra fondului.

11

(5) Înscrierea făcută în temeiul acestei hotărâri
judecătorești își produce efectele de la înregistrarea
cererii de înscriere la biroul teritorial.
(6) În cazul respingerii plângerii prin hotărâre
judecătorească definitivă și irevocabilă, notările făcute
se radiază din oficiu.
Art. 51. — (1) Înscrierile și radierile efectuate în
cărțile funciare nu pot fi rectificate decât pe baza
hotărârii instanței judecătorești definitive și irevocabile
sau pe cale amiabilă, în baza unei declarații date în
formă autentică, de titularul tabular, respectiv de titular,
în baza unei documentații cadastrale.
(2) Prevederile art. 50 se vor aplica în mod
corespunzător.
Art. 52. — (1) În cazul în care o carte funciară
urmează a fi întocmită ori completată prin înscrierea
unui imobil care nu a fost cuprins în nici o altă carte
funciară, precum și în cazul în care o carte funciară a
fost distrusă, pierdută ori a devenit nefolosibilă, în tot
sau în parte, din diferite cauze, întocmirea, completarea
și reconstituirea, după caz, se face de către
registratorul de la biroul teritorial, la cerere sau din
oficiu, cu acordul celor interesați, pe baza unei
încheieri. În acest scop se folosesc toate înscrisurile și
documentațiile tehnice existente, privitoare la imobilele
în cauză, precum și situația dreptului de proprietate.
(2) Încheierea poate fi atacată, după caz, în
condițiile art. 50 alin. (2).
Art. 53. — (1) Erorile materiale săvârșite cu prilejul
înscrierilor sau radierilor se pot îndrepta, prin încheiere
motivată, de către registratorul de la biroul teritorial, la
cerere sau din oficiu, cu comunicarea acesteia
persoanei interesate.
(2) În acest caz se vor aplica, prin asemănare,
dispozițiile art. 36—38.
Art. 54. — (1) Notarul public care a întocmit actul
privitor la un drept tabular este obligat să ceară din
oficiu înscrierea în cartea funciară la biroul teritorial în
a cărei rază de activitate se află imobilul. Despre
exercitarea acestei obligații se va face mențiune
expresă în cuprinsul actului sau, după caz, al
certificatului de moștenitor. Mențiunea se va face în
cazul în care pentru bunurile din masa succesorală s-a
deschis carte funciară sau există documentație
cadastrală. La autentificarea actelor prin care se
constituie, se modifică sau se stinge un drept real
imobiliar, notarul public va solicita un extras de carte
funciară pentru autentificare sau, după caz, certificat de

12

MONITORUL OFICIAL AL ROMÂNIEI, PARTEA I, Nr. 201/3.III.2006

sarcini. Pe perioada valabilității extrasului de carte
funciară pentru autentificare, registratorul nu va efectua
nici un fel de înscriere în cartea funciară, cu excepția
aceleia pentru care a fost eliberat extrasul.
(2) Instanța judecătorească va transmite, în termen
de 3 zile, hotărârea rămasă definitivă și irevocabilă,
constitutivă sau declarativă asupra unui drept real
imobiliar, la biroul de carte funciară al judecătoriei în a
cărei rază de activitate se află imobilul.
(3) Instanța judecătorească nu va trece la
dezbaterea în fond a acțiunii privind desființarea actului
juridic supus înscrierii, dacă acesta nu a fost înscris, în
prealabil, pentru informare, în cartea funciară.
Art. 55. — (1) Dreptul de proprietate dobândit prin
construire se va putea înscrie în cartea funciară pe
baza unui certificat eliberat de primăria localității unde
este situat imobilul, prin care se atestă, când este
cazul, faptul că proprietarul a edificat construcțiile în
conformitate cu autorizația de construire eliberată
potrivit legii, precum și a unei documentații cadastrale.
(2) Ipoteca se poate înscrie numai asupra unui
imobil în întregul său sau asupra cotei-părți aparținând
unui coproprietar. Dacă ipoteca s-a constituit asupra
unei părți din construcție, ea va fi înscrisă atât asupra
acesteia cât și asupra cotei corespunzătoare din părțile
comune indivize.
(3) Ipoteca constituită asupra unui bun viitor se
poate intabula în condițiile legii privind creditul ipotecar
pentru investițiile imobiliare, dacă în prealabil a fost
notată existența autorizației de construire și notarea
procesului-verbal de recepție parțială.
(4) În toate cazurile când prin lege se acordă un
privilegiu imobiliar sau o ipotecă legală pentru
garantarea vreunui drept sau creanțe, acestea se vor
înscrie din oficiu în cartea funciară, cu excepția situației
în care părțile renunță în mod expres la acest
beneficiu; înscrierea privilegiului sau a ipotecii legale se
face, de regulă, în temeiul înscrisului din care rezultă
creanța privilegiată sau care conferă dreptul de a lua o
inscripție ipotecară.
(5) Privilegiile sau ipotecile legale se vor înscrie
pentru suma prevăzută în înscris; dacă creanța nu este
determinată, pentru suma maximă arătată în cerere,
precum și cuantumul dobânzii. În toate cazurile,
privilegiile se înscriu și capătă rang numai în condițiile
determinate de legea care le-a instituit, iar în lipsa
vreunei mențiuni în această lege, ele primesc rang

potrivit dispozițiilor legale privitoare la înscrierea
ipotecilor.
(6) Când în înscrisul doveditor al vânzării se
învederează că prețul nu a fost plătit ori nu a fost
plătit în întregime, privilegiul pentru garantarea prețului
datorat se înscrie din oficiu, în folosul vânzătorului.
(7) Dacă vânzarea a fost desființată, privilegiul se
va radia din oficiu.
(8) Dispozițiile alin. (4) se vor aplica în mod
corespunzător în cazul schimbului sau împărțelii, pentru
diferența de valoare datorată în bani.
(9) Privilegiul pentru garantarea prețului datorat de
coproprietarul adjudecatar al imobilului supus împărțelii
se va înscrie în temeiul actului de adjudecare.
(10) Dacă ipoteca creanței novate a fost rezervată
pentru garantarea noii creanțe, aceasta se va înscrie,
în rangul vechii ipoteci sau vechiului privilegiu, în
temeiul înscrisului care face dovada novațiunii.
(11) Cel subrogat în drepturile creditorului ipotecar
sau privilegiat va putea cere înscrierea strămutării
dreptului de ipotecă sau privilegiului în temeiul
înscrisurilor ce dovedesc subrogarea.

TITLUL III
Dispoziții tranzitorii, sancțiuni și dispoziții finale
CAPITOLUL I
Dispoziții tranzitorii

Art. 56. — (1) Înscrierile făcute în conformitate cu
actele normative în vigoare în registrul de transcripțiuni
și inscripțiuni, în cărțile funciare și în cărțile de
publicitate funciară, înainte de data intrării în vigoare a
prezentei legi, își vor produce și după această dată
efectele prevăzute, cu excepția cazurilor în care
drepturile de proprietate și celelalte drepturi reale au
fost afectate în orice mod prin efectul legii.
(2) Toate documentele de evidență și publicitate
imobiliară se preiau și se conservă de către birourile
teritoriale din cadrul oficiilor teritoriale în a căror rază
de activitate se află imobilele.
(3) Executarea silită imobiliară va urma dispozițiile
Codului de procedură civilă și pentru actele de
executare începute potrivit Legii LX din anul 1881, cu
modificările aduse prin Legea nr. 54 din anul 1912.
Art. 57. — Actul juridic privind constituirea sau
transmiterea unui drept real imobiliar, valabil încheiat
anterior intrării în vigoare a prezentei legi, netranscris

MONITORUL OFICIAL AL ROMÂNIEI, PARTEA I, Nr. 201/3.III.2006

în registrul de transcripțiuni și inscripțiuni ori, după caz,
neînscris în cartea funciară, își produce efectele la
data înscrierii în cartea funciară, potrivit prevederilor
prezentei legi. Actul sub semnătură privată, valabil
încheiat, va fi luat în considerare dacă are dată certă
anterioară intrării în vigoare a Legii fondului funciar
nr. 18/1991.
Art. 58. — (1) În regiunile de carte funciară supuse
Decretului-lege nr. 115/1938 pentru unificarea
dispozițiunilor privitoare la cărțile funciare sau, după
caz, Legii nr. 242/1947 pentru transformarea cărților
funciare provizorii din vechiul Regat în cărți de
publicitate funciară, înscrierile privitoare la imobile,
cuprinse în cărțile funciare sau, după caz, în cărțile de
publicitate funciară, vor continua să fie făcute în aceste
cărți, cu respectarea și în condițiile dispozițiilor
prezentei legi.
(2) În regiunile de transcripțiuni și inscripțiuni
imobiliare, până la deschiderea cărții funciare,
privilegiile și ipotecile legale, sechestrul, urmărirea
imobilului, a fructelor și veniturilor sale, punerea în
mișcare a acțiunii penale, precum și acțiunile pentru
apărarea drepturilor reale privitoare la imobilele
neînscrise în cartea funciară vor continua să fie
înscrise în vechile registre de publicitate imobiliară.
(3) În cazul înscrierii unei construcții, a dezmembrării
sau alipirii unui corp funciar înscris într-o carte funciară
întocmită în baza Decretului-lege nr. 115/1938, precum
și pentru înscrierea imobilelor dobândite în temeiul
legilor funciare, pentru imobilul desprins se va deschide
o nouă carte funciară, potrivit prevederilor prezentei
legi.
Art. 59. — Actele și faptele juridice privind imobilele
situate pe un teritoriu administrativ, pentru care nu s-au
definitivat documentele cadastrului general, se vor
înscrie în câte o carte funciară. În aceleași condiții, se
vor înscrie și titlurile de proprietate emise în temeiul
legilor funciare. La cererea de înscriere se va atașa
documentația cadastrală la care se referă înscrierea,
întocmită de o persoană fizică sau juridică autorizată
de Agenția Națională sau de oficiile teritoriale, după
caz. Conținutul documentației cadastrale și modul de
întocmire al acesteia se stabilesc de către Agenția
Națională.
Art. 60. — Modul de înscriere a imobilelor
aparținând instituțiilor din domeniul apărării, ordinii
publice și al siguranței naționale se va stabili de către
aceste organe, împreună cu Agenția Națională.

13

Art. 61. — (1) Dacă se constată unele diferențe
între suprafețele înscrise în actele de proprietate și
situația reală din teren, rezultată din măsurătorile
executate pentru întocmirea cadastrului general,
consiliile locale îi vor înștiința pe proprietarii interesați.
(2) Plusurile și minusurile de teren de pe aceeași
unitate administrativ-teritorială se compensează între
proprietarii în cauză.
(3) Plusurile și minusurile de teren se stabilesc de
către persoanele autorizate care efectuează măsurătorile
și se comunică celor în cauză și primarilor.
Art. 62. — Orice neînțelegeri cu privire la
identificarea și măsurarea parcelelor de teren, precum
și cu privire la proprietarii acestora, se vor soluționa de
către instanțele judecătorești.
Art. 63. — (1) Agenția Națională întocmește, în
termen de 30 de zile de la data intrării în vigoare a
prezentei legi, regulamentul de organizare și funcționare
a birourilor teritoriale din cadrul oficiilor teritoriale.
(2) Persoanele autorizate privind desfășurarea
activității de realizare și de verificare a lucrărilor de
specialitate din domeniul cadastrului, geodeziei și
cartografiei de către persoanele fizice și juridice
autorizate pe teritoriul României, vor proceda, în baza
legii speciale, la constituirea unei uniuni profesionale.
CAPITOLUL II
Sancțiuni

Art. 64. — (1) Ministerul Administrației și Internelor,
prin Agenția Națională, este împuternicit să controleze
activitatea tuturor persoanelor fizice și juridice, care
desfășoară activități pe teritoriul României în domeniile
cadastrului, geodeziei și cartografiei.
(2) Constituie contravenții următoarele fapte:
a) folosirea în documente oficiale a datelor cu
privire la proprietari, terenuri sau construcții, altele
decât cele înscrise în documentele cadastrale realizate
în condițiile prezentei legi;
b) refuzul proprietarilor de imobile de a permite
accesul personalului de execuție pentru realizarea
lucrărilor de cadastru, a celor geodezice, topografice și
fotogrammetrice, cu excepția Ministerului Apărării
Naționale, Ministerului Administrației și Internelor,
Serviciului Român de Informații, Serviciului de Informații
Externe, Serviciului de Protecție și Pază și persoanelor
juridice din sectorul de apărare;

14

MONITORUL OFICIAL AL ROMÂNIEI, PARTEA I, Nr. 201/3.III.2006

c) refuzul de a pune la dispoziția Agenției Naționale
sau instituțiilor subordonate a documentațiilor de
specialitate utilizabile la lucrările de cadastru de către
cei care le dețin, cu excepția Ministerului Apărării
Naționale, Ministerului Administrației și Internelor,
Serviciului Român de Informații, Serviciului de Informații
Externe, Serviciului de Protecție și Pază și persoanelor
juridice din sectorul de apărare;
d) publicarea, difuzarea sau utilizarea cu bună știință
a datelor, documentelor și informațiilor de specialitate
elaborate sau aflate în administrarea Agenției Naționale
ori unităților subordonate fără acordul acestora,
după caz;
e) executarea lucrărilor de geodezie, cartografie,
cadastru, fotogrammetrie și teledetecție fără avizele de
execuție eliberate de Agenția Națională sau de oficiile
de cadastru și publicitate imobiliară, după caz;
f) realizarea și verificarea lucrărilor de specialitate
din domeniile cadastrului, geodeziei și cartografiei, fără
autorizație legală;
g) nerespectarea sau încălcarea regulamentelor,
normelor, metodologiilor și standardelor din domeniile
cadastrului, geodeziei și cartografiei, precum și din
domeniul publicității imobiliare;
h) nerespectarea prevederilor legale cu privire la
întocmirea, evidența, multiplicarea și păstrarea datelor
și documentelor cu caracter secret;
i) întocmirea de acte translative de proprietate fără
extras de carte funciară.
(3) Faptele prevăzute la alin. (2) lit. a) și b) se
sancționează cu amendă de la 200 lei (RON) la 500 lei
(RON), iar cele prevăzute la alin. (2) lit. c)—i) cu
amendă de la 1.000 lei (RON) la 2.000 lei (RON)
și/sau suspendarea autorizației.
(4) Amenzile se aplică persoanelor fizice și juridice,
după caz, și se vor actualiza prin ordin al ministrului
administrației și internelor, pe baza indicilor de inflație
stabiliți de Institutul Național de Statistică.
Art. 65. — (1) Constatarea contravențiilor și
aplicarea sancțiunilor se realizează de către Agenția
Națională, prin împuterniciții săi.
(2) Contravențiilor prevăzute în prezenta lege le sunt
aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.
(3) Degradarea sau distrugerea bornelor, reperelor,
mărcilor de nivelment și a semnalelor din rețeaua

geodezică națională, amplasate în subsol, pe sol ori pe
construcții, sau împiedicarea unor măsuri de conservare
a acestor bunuri constituie infracțiune de distrugere și
se pedepsește potrivit prevederilor art. 217 din Codul
penal.
(4) De asemenea, constituie infracțiune de tulburare
de posesie și se pedepsește, potrivit prevederilor
art. 220 din Codul penal, modificarea cu intenție a
materializărilor limitelor de proprietate, înființarea sau
mutarea semnelor de hotar și a reperelor de marcare
a limitelor de zonă a căii ferate, drumurilor, canalelor,
aeroporturilor, porturilor, căilor navigabile, delimitărilor
de hotare cadastrale, silvice, geologice și miniere, fără
aprobarea prevăzută de lege.
CAPITOLUL III
Dispoziții finale

Art. 66. — (1) În termen de 10 zile de la data
definitivării lucrărilor de introducere sau întreținere a
cadastrului general pe o unitate administrativ-teritorială —
comună, oraș sau municipiu —, oficiul teritorial
transmite birourilor teritoriale documentele tehnice
cadastrale de pe teritoriul fiecărei unități administrativteritoriale, în vederea întocmirii din oficiu a cărților
funciare ale imobilelor.
(2) Oficiile teritoriale și birourile teritoriale realizează,
păstrează și asigură conservarea copiilor de siguranță
de pe documentele de cadastru, geodezie, cartografie
și publicitate imobiliară, inclusiv de pe microfilme sau
suporturi informatice.
Art. 67. — Sistemele informaționale specifice
domeniilor de activitate se realizează de către
autoritățile publice centrale care răspund de domeniile
respective.
Art. 68. — (1) Informațiile referitoare la rețeaua
geodezică națională, hărțile oficiale, cadastrul general și
publicitatea imobiliară sunt informații publice și
reprezintă bun proprietate publică a statului și sunt în
administrarea Agenției Naționale prin unitățile
subordonate. Aceste informații se pot consulta și sunt
accesibile oricăror persoane fizice sau juridice contra
cost, cu excepția informațiilor privind siguranța
națională.
(2) Informațiile menționate mai sus pot fi consultate
gratuit de către autoritățile publice centrale și locale în
vederea realizării proiectelor de interes național.

MONITORUL OFICIAL AL ROMÂNIEI, PARTEA I, Nr. 201/3.III.2006

15

Art. 69. — (1) Prezenta lege intră în vigoare la
90 de zile de la publicarea ei în Monitorul Oficial al
României, Partea I.

— art. 37—43 din Legea fondului funciar nr. 59 din
29 octombrie 1974, publicată în Buletinul Oficial
nr. 138 din 5 noiembrie 1974, cu modificările ulterioare;

(2) La data finalizării lucrărilor de cadastru general
și a registrelor de publicitate imobiliară pentru întreg
teritoriul administrativ al unei unități administrativteritoriale își încetează aplicabilitatea, pentru teritoriul
respectiv, următoarele dispoziții legale:

— anexa nr. 1 la Decretul nr. 146/1985 privind
înființarea colectivelor de lucrări cadastrale;

— art. 1801, 1802 și 1816—1823 din Codul civil;
— art. 710—720 din Codul de procedură civilă, cu
excepția prevederilor referitoare la amanet;
— Decretul-lege nr. 115 din 27 aprilie 1938 pentru
unificarea dispozițiilor referitoare la cărțile funciare,
publicat în Monitorul Oficial, Partea I, nr. 95 din
27 aprilie 1938, cu modificările ulterioare;
— Legea nr. 242 din 12 iulie 1947 pentru
transformarea cărților funciare provizorii din vechiul
Regat în cărți de publicitate funciară, publicată în
Monitorul Oficial nr. 157 din 12 iulie 1947, cu
modificările ulterioare;
— Decretul nr. 2.142 din 12 iunie 1930 pentru
funcționarea cărților funduare centrale pentru căile
ferate și canaluri;
— Legea LX din anul 1881 privitoare la executarea
silită imobiliară, cu modificările ulterioare.
(3) După definitivarea cadastrului la nivelul întregii
țări, se abrogă:
— art. 1801, 1802 și 1816—1823 din Codul civil;
— art. 710—720 din Codul de procedură civilă, cu
excepția prevederilor referitoare la amanet;
— Decretul-lege nr. 115 din 27 aprilie 1938 pentru
unificarea dispozițiilor referitoare la cărțile funciare,
publicat în Monitorul Oficial, Partea I, nr. 95 din
27 aprilie 1938, cu modificările ulterioare;
— Legea nr. 242 din 12 iulie 1947 pentru
transformarea cărților funciare provizorii din vechiul
Regat în cărți de publicitate funciară, publicată în
Monitorul Oficial nr. 157 din 12 iulie 1947, cu
modificările ulterioare;
— Decretul nr. 2.142 din 12 iunie 1930 pentru
funcționarea cărților funduare centrale pentru căile
ferate și canaluri;
— Legea LX din anul 1881 privitoare la executarea
silită imobiliară, cu modificările ulterioare.
(4) La data intrării în vigoare a prezentei legi se
abrogă:

— Decretul nr. 305 din 15 septembrie 1971 privind
activitatea
geodezică,
topofotogrammetrică
și
cartografică, precum și procurarea, deținerea și
folosirea datelor și documentelor rezultate din această
activitate, publicat în Buletinul Oficial nr. 111 din
26 septembrie 1971;
— orice alte dispoziții contrare prezentei legi.
N O T Ă:

Reproducem mai jos prevederile art. II, IV, IV1, V și
VIII din Ordonanța de urgență a Guvernului nr. 41/2004
pentru modificarea și completarea Legii cadastrului și a
publicității imobiliare nr. 7/1996, publicată în Monitorul
Oficial al României, Partea I, nr. 509 din 7 iunie 2004,
aprobată cu modificări și completări prin Legea
nr. 499/2004, publicată în Monitorul Oficial al României,
Partea I, nr. 1.069 din 17 noiembrie 2004, care nu
sunt încorporate în textul republicat al Legii nr. 7/1996
și care se aplică, în continuare, ca dispoziții proprii
acestei ordonanțe de urgență:
îArt. II. — (1) Până la preluarea lor, birourile de
carte funciară și personalul acestora își vor continua
activitatea în cadrul judecătoriilor, în acord cu
procedurile menționate în cadrul titlului II cap. II din
Legea cadastrului și publicității imobiliare nr. 7/1996, cu
modificările și completările ulterioare, și ale Ordinului
ministrului justiției nr. 2.371/C/1997 pentru aprobarea
Regulamentului de organizare și funcționare a birourilor
de carte funciară ale judecătoriilor, cu modificările
ulterioare.
(2) Birourile de carte funciară din cadrul
judecătoriilor vor continua să colecteze taxele și tarifele
cu privire la activitatea de publicitate imobiliară până la
data la care vor fi preluate efectiv de oficiile de
cadastru și publicitate imobiliară.
.....................................................................................
Art. IV. — Agenția Națională de Cadastru și
Publicitate Imobiliară va întocmi și va publica un plan
și un raport anual de activitate.
Art. IV 1 . — În îndeplinirea obligațiilor legale
referitoare la publicitatea imobiliară, măsurile care se
au în vedere se stabilesc prin protocolul încheiat de
Agenția Națională de Cadastru și Publicitate Imobiliară
și Uniunea Națională a Notarilor Publici din România.

16

MONITORUL OFICIAL AL ROMÂNIEI, PARTEA I, Nr. 201/3.III.2006

Art. V. — (1) Spațiile aflate în proprietatea privată a
statului și în administrarea oficiilor județene de
cadastru, geodezie și cartografie și al municipiului
București, respectiv în administrarea tribunalelor pentru
birourile de carte funciară în care își desfășoară
activitatea aceste oficii și cel al municipiului București,
Institutul de Cadastru, Geodezie, Fotogrammetrie și
Cartografie și birourile de carte funciară care își
desfășoară activitatea în imobile separate trec în
administrarea Agenției Naționale de Cadastru și
Publicitate Imobiliară și în folosința gratuită a oficiilor
de cadastru și publicitate imobiliară județene și al
municipiului București și a Centrului Național de
Geodezie, Cartografie, Fotogrammetrie și Teledetecție.

(4) Patrimoniul Oficiului Național de Cadastru,
Geodezie și Cartografie, al oficiilor județene de
cadastru, geodezie și cartografie și al municipiului
București, al Institutului de Cadastru, Geodezie,
Fotogrammetrie și Cartografie și bunurile materiale și
arhiva utilizate de birourile de carte funciară trec în
proprietatea Agenției Naționale de Cadastru și
Publicitate Imobiliară. De la data intrării în vigoare a
prezentei ordonanțe de urgență bunurile în cauză vor
fi preluate de structurile nou-create, prin protocol,
conform

planului

aprobat

prin

ordin

comun

al

directorului general al Agenției Naționale de Cadastru
și Publicitate Imobiliară și al ministrului justiției, dar nu

(2) Spațiile aflate în proprietatea publică a statului și
în administrarea oficiilor județene de cadastru, geodezie
și cartografie și al municipiului București, respectiv în
administrarea judecătoriilor pentru birourile de carte
funciară care își desfășoară activitatea în imobile
separate, trec în administrarea Agenției Naționale de
Cadastru și Publicitate Imobiliară și în folosința gratuită
a oficiilor de cadastru și publicitate imobiliară județene
și al municipiului București.

mai târziu de 31 decembrie 2004.

(3) Spațiile aflate în incinta instanțelor judecătorești
se eliberează până la data de 31 decembrie 2004.

redefinește ca «sistem informațional specific domeniului

.........................................................................................
Art. VIII. — În cuprinsul actelor normative în vigoare,
ori de câte ori se fac trimiteri la dispoziții abrogate sau
modificate în temeiul prezentei ordonanțe de urgență,
trimiterea se va considera a fi făcută, când este cazul,
la dispozițiile corespunzătoare care le înlocuiesc, cu
excepția sintagmei «cadastru de specialitate», care se
de activitate».“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 201/3.III.2006 conține 16 pagini.

Prețul: 1,15 lei noi/11.500 lei vechi

&JUYDGY|113770]
ISSN 1453—4495

