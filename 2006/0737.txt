Anul 174 (XVIII) — Nr. 737

PARTEA

I

LEGI, DECRETE, HOTĂRÂRI ȘI ALTE ACTE

Marți, 29 august 2006

SUMAR

Nr.

Pagina

1.050. — Hotărâre privind cerințele minime pentru
asigurarea securității și sănătății lucrătorilor din
industria extractivă de foraj ......................................

1–10

1.058. — Hotărâre privind cerințele minime pentru
îmbunătățirea securității și protecția sănătății
lucrătorilor care pot fi expuși unui potențial risc
datorat atmosferelor explozive..................................

11–15

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI

HOTĂRÂRI

Nr.

1.414. — Ordin al ministrului administrației și internelor
privind modificarea anexei nr. 1 la Ordinul
ministrului administrației și internelor nr. 1.319/2006
pentru aprobarea formularului-tip al procesuluiverbal de constatare și sancționare a contravențiilor
în domeniul arhivistic, precum și a modelului de
legitimație a persoanelor împuternicite să folosească
modelul de proces-verbal ........................................

GUVERNULUI

15–16

ROMÂNIEI

GUVERNUL ROMÂNIEI

HOTĂRÂRE
privind cerințele minime pentru asigurarea securității și sănătății
lucrătorilor din industria extractivă de foraj
În temeiul art. 108 din Constituția României, republicată, și al art. 51 alin. (1) lit. b) din Legea securității
și sănătății în muncă nr. 319/2006,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Prezenta hotărâre stabilește cerințele
minime de protecție în domeniul securității și sănătății în
muncă a lucrătorilor din industria extractivă de foraj.
(2) Prevederile Legii securității și sănătății în muncă
nr. 319/2006 se aplică în întregime domeniului prevăzut la
alin. (1), fără a aduce atingere prevederilor mai restrictive
și/sau specifice conținute în prezenta hotărâre.
Art. 2. — Pentru aplicarea prezentei hotărâri, termenii și
expresiile de mai jos semnifică, după cum urmează:

a) industrie extractivă de foraj — toate ramurile industriei
în care se desfășoară activitățile de extracție, în sensul
strict al termenului, de substanțe minerale utile prin forare
de puțuri de sonde și/sau prospecțiuni pentru asemenea
extracții și/sau pregătirea pentru vânzarea materiilor prime
extrase;
b) loc de muncă — ansamblul locurilor destinate
amplasării de posturi de lucru în cadrul activităților și
instalațiilor legate direct sau indirect de industriile extractive
de foraj, inclusiv locurile de cazare la care lucrătorii au
acces în cadrul activității lor.
Art. 3. — Prevederile prezentei hotărâri nu se aplică
activităților de prelucrare a materiilor prime extrase.

2

MONITORUL OFICIAL AL ROMÂNIEI, PARTEA I, Nr. 737/29.VIII.2006
CAPITOLUL II
Obligațiile angajatorilor

Art. 4. — Pentru a asigura securitatea și sănătatea
lucrătorilor, angajatorul este obligat să ia măsurile necesare
pentru ca:
a) locurile de muncă să fie proiectate, construite,
echipate, date în folosință, exploatate și întreținute astfel
încât să permită lucrătorilor efectuarea sarcinilor de muncă
fără a pune în pericol securitatea și/sau sănătatea proprie
și/sau a celorlalți lucrători;
b) exploatarea locurilor de muncă în prezența lucrătorilor
să se facă sub supravegherea unei persoane responsabile;
c) activitățile care comportă un risc special să fie
încredințate numai personalului competent și să se execute
conform instrucțiunilor date;
d) toate instrucțiunile de securitate să fie redactate
astfel încât să poată fi înțelese de către toți lucrătorii la
care se referă;
e) locurile de muncă să fie dotate cu instalații de prim
ajutor adecvate;
f) toate exercițiile de securitate necesare să se
efectueze periodic.
Art. 5. — Angajatorul trebuie să se asigure că este
întocmit și ținut la zi un document referitor la securitate și
sănătate, denumit în continuare document de securitate și
sănătate, care îndeplinește cerințele prevăzute la art. 7, 12,
16 și 17 din Legea nr. 319/2006.
Art. 6. — Documentul de securitate și sănătate face
dovada în special că:
a) sunt determinate și evaluate riscurile la care sunt
expuși lucrătorii la locul de muncă;
b) se iau măsurile corespunzătoare pentru a se atinge
obiectivele prezentei hotărâri;
c) proiectarea, utilizarea și întreținerea locului de muncă
și ale echipamentelor prezintă securitate.
Art. 7. — Documentul de securitate și sănătate se
întocmește înainte de începerea lucrării și trebuie revizuit
dacă locul de muncă suferă modificări majore, extinderi
sau transformări.
Art. 8. — În situația în care la același loc de muncă
sunt prezenți lucrători din diferite întreprinderi, fiecare
angajator răspunde de toate problemele care țin de
responsabilitatea sa.
Art. 9. — Angajatorul care are responsabilitatea locului
de muncă coordonează punerea în aplicare a tuturor
măsurilor privitoare la securitatea și sănătatea lucrătorilor și
înscrie în documentul de securitate și sănătate scopul,
măsurile și modalitățile de punere în aplicare a acestei
coordonări.
Art. 10. — Dispozițiile art. 9 nu aduc atingere
răspunderii individuale a angajatorilor prevăzute de Legea
nr. 319/2006.
Art. 11. — (1) Angajatorul trebuie să raporteze fără
întârziere autorităților prevăzute la art. 27 alin. (1) din
Legea nr. 319/2006 orice accident de muncă grav și/sau
mortal, precum și orice pericol grav.
(2) Dacă este necesar, angajatorul actualizează
documentul de securitate și sănătate, înregistrând măsurile
luate pentru evitarea evenimentelor prevăzute la alin. (1).
Art. 12. — Angajatorul trebuie să ia măsurile de
precauție corespunzătoare în funcție de metoda de
exploatare:
a) pentru a evita, detecta și combate declanșarea și
propagarea incendiilor și exploziilor; și
b) pentru a evita formarea atmosferelor explozive și/sau
nocive pentru sănătate.

Art. 13. — Angajatorul trebuie să prevadă și să întrețină
mijloace corespunzătoare de evacuare și salvare pentru a
asigura, în caz de pericol, evacuarea lucrătorilor de la
locurile de muncă, rapid și în deplină securitate.
Art. 14. — Angajatorul trebuie să ia măsurile necesare
pentru asigurarea sistemelor de alarmă și a altor mijloace
de comunicare necesare care să permită, în caz de
nevoie, declanșarea imediată a operațiilor de asistență,
prim ajutor, de evacuare și salvare.
CAPITOLUL III
Informarea, consultarea și participarea lucrătorilor
Art. 15. — Lucrătorii și/sau reprezentanții lor trebuie să
fie informați asupra tuturor măsurilor luate cu privire la
securitatea și sănătatea la locurile de muncă și, în special,
asupra celor privind punerea în aplicare a prevederilor
art. 4—14, fără a se aduce atingere prevederilor art. 16
și 17 din Legea nr. 319/2006.
Art. 16. — Informațiile trebuie să fie pe înțelesul
lucrătorilor vizați.
Art. 17. — Consultarea și participarea lucrătorilor și/sau
a reprezentanților acestora trebuie să se facă în
conformitate cu prevederile art. 18 din Legea nr. 319/2006.
CAPITOLUL IV
Supravegherea medicală
Art. 18. — Pentru a asigura supravegherea medicală
corespunzătoare a lucrătorilor, în funcție de riscurile privind
securitatea și sănătatea lor la locul de muncă, se iau
măsuri în conformitate cu reglementările legale în domeniu.
Art. 19. — Măsurile menționate la art. 18 se stabilesc
astfel încât să permită fiecărui lucrător să beneficieze sau
să fie supus unui examen medical înainte de începerea
activităților prevăzute la art. 2 și, ulterior, în mod periodic.
Art. 20. — Supravegherea medicală a lucrătorilor în
cadrul sistemului național de sănătate se asigură prin
structurile medicale de medicină a muncii care funcționează
potrivit reglementărilor Ministerului Sănătății Publice.
CAPITOLUL V
Dispoziții finale
Art. 21. — Locurile de muncă ce se vor crea după data
intrării în vigoare a prezentei hotărâri trebuie să
îndeplinească cerințele minime de securitate și sănătate
prevăzute în anexele nr. 1—3.
Art. 22. — Locurile de muncă existente la data intrării
în vigoare a prezentei hotărâri trebuie să îndeplinească
cerințele minime de securitate și sănătate prevăzute în
anexe, până cel târziu la data aderării României la
Uniunea Europeană.
Art. 23. — Dacă, după data intrării în vigoare a
prezentei hotărâri, locurile de muncă sunt supuse unor
modificări, extinderi și/sau transformări, angajatorul ia
măsurile necesare pentru ca aceste modificări, extinderi
și/sau de transformări să fie în conformitate cu cerințele
minime corespunzătoare prevăzute în anexe.
Art. 24. — Prevederile anexelor nr. 1—3 se adaptează
în funcție de evoluția acquis-ului comunitar și a
standardizării cu privire la industria extractivă de foraj
și/sau de progresul tehnic, evoluția reglementărilor sau
specificațiilor internaționale ori a noilor descoperiri în
domeniul industriei extractive de foraj.
Art. 25. — Anexele nr. 1—3 fac parte integrantă din
prezenta hotărâre.

3

MONITORUL OFICIAL AL ROMÂNIEI, PARTEA I, Nr. 737/29.VIII.2006
Art. 26. — Dispozițiile prevederilor din anexe se aplică
ori de câte ori acestea sunt necesare datorită
caracteristicilor locului de muncă, în funcție de activitate, de
împrejurări sau de un risc specific.
Art. 27. — Prezenta hotărâre intră în vigoare la data de
1 octombrie 2006.
Art. 28. — De la data aderării României la Uniunea
Europeană, Ministerul Muncii, Solidarității Sociale și Familiei
va raporta Comisiei Europene, la fiecare 5 ani, despre

aplicarea prevederilor prezentei hotărâri, prezentând
totodată punctele de vedere ale partenerilor sociali.
´
Prezenta hotărâre transpune Directiva 92/91/CEE privind
cerințele minime pentru îmbunătățirea securității și protecției
sănătății lucrătorilor din industria extractivă de foraj,
publicată în Jurnalul Oficial al Comunităților Europene
(JOCE) nr. L 348/1992.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul economiei și comerțului,
Codruț Ioan Șereș
Ministrul sănătății publice,
Gheorghe Eugen Nicolăescu
p. Ministrul integrării europene,
Adrian Ciocănea,
secretar de stat
București, 9 august 2006.
Nr. 1.050.
ANEXA Nr. 1

CERINȚE MINIME COMUNE

aplicabile sectoarelor de foraj terestru și marin
1. Stabilitate și soliditate
Locurile de muncă trebuie proiectate, construite,
instalate, exploatate, supravegheate și întreținute pentru a
putea rezista forțelor exterioare la care pot fi supuse.
Ele trebuie să aibă structura și soliditatea
corespunzătoare în funcție de utilizare.
2. Supraveghere și organizare
2.1. Organizarea locurilor de muncă
2.1.1. Locurile de muncă trebuie să fie astfel organizate
încât să asigure o protecție adecvată împotriva riscurilor.
Acestea trebuie menținute curate, iar substanțele sau
depunerile periculoase trebuie îndepărtate ori ținute sub
supraveghere, pentru a nu pune în pericol securitatea și
sănătatea lucrătorilor.
2.1.2. Posturile de lucru trebuie să fie proiectate și
construite după principii ergonomice, ținându-se seama de
necesitatea lucrătorilor de a putea urmări derularea
operațiunilor de la postul lor de lucru.
2.1.3. Zonele în care există riscuri specifice trebuie
delimitate și semnalizate.
2.2. Persoană responsabilă
La orice loc de muncă ocupat de lucrători trebuie să
existe în permanență o persoană responsabilă desemnată
de angajator, care să aibă calitățile și competența necesare
acestei funcții.
Angajatorul poate să își asume el însuși responsabilitatea
pentru locul de muncă la care se face referire în paragraful
anterior, dacă are calitățile și competența necesare.
2.3. Supravegherea
Pentru asigurarea securității și protecției sănătății
lucrătorilor pe parcursul tuturor operațiilor, trebuie asigurată
supravegherea de către persoane care au calitățile și
competența cerute de această funcție, desemnate de către
angajator sau în numele acestuia, și care acționează în
interesul acestuia.
Angajatorul poate să își asume personal supravegherea
la care se face referire în primul paragraf, dacă are
calitățile și competența necesare.

2.4. Lucrători competenți
La fiecare loc de muncă ocupat de lucrători trebuie să
se găsească un număr suficient de lucrători care să aibă
calitățile, experiența și pregătirea necesare pentru a
îndeplini sarcinile ce le sunt încredințate.
2.5. Informare, instruire și pregătire
Lucrătorii trebuie să beneficieze de informare, instruire și
pregătire sau perfecționare profesională, necesare pentru
asigurarea securității și protecția sănătății lor.
Angajatorul trebuie să se asigure că lucrătorii primesc
instrucțiuni pe înțelesul lor, astfel încât să nu pună în
pericol propria securitate și sănătate sau pe a celorlalți
lucrători.
2.6. Instrucțiuni scrise
Pentru fiecare loc de muncă trebuie elaborate
instrucțiuni scrise, care să cuprindă reguli ce trebuie
respectate în scopul asigurării securității și sănătății
lucrătorilor și al utilizării în siguranță a utilajelor.
Aceste instrucțiuni trebuie să includă informații cu privire
la utilizarea echipamentelor de intervenție, precum și la
măsurile ce trebuie luate la locul de muncă sau în
apropierea acestuia, în caz de urgență.
2.7. Metode sigure de lucru
La fiecare loc de muncă sau pentru fiecare activitate
trebuie aplicate metode sigure de lucru.
2.8. Permise de lucru
În cazul în care documentul de securitate și sănătate
prevede acest lucru, trebuie introdus un sistem de permise
de lucru pentru executarea lucrărilor periculoase și pentru
executarea lucrărilor care nu sunt, în mod normal,
periculoase, dar care, în interacțiune cu alte activități, pot
genera pericole grave.
Permisele de lucru trebuie emise înainte de începerea
lucrului de persoana desemnată în acest scop și trebuie să
conțină condițiile ce trebuie îndeplinite și măsurile ce
trebuie luate înainte, în timpul lucrului și după lucru.

4

MONITORUL OFICIAL AL ROMÂNIEI, PARTEA I, Nr. 737/29.VIII.2006

2.9. Revizuirea periodică a măsurilor de securitate și de
sănătate
Angajatorul trebuie să asigure revizuirea periodică a
măsurilor referitoare la securitatea și sănătatea lucrătorilor,
inclusiv a sistemului de gestionare a securității și sănătății,
pentru a fi în concordanță cu prevederile prezentei hotărâri.
3. Utilaje și instalații mecanice și electrice
3.1. Generalități
În momentul alegerii, instalării, punerii în funcțiune,
exploatării și întreținerii utilajelor mecanice și electrice
trebuie să se acorde atenția cuvenită securității și sănătății
lucrătorilor, luându-se în considerare prevederile prezentei
hotărâri, ale Hotărârii Guvernului nr. 119/2004 privind
stabilirea condițiilor pentru introducerea pe piață a mașinilor
industriale, precum și ale legislației naționale care transpun
Directiva 89/655 CEE.
Dacă utilajele sunt amplasate într-o zonă în care există
sau pot să existe riscuri de incendiu ori de explozie
datorate aprinderii unor gaze, vapori sau lichide volatile,
atunci acestea trebuie să corespundă utilizării într-o astfel
de zonă.
Utilajele trebuie să fie prevăzute, dacă este necesar, cu
dispozitive de protecție adecvată și sisteme de securitate
în caz de avarie.
3.2. Dispoziții specifice
Utilajele și instalațiile mecanice trebuie să prezinte o
rezistență suficientă, să nu prezinte defecte evidente și să
corespundă scopului în care au fost realizate.
Utilajele și instalațiile electrice trebuie să aibă o
capacitate și o putere corespunzătoare scopului în care au
fost destinate.
4. Întreținere
4.1. Întreținere generală
Este necesară stabilirea unui program adecvat privind
verificarea sistematică, întreținerea și, dacă este cazul,
testarea utilajelor și instalațiilor mecanice și electrice.
Întreținerea, verificarea și testarea oricărei părți a
instalației sau a utilajului trebuie efectuate de către o
persoană competentă.
Procesele-verbale de verificare și testare trebuie
întocmite și păstrate în mod corespunzător.
4.2. Întreținerea echipamentului de protecție
Echipamentul de protecție trebuie să fie corespunzător,
pregătit pentru utilizare și în perfectă stare de funcționare
în orice moment.
Întreținerea trebuie făcută ținându-se seama de
activitățile exercitate.
5. Controlul puțurilor
În timpul operațiilor de foraj trebuie să fie prevăzute
echipamente corespunzătoare pentru controlul puțurilor, în
scopul prevenirii riscurilor de erupție.
La amplasarea acestor echipamente trebuie să se țină
seama de caracteristicile puțului forat și de condițiile de
exploatare.
6. Protecția împotriva atmosferelor nocive și riscurilor
de explozie
6.1. Trebuie luate măsuri pentru evaluarea prezenței
substanțelor nocive și/sau potențial explozive în atmosferă
și pentru măsurarea concentrației acestor substanțe.
Dacă documentul de securitate și sănătate prevede
acest lucru, trebuie montate dispozitive de supraveghere
care să înregistreze și să măsoare concentrațiile de gaz,
automat și continuu, în punctele menționate, dispozitive de
alarmă automate, sisteme de decuplare automată a
instalațiilor electrice și sisteme de oprire automată a
motoarelor cu ardere internă.
Dacă sunt prevăzute măsurători automate, valorile
determinate trebuie înregistrate și păstrate în documentul
de securitate și sănătate.

6.2. Protecția împotriva atmosferelor nocive
6.2.1. Dacă se acumulează sau există riscul să se
acumuleze în atmosferă substanțe nocive, trebuie luate
măsuri adecvate pentru a se asigura reținerea lor la sursă
și îndepărtarea lor.
Sistemul trebuie să fie capabil să disperseze aceste
substanțe nocive, astfel încât să nu prezinte niciun risc
pentru lucrători.
6.2.2. Fără a aduce atingere prevederilor Hotărârii
Guvernului nr. 1.048/2006 privind cerințele minime de
securitate și sănătate pentru utilizarea de către lucrători a
echipamentelor individuale de protecție la locul de muncă,
în zonele în care lucrătorii pot fi expuși atmosferelor nocive
pentru sănătatea lor, trebuie să existe un număr suficient
de aparate respiratorii și echipamente de reanimare
corespunzătoare.
În asemenea cazuri, trebuie să fie prezent la locul de
muncă un număr suficient de lucrători instruiți să
folosească asemenea echipamente.
Echipamentul trebuie să fie depozitat și întreținut
corespunzător.
6.2.3. În cazul în care în atmosferă există sau poate
exista hidrogen sulfurat ori alte gaze toxice, trebuie să
existe și să fie pus la dispoziția organelor de control un
plan de protecție care să precizeze echipamentele
disponibile și măsurile preventive adoptate.
6.3. Prevenirea riscurilor de explozie
6.3.1. Trebuie luate toate măsurile necesare pentru
prevenirea apariției și formării atmosferelor explozive.
6.3.2. În interiorul zonelor care prezintă riscuri de
explozie, trebuie luate toate măsurile pentru a împiedica
aprinderea atmosferei explozive.
6.3.3. Trebuie stabilit un plan de prevenire a exploziilor,
precizându-se echipamentele și măsurile ce trebuie luate.
7. Căi și ieșiri de urgență
7.1. Căile și ieșirile de urgență trebuie să fie libere și
să conducă în modul cel mai direct spre exterior sau într-o
zonă de securitate, la un punct de adunare ori la un post
de evacuare sigur.
7.2. În caz de pericol, lucrătorii trebuie să poată evacua
rapid și în condiții de securitate maximă toate locurile de
muncă.
7.3. Numărul, distribuția și dimensiunile căilor și ieșirilor
de urgență se fac în funcție de folosirea, dotarea și
dimensiunile locurilor de muncă, precum și de numărul
maxim de persoane prezente.
Încăperile de cazare și de repaus trebuie să aibă cel
puțin două ieșiri de urgență separate, situate cât mai
departe posibil una de cealaltă și care să conducă spre o
zonă sigură, un punct de adunare sigur sau un punct de
evacuare sigur.
7.4. Ușile de urgență trebuie să se deschidă spre
exterior sau, dacă acest lucru nu este posibil de realizat,
atunci trebuie să fie glisante.
Ușile de urgență nu trebuie să fie încuiate sau blocate,
astfel încât să nu poată fi deschise ușor și imediat de
către persoanele care ar avea nevoie să le utilizeze în caz
de urgență.
7.5. Căile și ieșirile de urgență speciale trebuie
semnalizate în conformitate cu prevederile Hotărârii
Guvernului nr. 971/2006 privind cerințele minime pentru
semnalizarea de securitate și/sau de sănătate la locul de
muncă.
7.6. Ușile de urgență nu trebuie încuiate.
Căile și ieșirile de urgență, precum și căile de circulație
și ușile de acces către acestea trebuie să fie libere, astfel
încât să poată fi utilizate în orice moment, fără opreliști.
7.7. Căile și ieșirile de urgență, care necesită iluminare,
trebuie prevăzute și cu iluminare de siguranță de

MONITORUL OFICIAL AL ROMÂNIEI, PARTEA I, Nr. 737/29.VIII.2006
intensitate corespunzătoare, în eventualitatea unei
întreruperi a alimentării cu energie electrică.
8. Aerisirea locurilor de muncă închise
8.1. În locurile de muncă închise trebuie să se asigure
suficient aer proaspăt, avându-se în vedere metodele de
lucru folosite și eforturile fizice impuse lucrătorilor.
Dacă se utilizează o instalație de ventilație, ea trebuie
menținută în stare de funcționare.
Orice defecțiune în funcționarea instalației trebuie
semnalizată de un sistem de control, dacă acest lucru este
necesar pentru sănătatea lucrătorilor.
8.2. Dacă sunt folosite instalații de aer condiționat sau
ventilație mecanică, acestea trebuie să funcționeze astfel
încât lucrătorii să nu fie expuși curenților de aer care i-ar
putea deranja.
Orice depunere sau impuritate ce poate crea un risc
imediat pentru sănătatea lucrătorilor prin poluarea aerului
respirat trebuie eliminată rapid.
9. Temperatura din încăperi
9.1. Temperatura din încăperile de lucru trebuie să fie
adecvată organismului uman în timpul lucrului, ținându-se
seama de metodele de lucru folosite și de eforturile fizice
impuse lucrătorilor.
9.2. Temperatura din încăperile de repaus, din încăperile
pentru personalul de serviciu permanent, din grupurile
sanitare, din cantine și din încăperile de prim ajutor trebuie
să corespundă destinației specifice acestor încăperi.
9.3. Ferestrele, luminatoarele și glasvandurile trebuie să
permită evitarea luminii solare excesive asupra locurilor de
muncă, în funcție de natura muncii și de locul de muncă.
10. Pardoselile, pereții, plafoanele și acoperișurile
încăperilor
10.1. Pardoselile locurilor de muncă trebuie să fie lipsite
de proeminențe, de găuri sau de planuri înclinate
periculoase; ele trebuie să fie fixe, stabile și nealunecoase.
Locurile de muncă în care sunt instalate posturi de
lucru trebuie să prezinte o izolație din punct de vedere
termic, ținându-se seama de tipul întreprinderii și de
activitatea fizică a lucrătorilor.
10.2. Suprafețele pardoselilor, pereților și plafoanelor din
încăperi trebuie să poată fi curățate și renovate la un nivel
de igienă adecvat.
10.3. Pereții transparenți sau translucizi, în special cei
integral din sticlă, din încăperile ori din apropierea locurilor
de muncă și a căilor de acces trebuie să fie clar
semnalizați și confecționați din material securizat sau
separați de aceste locuri de muncă și de căile de acces,
astfel încât lucrătorii să nu vină în contact cu aceste
glasvanduri ori să fie răniți în cazul spargerii lor.
10.4. Accesul pe acoperișurile din materiale insuficient
de rezistente trebuie permis numai în situația în care se
realizează dotarea cu echipamente care să asigure
desfășurarea lucrului în deplină securitate.
11. Iluminarea naturală și artificială
11.1. Fiecare loc de muncă trebuie să dispună de o
iluminare suficientă care să asigure securitatea și sănătatea
lucrătorilor.
11.2. Locurile de muncă trebuie să primească suficientă
lumină naturală și trebuie să fie prevăzute, ținându-se cont
de condițiile de climă, cu dispozitive de iluminare artificială
adecvate pentru a asigura securitatea și sănătatea
lucrătorilor.
11.3. Instalațiile de iluminat din încăperile de lucru și
din căile de acces trebuie să fie amplasate astfel încât
tipul iluminării să nu prezinte un risc de accidentare pentru
lucrători.

5

11.4. Locurile de muncă în care lucrătorii sunt în mod
deosebit expuși riscurilor în caz de întrerupere a alimentării
cu energie electrică trebuie să fie prevăzute cu iluminat de
siguranță cu o intensitate adecvată.
11.5. Instalațiile de iluminat trebuie să fie proiectate
astfel încât să asigure o iluminare permanentă a locurilor
de control operațional, căilor de ieșire, locurilor de
îmbarcare, zonelor periculoase.
Dacă locurile de muncă nu sunt ocupate decât
ocazional, obligația la care se referă primul paragraf se
limitează la perioada în care lucrătorii sunt prezenți.
12. Ferestre și luminatoare
12.1. Ferestrele, luminatoarele și sistemele de ventilație
prevăzute cu dispozitive de deschidere, reglare și blocare
trebuie proiectate astfel încât funcționarea acestora să fie
sigură.
Amplasarea lor trebuie să nu constituie un risc pentru
lucrători atunci când sunt deschise.
12.2. Ferestrele și luminatoarele trebuie să poată fi
curățate fără riscuri.
13. Uși și porți
13.1. Poziția, numărul și dimensiunile ușilor și porților,
precum și materialele din care sunt confecționate sunt
determinate de natura și utilizarea încăperilor sau incintelor.
13.2. Ușile transparente trebuie marcate adecvat la
nivelul privirii.
13.3. Ușile și porțile batante trebuie să fi transparente
sau să posede panouri transparente.
13.4. Dacă suprafețele transparente sau translucide ale
ușilor și porților nu sunt din materiale securizate și dacă
există posibilitatea ca lucrătorii să se rănească dacă
acestea se sparg, suprafețele trebuie protejate împotriva
spargerii.
13.5. Ușile glisante trebuie să fie prevăzute cu un
sistem de securitate care să împiedice ieșirea acestora de
pe șine și căderea în mod neașteptat.
13.6. Ușile și porțile care se deschid în sus trebuie
prevăzute cu un sistem de siguranță care să împiedice
căderea lor.
13.7. Ușile și porțile situate de-a lungul căilor de
salvare trebuie marcate adecvat.
Ele trebuie să poată fi deschise din interior oricând, cu
ușurință, fără ajutor special.
Ele trebuie să poată fi deschise când locurile de muncă
sunt ocupate.
13.8. În apropierea imediată a porților destinate în
special traficului de vehicule, dacă acestea nu sunt sigure
pentru pietoni, trebuie să existe uși sau porți destinate
acestora care să fie semnalizate vizibil și degajate în
permanență.
13.9. Ușile și porțile mecanice trebuie să funcționeze
fără să prezinte un pericol de accidentare pentru lucrători.
Ele trebuie să fie prevăzute cu sistem de oprire de
siguranță accesibile și ușor de identificat și dacă nu se
deschid automat în cazul întreruperii alimentării cu energie
electrică, să poată fi deschise manual.
13.10. Dacă accesul într-un loc este oprit de lanțuri sau
dispozitive similare, acestea trebuie să fie vizibile și
semnalizate prin panouri de interdicție ori avertizare
adecvate.
14. Căi de circulație
14.1. În caz de urgență, trebuie să fie posibile accesul
fără pericol la locul de muncă și evacuarea rapidă și în
siguranță.
14.2. Căile de circulație, inclusiv scările, scările fixe,
cheiurile și rampele de încărcare, trebuie să fie calculate,
dimensionate și amplasate astfel încât pietonii sau

6

MONITORUL OFICIAL AL ROMÂNIEI, PARTEA I, Nr. 737/29.VIII.2006

vehiculele să le poată utiliza ușor, în deplină securitate și
în conformitate cu destinația lor, iar lucrătorii aflați în
vecinătatea acestor căi de circulație să nu fie amenințați
de niciun pericol.
14.3. Căile utilizate pentru traficul pietonal și/sau traficul
de mărfuri trebuie să fie dimensionate în concordanță cu
numărul de utilizatori potențiali și cu tipul de întreprindere.
Dacă pe căile de circulație sunt utilizate mijloace de
transport, trebuie prevăzută o distanță de securitate
corespunzătoare pentru pietoni.
14.4. Între căile de circulație destinate vehiculelor și
porți, portaluri, pasaje pentru pietoni, coridoare și scări
trebuie să existe o distanță suficientă.
14.5. Traseul căilor de circulație și acces trebuie să fie
semnalizat clar pentru a asigura protecția lucrătorilor.
15. Zone periculoase
15.1. Dacă locurile de muncă cuprind zone periculoase
în care, datorită naturii muncii, există riscuri, inclusiv de
cădere a lucrătorilor și a obiectelor, locurile de muncă
trebuie prevăzute, în măsura posibilităților, cu dispozitive
care să împiedice intrarea în zonă a lucrătorilor
neautorizați.
15.2. Trebuie luate măsuri adecvate de protecție a
lucrătorilor autorizați să intre în zonele periculoase.
15.3. Zonele periculoase trebuie semnalizate în mod
vizibil.
16. Dimensiunile și volumul de aer al încăperilor —
libertatea de mișcare la posturile de lucru
16.1. Încăperile de lucru trebuie să aibă o suprafață,
înălțime și un volum de aer corespunzătoare, care să
permită lucrătorilor să își desfășoare munca fără riscuri
pentru securitatea, sănătatea sau confortul lor.
16.2. Dimensiunile suprafeței neocupate de la postul de
lucru trebuie să asigure lucrătorilor suficientă libertate de
mișcare și să le permită să își desfășoare munca în
deplină securitate.
17. Încăperile de repaus
17.1. Dacă securitatea și sănătatea lucrătorilor necesită
acest lucru, în funcție de tipul de activitate sau de efectivele
care depășesc un anumit număr de persoane, lucrătorii
trebuie să dispună de o cameră de repaus ușor accesibilă.
Această dispoziție nu este aplicabilă dacă lucrătorii își
desfășoară activitatea în birouri sau în camere de lucru
similare, care oferă posibilitatea de relaxare în timpul
pauzelor.

17.2. Încăperile de repaus trebuie să fie destul de mari
și să fie dotate cu un număr corespunzător de mese și
scaune cu spătar, în funcție de numărul lucrătorilor.
17.3. În încăperile de repaus trebuie luate măsuri pentru
protecția nefumătorilor față de disconfortul creat de fumul
de țigară.
17.4. Dacă timpul de muncă este întrerupt cu
regularitate și în mod frecvent și nu există cameră de
repaus, trebuie puse la dispoziția personalului alte camere
în care lucrătorii să poată sta în timpul întreruperilor, ori
de câte ori securitatea și sănătatea lucrătorilor o justifică.
Trebuie luate măsuri adecvate pentru protecția
nefumătorilor împotriva disconfortului provocat de fumul de
țigară.
18. Locuri de muncă în aer liber
18.1. Posturile de lucru, căile de circulație și alte
amplasamente sau instalații în aer liber, care sunt ocupate
ori utilizate de către lucrători în decursul activității lor,
trebuie să fie astfel organizate ca circulația pietonală sau a
vehiculelor să se facă în condiții de securitate.
18.2. Locurile de muncă în aer liber trebuie să fie
iluminate corespunzător cu lumină artificială, în condițiile în
care lumina zilei este insuficientă.
18.3. Dacă lucrătorii sunt angajați la posturi de lucru în
aer liber, acestea trebuie să fie, dacă este posibil,
amenajate astfel încât lucrătorii:
a) să fie protejați împotriva influențelor atmosferice și,
dacă este necesar, împotriva căderii de obiecte;
b) să nu fie expuși la niveluri sonore nocive, nici la
influențe exterioare nocive;
c) în caz de pericol, să poată părăsi rapid locul de
muncă și să poată fi ajutați rapid;
d) să nu alunece sau să cadă.
19. Femei gravide și mame care alăptează
Femeile gravide și mamele care alăptează trebuie să
aibă posibilitatea de a se odihni în poziție culcată, în
condiții adecvate.
20. Lucrători cu handicap
La organizarea locurilor de muncă trebuie să se țină
seama de lucrătorii cu handicap, dacă este
necesar.
Această dispoziție se referă, mai ales, la ușile, căile de
comunicație, scările, dușurile, chiuvetele, toaletele și
posturile de lucru utilizate sau ocupate direct de lucrătorii
cu handicap.

ANEXA Nr. 2

CERINȚE MINIME

aplicabile sectorului de foraj terestru
1. Detectarea și prevenirea incendiilor
1.1. Oriunde se proiectează, se construiesc, se dotează,
se dau în folosință, se exploatează sau se întrețin locuri
de muncă, trebuie luate măsurile adecvate pentru
prevenirea declanșării și propagării incendiilor care provin
de la sursele identificate în documentul de securitate și
sănătate.
Trebuie să fie stabilite prevederi pentru ca orice
incendiu să fie stins rapid și eficient.
1.2. Locurile de muncă trebuie să fie prevăzute cu
dispozitive adecvate pentru combaterea incendiului și, în
măsura în care este necesar, cu detectoare de incendiu și
sisteme de alarmă.

1.3. Dispozitivele neautomate de stingere a incendiilor
trebuie să fie accesibile și ușor de manipulat și, dacă este
necesar, protejate împotriva riscurilor de deteriorare.
1.4. La locul de muncă trebuie păstrat un plan de pază
contra incendiului care să precizeze măsurile de luat,
conform prevederilor art. 4—14 din hotărâre, pentru
prevenirea, detectarea și combaterea declanșării și
propagării incendiilor.
1.5. Echipamentul pentru stingerea incendiilor trebuie să
fie semnalizat în conformitate cu prevederile Hotărârii
Guvernului nr. 971/2006 privind cerințele minime pentru
semnalizarea de securitate și/sau de sănătate la locul de
muncă.

MONITORUL OFICIAL AL ROMÂNIEI, PARTEA I, Nr. 737/29.VIII.2006
Aceste semne trebuie să fie amplasate în puncte
corespunzătoare și trebuie să fie durabile.
2. Comanda de la distanță în caz de urgență
Dacă documentul de securitate și sănătate prevede
acest lucru, anumite echipamente trebuie, în caz de
urgență, să poată fi comandate de la distanță din locuri
corect alese.
Asemenea echipament trebuie să includă sisteme de
izolare și purjare a puțurilor, instalațiilor și conductelor.
3. Mijloace de comunicare în situații normale și critice
3.1. Dacă documentul de securitate și sănătate prevede
acest lucru, fiecare loc de muncă ocupat de lucrători
trebuie să dispună de:
a) un sistem acustic și optic capabil să transmită, în
caz de nevoie, un semnal de alarmă oricărui post de lucru;
b) un sistem acustic capabil să fie auzit clar în toate
punctele instalației ocupate frecvent de lucrători.
3.2. Dispozitivele de declanșare a alarmei trebuie
amplasate în locuri adecvate.
3.3. Dacă lucrătorii sunt prezenți în locuri de muncă
care nu sunt ocupate în mod obișnuit, trebuie amplasate
sisteme de comunicare la îndemână.
4. Puncte de adunare și registru de apel
Dacă documentul de securitate și sănătate prevede
acest lucru, trebuie specificate punctele de adunare și
trebuie ținut un registru de apel și luate măsurile necesare
în acest sens.
5. Mijloace de evacuare și salvare
5.1. Lucrătorii trebuie instruiți în acțiuni adecvate în caz
de urgență.
5.2. Echipamentele de salvare trebuie plasate în locuri
adecvate și accesibile, gata de utilizare.
5.3. Dacă evacuarea urmează un itinerar dificil sau
dacă trece printr-o zonă cu atmosferă irespirabilă ori care
poate deveni irespirabilă, lucrătorii trebuie să dispună la
postul lor de lucru de aparate de autosalvare pentru
folosirea imediată.
6. Exerciții de securitate
La toate locurile de muncă ocupate în mod obișnuit de
lucrători trebuie să se efectueze periodic exerciții de
securitate.
Scopul principal al acestor exerciții este de a forma și
verifica aptitudinile lucrătorilor desemnați să utilizeze, să
manipuleze sau să exploateze echipamentul de salvare în
caz de pericol, ținându-se seama de criteriile stipulate în
documentul de securitate și sănătate arătat la pct. 1.1.
Dacă este necesar, lucrătorii trebuie, de asemenea, să
exerseze folosirea, manipularea sau exploatarea corectă a
acestor echipamente.
7. Instalații sanitare
7.1. Vestiare și dulapuri pentru îmbrăcăminte
7.1.1. Lucrătorilor trebuie să li se pună la dispoziție
vestiare corespunzătoare, dacă aceștia trebuie să poarte
echipament de lucru special și dacă, din motive de
sănătate sau de decență, nu li se poate cere să se
schimbe într-un alt spațiu.
Vestiarele trebuie să fie ușor accesibile, să aibă o
capacitate suficientă și să fie prevăzute cu scaune.
7.1.2. Vestiarele trebuie să fie de dimensiuni suficient
de mari și să aibă dotările care să permită fiecărui lucrător
să își țină încuiată îmbrăcămintea în timpul lucrului.
Dacă împrejurările o justifică (de exemplu, substanțe
periculoase, umiditate, murdărie), dulapurile pentru

7

echipamentul de lucru trebuie separate de cele pentru
îmbrăcămintea personală.
Trebuie să existe dotările necesare pentru ca fiecare
lucrător să își poată pune la uscat echipamentul de lucru.
7.1.3. Trebuie prevăzute vestiare separate sau o
utilizare separată a vestiarelor de către bărbați și femei.
7.1.4. Dacă vestiarele nu sunt necesare conform
prevederilor pct. 7.1.1, fiecare lucrător trebuie să poată
dispune de un loc pentru păstrarea îmbrăcămintei.
7.2. Dușuri și chiuvete
7.2.1. Trebuie puse la dispoziția lucrătorilor dușuri
suficiente și corespunzătoare, ținându-se seama de tipul de
activitate sau din rațiuni de igienă.
Trebuie prevăzute săli de dușuri separate sau utilizarea
separată a dușurilor de către bărbați și femei.
7.2.2. Sălile de dușuri trebuie să fie suficient de
încăpătoare încât să permită fiecărui lucrător să își facă
toaleta fără să fie deranjat și în condiții adecvate de
igienă.
Dușurile trebuie prevăzute cu apă curentă rece și caldă.
7.2.3. Dacă, conform prevederilor pct. 7.2.1 primul
paragraf, nu sunt necesare dușuri, trebuie să existe
chiuvete adecvate și suficiente, cu apă curentă rece și
caldă, plasate în apropierea posturilor de lucru și a
vestiarelor.
Dacă este necesar, din motive de decență, trebuie
prevăzute chiuvete separate sau utilizarea acestora trebuie
să se facă separat de către bărbați și femei.
7.2.4. Dacă încăperile cu dușuri sau chiuvete sunt
separate de vestiare, trebuie să existe o cale ușoară de
comunicare între ele.
7.3. Toalete și chiuvete
În apropierea posturilor de lucru trebuie prevăzute
camere de repaus, vestiare și camere cu dușuri sau
chiuvete dotate cu un număr suficient de toalete și
chiuvete.
Trebuie prevăzute toalete separate pentru femei și
bărbați sau utilizarea acestora trebuie să se facă separat
de către femei și bărbați.
8. Încăperi și echipamente de prim ajutor
8.1. Echipamentul de prim ajutor trebuie să fie adecvat
tipului de activitate desfășurată.
Trebuie să existe una sau două încăperi de prim ajutor.
În aceste camere trebuie afișate clar și vizibil instrucțiuni
de prim ajutor în caz de accidente.
8.2. Încăperile de prim ajutor trebuie dotate cu instalații
și echipamente de prim ajutor indispensabile și trebuie să
fie ușor accesibile brancardierilor.
Ele trebuie semnalizate în conformitate cu prevederile
Hotărârii Guvernului nr. 971/2006.
8.3. De asemenea, echipamentul de prim ajutor trebuie
să fie disponibil în toate locurile de muncă unde condițiile
de muncă necesită acest lucru.
Acest echipament trebuie să fie semnalizat
corespunzător și ușor accesibil.
8.4. Un număr suficient de lucrători trebuie să fie
instruit cu privire la utilizarea echipamentului de prim ajutor
prevăzut.
9. Căi de comunicație
Dacă vehiculele rutiere au acces la locurile de muncă,
trebuie stabilite regulile de circulație necesare.

8

MONITORUL OFICIAL AL ROMÂNIEI, PARTEA I, Nr. 737/29.VIII.2006
ANEXA Nr. 3

CERINȚE SPECIALE MINIME

aplicabile sectorului de foraj marin
1. Observație preliminară
1.1. Fără a aduce atingere prevederilor art. 5—7,
angajatorul care răspunde de locul de muncă la care se
face referire în prezenta anexă trebuie să se asigure că
documentul de securitate și sănătate arată că au fost luate
toate măsurile necesare pentru protecția securității și
sănătății lucrătorilor atât în situații normale, cât și în situații
critice.
În acest sens, documentul de securitate și sănătate
trebuie:
a) să identifice sursele de pericol specifice locului de
muncă, inclusiv orice activitate concomitentă care poate
cauza accidente ce pot avea consecințe grave pentru
securitatea și sănătatea lucrătorilor afectați;
b) să evalueze riscurile rezultând din sursele speciale
de pericol arătate la lit. a);
c) să dovedească faptul că au fost luate măsurile
adecvate pentru evitarea accidentelor vizate la lit. a),
pentru limitarea propagării accidentelor și pentru a permite
o evacuare eficientă și controlată a locului de muncă în
situații de urgență;
d) să dovedească faptul că sistemul de gestionare
respectă prevederile Legii securității și sănătății în muncă
nr. 319/2006 și ale prezentei hotărâri în situațiile normale și
critice.
1.2. Angajatorul trebuie să respecte procedurile și
modalitățile prevăzute în documentul de securitate și
sănătate în timpul planificării și punerii în practică a tuturor
fazelor relevante reglementate de prezenta hotărâre.
1.3. Diferiții angajatori care răspund de diferitele locuri
de muncă trebuie să coopereze, dacă este cazul, la
întocmirea documentelor de securitate și sănătate și la
luarea măsurilor necesare pentru asigurarea securității și
sănătății lucrătorilor.
2. Detectarea și stingerea incendiilor
2.1. Trebuie luate măsuri adecvate, definite de
documentul de securitate și sănătate prevăzut la pct. 1.1,
pentru prevenirea, detectarea și stingerea incendiilor și
pentru prevenirea extinderii lor.
Dacă este necesar, trebuie prevăzute dispozitive contra
focului pentru a izola zonele cu risc de incendiu.
2.2. Trebuie prevăzute sisteme adecvate de detectare a
focului și de protecție, precum și sisteme de stingere a
incendiilor și alarme, la toate locurile de muncă, în
conformitate cu riscurile definite în documentul de securitate
și sănătate prevăzut la pct. 1.1.
Aceste sisteme pot include, dar nu se limitează la:
a) sisteme de detectare a incendiilor;
b) sisteme de alarmă în caz de incendiu;
c) conducte de apă pentru stingerea incendiilor;
d) hidranți și furtunuri;

e) sisteme cu jet de apă și monitoare de apă;
f) aspersoare automate;
g) sisteme pentru stingerea flăcărilor de gaz;
h) sisteme pentru stingere cu spumă;
i) stingătoare portabile;
j) echipament pentru pompieri.
2.3. Dispozitivele neautomate de stingere a incendiilor
trebuie să fie ușor accesibile, ușor de manipulat și, dacă
este necesar, trebuie să fie protejate împotriva deteriorării.
2.4. La locul de muncă trebuie ținut un plan de
protecție contra incendiilor, care să precizeze măsurile ce
trebuie luate pentru prevenirea, detectarea și stingerea
incendiilor.
2.5. Sistemele de urgență trebuie izolate și protejate
împotriva accidentelor, astfel încât funcțiile lor să rămână
operaționale în caz de urgență.
Dacă este cazul, aceste sisteme trebuie dublate.
2.6. Echipamentele trebuie semnalizate conform
prevederilor Hotărârii Guvernului nr. 971/2006 privind
cerințele minime pentru semnalizarea de securitate
și/sau de sănătate la locul de muncă.
Aceste semnalizări trebuie amplaste în puncte adecvate
și trebuie să fie durabile.
3. Control la distanță în caz de urgență
3.1. Dacă documentul de securitate și sănătate
menționat la pct. 1.1 prevede acest lucru, trebuie stabilit un
sistem de control la distanță. Acest sistem trebuie să
dispună de stații de control situate în locuri adecvate și
care să poată fi utilizate în caz de urgență având, dacă
este necesar, stații de control în puncte de adunare sigure
și în stații de evacuare.
3.2. Echipamentele de control la distanță, menționate la
pct. 3.1, trebuie să includă cel puțin sisteme de ventilație,
dispozitive de oprire urgentă a echipamentelor care pot
provoca aprinderi, un sistem de prevenire a scurgerii
lichidelor și gazelor inflamabile, sisteme de protecție contra
incendiilor și de control al puțurilor.
4. Mijloace de comunicare în situații normale și în
situații de urgență
4.1. Dacă documentul de securitate și sănătate
menționat la pct. 1.1 prevede acest lucru, fiecare loc de
muncă ocupat de lucrători trebuie să dispună de:
a) un sistem acustic și optic capabil să transmită un
semnal de alarmă în caz de nevoie, în oricare post de
lucru ocupat de lucrători;
b) un sistem acustic capabil să fie auzit distinct în toate
părțile instalației unde lucrătorii sunt prezenți frecvent;
c) un sistem capabil să mențină comunicarea cu țărmul
și cu serviciile de urgență.

MONITORUL OFICIAL AL ROMÂNIEI, PARTEA I, Nr. 737/29.VIII.2006
4.2. Aceste sisteme trebuie să rămână operaționale în
situație de urgență.
Sistemul acustic trebuie să fie completat de sisteme de
comunicație care să fie independente de o instalație
electrică ce nu prezintă siguranță.
4.3. Dispozitivele de declanșare a alarmei trebuie
plasate în locuri adecvate.
Dacă lucrătorii sunt prezenți în locuri de muncă ce nu
sunt ocupate în mod obișnuit, trebuie pus la dispoziția lor
un sistem de comunicații adecvat.
5. Puncte sigure de adunare și registru de apel
5.1. Trebuie luate măsurile adecvate pentru protejarea
punctelor de evacuare și a punctelor sigure de adunare
împotriva căldurii, fumului și, în măsura posibilităților,
împotriva efectelor unei explozii și pentru a se asigura că
drumurile de ieșire spre și dinspre punctele de evacuare și
punctele sigure de adunare rămân accesibile.
Aceste măsuri trebuie să ofere protecție lucrătorilor o
perioadă suficientă pentru a permite, în caz de nevoie,
organizarea și executarea fără risc a operațiunii de
evacuare și salvare.
5.2. Dacă documentul de securitate și sănătate
menționat la pct. 1.1 prevede acest lucru, unul dintre
locurile protejate prevăzute la pct. 5.1 trebuie să fie dotat
cu instalații adecvate pentru a permite comanda de la
distanță a echipamentelor prevăzute la pct. 3 și pentru a
comunica cu țărmul și cu serviciile de salvare.
5.3. Punctele sigure de adunare și punctele de
evacuare trebuie să fie ușor accesibile din locurile de
cazare și de muncă.
5.4. La fiecare punct sigur de adunare este obligatoriu
să se țină la zi și să se afișeze o listă cu numele
lucrătorilor repartizați la punctul respectiv de adunare.
5.5. O listă a lucrătorilor cu răspundere specială în caz
de alertă trebuie întocmită și afișată în puncte
corespunzătoare la locul de muncă.
Numele lor trebuie să figureze în instrucțiunile scrise
prevăzute la pct. 2.6 din anexa nr. 1.
6. Mijloace de evacuare și salvare
6.1. Lucrătorii trebuie instruiți cu privire la măsurile
adecvate ce trebuie luate în caz de urgență.
Pe lângă exercițiul general de salvare, lucrătorii trebuie
să primească instrucția specifică locului de muncă, indicată
în documentul de securitate și sănătate prevăzut la
pct. 1.1.
6.2. Lucrătorii trebuie să urmeze un antrenament
corespunzător în tehnici de salvare, ținând seama de
criteriile stabilite în documentul de securitate și sănătate
prevăzut la pct. 1.1.
6.3. Fiecare loc de muncă trebuie prevăzut cu un
număr suficient de mijloace de salvare care să permită, în
caz de urgență, evacuarea directă pe mare.
6.4. Trebuie stabilit un plan de salvare pe mare și de
evacuare a locurilor de muncă.

9

Planul, care trebuie să se bazeze pe documentul de
securitate și sănătate prevăzut la pct. 1.1, trebuie să
prevadă utilizarea de ambarcațiuni de salvare și elicoptere
și să conțină criterii privitoare la capacitatea și viteza de
reacție a vaselor și elicopterelor de salvare.
Viteza de reacție necesară fiecărei instalații trebuie să
fie consemnată în documentul de securitate și sănătate.
Vasele de salvare trebuie să fie proiectate și echipate
pentru a satisface cerințele de evacuare și salvare.
6.5. Cerințele minime pentru fiecare ambarcațiune
(barcă), plută, colac, vestă de salvare din dotare sunt
următoarele:
a) trebuie să fie adaptate și dotate pentru a asigura
supraviețuirea un timp suficient;
b) trebuie să fie în număr suficient pentru toți lucrătorii
care pot fi prezenți;
c) trebuie să fie adecvate locului de muncă;
d) trebuie să fie din materiale fiabile, avându-se în
vedere funcția lor de a salva vieți și circumstanțele în care
pot fi utilizate și depozitate gata pentru a fi folosite;
e) trebuie să aibă o culoare care să le facă vizibile la
folosire și să fie dotate cu echipamente care să-i permită
utilizatorului să atragă atenția salvatorilor.
6.6. Echipamentul de salvare adecvat trebuie să fie
gata oricând pentru a fi folosit.
7. Exerciții de securitate
La locurile de muncă în care lucrătorii sunt de obicei
prezenți, trebuie organizate periodic exerciții de salvare în
cadrul cărora:
— toți lucrătorii, însărcinați cu misiuni precise în caz de
pericol necesitând utilizarea, întreținerea și funcționarea
echipamentelor de salvare, trebuie instruiți și trebuie
verificată aptitudinea lor de a executa sarcinile, conform
criteriilor stabilite în documentul de securitate și sănătate
prevăzut la pct. 1.1. Dacă este cazul, lucrătorii trebuie
antrenați în folosirea și mânuirea echipamentelor;
— toate echipamentele de salvare folosite în timpul
exercițiilor trebuie examinate, curățate și, după caz,
reîncărcate sau înlocuite și puse la locul lor;
— funcționarea ambarcațiunilor de salvare trebuie
verificată.
8. Echipamente sanitare
8.1. Vestiare și dulapuri pentru îmbrăcăminte
8.1.1. Dacă lucrătorii trebuie să poarte îmbrăcăminte de
lucru specială și dacă din motive de sănătate și decență
nu li se poate cere să se schimbe în alte camere, aceștia
trebuie să aibă la dispoziție vestiare corespunzătoare.
Vestiarele trebuie să fie ușor accesibile, să aibă o
capacitate suficientă și să fie dotate cu scaune.
8.1.2. Vestiarele trebuie să fie suficient de mari și să
posede echipamente care să permită fiecărui lucrător să își
țină încuiată îmbrăcămintea în timpul lucrului.
În funcție de împrejurări (de exemplu, substanțe
periculoase, umiditate, murdărie), dulapurile pentru

10

MONITORUL OFICIAL AL ROMÂNIEI, PARTEA I, Nr. 737/29.VIII.2006

echipamentul de lucru trebuie să fie separate de cele
pentru îmbrăcămintea personală.
Trebuie să existe dotările necesare pentru ca fiecare
lucrător să își poată pune la uscat echipamentul de lucru.
8.1.3. Trebuie prevăzute vestiare separate sau utilizarea
separată a vestiarelor de către bărbați și femei.
8.1.4. Dacă nu sunt necesare vestiare în sensul
pct. 8.1.1, fiecare lucrător trebuie să poată dispune de un
loc pentru a-și păstra îmbrăcămintea.
8.2. Dușuri și chiuvete
Dacă este necesar, pe lângă echipamentele prevăzute
în locurile de cazare, trebuie puse la dispoziția lucrătorilor
dușuri și chiuvete adecvate, situate în apropierea locurilor
de muncă.
8.3. Toalete și chiuvete
Dacă este necesar, pe lângă echipamentele prevăzute
în locurile de cazare, trebuie puse la dispoziția lucrătorilor
toalete și chiuvete adecvate, situate în apropierea locurilor
de muncă.
Trebuie prevăzute toalete separate sau utilizarea
separată a toaletelor de către femei și bărbați.
9. Încăperi și echipament de prim ajutor
9.1. Trebuie prevăzute una sau mai multe încăperi
destinate acordării primului ajutor, în funcție de
dimensiunea instalației și de tipul activității desfășurate.
9.2. Încăperile destinate acordării primului ajutor trebuie
dotate cu echipamente, instalații, medicamente adecvate și
cu un număr suficient de lucrători instruiți, în funcție de
împrejurări, care să acorde primul ajutor sau, când este
cazul, să acorde tratament sub îndrumarea unui medic
(care poate să fie sau să nu fie de față).
Încăperile trebuie semnalizate în conformitate cu
prevederile Hotărârii Guvernului nr. 971/2006 privind
cerințele minime pentru semnalizarea de securitate
și/sau de sănătate la locul de muncă.
9.3. În plus, echipamentul de prim ajutor trebuie să fie
disponibil în toate locurile unde condițiile de muncă
necesită acest lucru.
Acest echipament trebuie să fie ușor accesibil și
semnalizat în mod corespunzător.
10. Loc de cazare
10.1. Dacă natura, importanța și durata operațiilor fac
necesar acest lucru, angajatorul trebuie să pună la
dispoziția lucrătorilor un loc de cazare care trebuie să fie:
a) protejat adecvat împotriva efectelor unei explozii,
precum și împotriva infiltrării de fum și gaz, împotriva
declanșării și propagării unui incendiu, în conformitate cu
documentul de securitate și sănătate prevăzut la pct. 1.1;
b) echipat adecvat cu ventilație, încălzire și iluminat;
c) prevăzut la fiecare nivel cu cel puțin două ieșiri
independente ducând spre căi de urgență;
d) protejat împotriva zgomotului, mirosurilor și fumului
provenite din alte zone, care pot fi periculoase pentru
sănătate, precum și împotriva intemperiilor;

e) separat de orice post de lucru și situat departe de
zonele periculoase.
10.2. Aceste locuri de cazare trebuie să conțină
suficiente paturi sau locuri în paturi supraetajate pentru
numărul de persoane preconizat să doarmă.
Orice încăpere destinată dormitului trebuie să conțină un
spațiu adecvat pentru păstrarea îmbrăcămintei ocupanților.
Trebuie asigurate dormitoare separate pentru bărbați și
femei.
10.3. Aceste locuri de cazare trebuie să includă un
număr suficient de dușuri și de chiuvete cu apă curentă
caldă și rece.
Trebuie prevăzute încăperi de duș separate sau
folosirea separată a încăperilor de duș de către femei și
bărbați.
Încăperile de duș trebuie să fie suficient de spațioase
pentru a permite fiecărui lucrător și își facă toaleta
nederanjat și în condiții igienice.
10.4. Locul de cazare trebuie prevăzut cu un număr
suficient de toalete și chiuvete.
Trebuie prevăzute toalete separate sau utilizarea
separată a toaletelor de către bărbați și femei.
10.5. Locurile de cazare și instalațiile lor trebuie
menținute la un nivel adecvat de igienă.
11. Funcționarea elicopterelor
11.1. Dimensiunile și amplasarea punților pentru
elicoptere prevăzute la locurile de muncă trebuie să
garanteze o accesibilitate optimă, astfel ca cel mai mare
elicopter să poată folosi puntea în cele mai severe condiții.
Puntea pentru elicoptere trebuie să fie proiectată și
construită în mod corespunzător.
11.2. În vecinătatea imediată a zonei de aterizare
trebuie să fie pregătit și depozitat echipamentul necesar de
folosire în caz de accident de elicopter.
11.3. În cazul instalațiilor unde locuiesc lucrătorii, pe
heliport, în timpul manevrelor elicopterelor, trebuie să fie
prezent un număr suficient de persoane instruite pentru
intervenții de urgență.
12. Amplasarea instalațiilor pe mare — Securitate și
stabilitate
12.1. Trebuie luate toate măsurile necesare pentru a
asigura securitatea și sănătatea lucrătorilor în industria
extractivă de foraj, în cazul amplasării instalațiilor de foraj
pe mare.
12.2. Activitățile de pregătire a amplasării instalațiilor pe
mare trebuie executate astfel încât să asigure securitatea
și stabilitatea lor.
12.3. Echipamentele și procedurile folosite la activitățile
prevăzute la pct. 12.1 trebuie să aibă capacitatea de a
reduce orice risc pentru lucrătorii din industria extractivă de
foraj, ținându-se seama de condițiile normale și de cele
critice.

MONITORUL OFICIAL AL ROMÂNIEI, PARTEA I, Nr. 737/29.VIII.2006

11

GUVERNUL ROMÂNIEI

HOTĂRÂRE
privind cerințele minime pentru îmbunătățirea securității și protecția sănătății lucrătorilor
care pot fi expuși unui potențial risc datorat atmosferelor explozive
În temeiul art. 108 din Constituția României, republicată, și al art. 51 alin. (1) lit. b) din Legea securității și
sănătății în muncă nr. 319/2006,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Prezenta hotărâre stabilește cerințele minime
pentru securitatea și protecția sănătății lucrătorilor aflați în
potențial pericol în atmosfere explozive, definite conform
art. 3.
Art. 2. — Prevederile Legii securității și sănătății în
muncă nr. 319/2006 și ale hotărârilor Guvernului care
transpun directivele speciale relevante se aplică în totalitate
domeniului menționat la art. 1, fără a aduce atingere
dispozițiilor mai restrictive și/sau specifice cuprinse în
prezenta hotărâre.
Art. 3. — În sensul prezentei hotărâri, atmosfera
explozivă este definită conform art. 2 alin. (1) lit. B din
Hotărârea Guvernului nr. 752/2004 privind stabilirea
condițiilor pentru introducerea pe piață a echipamentelor și
sistemelor protectoare destinate utilizării în atmosfere
potențial explozive, cu modificările ulterioare.
Art. 4. — Prevederile prezentei hotărâri nu se aplică
pentru:
a) zonele utilizate direct pentru și în timpul tratamentelor
medicale ale pacienților;
b) utilizarea dispozitivelor de ardere a combustibililor
gazoși în conformitate cu prevederile Hotărârii Guvernului
nr. 453/2003 privind stabilirea condițiilor de introducere pe
piață a aparatelor consumatoare de combustibili gazoși,
republicată;
c) producerea, manevrarea, utilizarea, depozitarea și
transportul substanțelor explozive sau cu o structură
chimică instabilă;
d) industriile extractive reglementate prin Hotărârea
Guvernului nr. 1.050/2006 privind cerințele minime pentru
asigurarea securității și sănătății lucrătorilor din industria
extractivă de foraj sau prin Hotărârea Guvernului
nr. 1.049/2006 privind cerințele minime pentru asigurarea
securității și sănătății lucrătorilor din industria extractivă de
suprafață sau subteran;
e) utilizarea mijloacelor de transport terestre, navale și
aeriene cuprinse în dispozițiile adecvate ale acordurilor
internaționale și în legislația națională care transpune
directivele care aplică aceste acorduri. Mijloacele de
transport destinate utilizării în atmosferă potențial explozivă
nu sunt excluse.
CAPITOLUL II
Obligațiile angajatorului
Art. 5. — (1) În vederea prevenirii, conform prevederilor
art. 7 alin. (3) din Legea nr. 319/2006 și a asigurării

protecției împotriva exploziilor, angajatorul trebuie să ia
măsuri tehnice și/sau organizatorice corespunzătoare naturii
operației, în ordinea priorităților și respectând următoarele
principii de bază:
a) prevenirea formării atmosferelor explozive; sau
b) acolo unde natura activității nu o permite, evitarea
aprinderii atmosferelor explozive; și
c) limitarea efectelor dăunătoare ale unei explozii în
vederea asigurării sănătății și securității lucrătorilor.
(2) Acolo unde este cazul, măsurile prevăzute la
alin. (1) trebuie să fie combinate și/sau suplimentate cu
măsuri împotriva propagării exploziilor și trebuie revizuite
periodic și, în orice caz, când se produc schimbări
semnificative.
Art. 6. — (1) În vederea îndeplinirii obligațiilor stabilite
prin prevederile art. 7 alin. (4) și ale art. 12 alin. (1) din
Legea nr. 319/2006, angajatorul trebuie să evalueze
riscurile specifice din atmosferele explozive, luând în
considerare cel puțin:
a) probabilitatea producerii și persistenței atmosferelor
explozive;
b) probabilitatea prezenței și activării surselor de
aprindere, inclusiv a descărcărilor electrostatice și a
declanșării incendiului;
c) utilajele, substanțele folosite, procesele și posibilele
lor interacțiuni;
d) dimensiunile efectelor anticipate.
(2) Riscurile de explozii sunt evaluate în mod global.
(3) La evaluarea riscurilor de explozii trebuie luate în
considerare locurile care sunt sau pot fi legate prin
deschideri de locurile în care pot apărea atmosfere
explozive.
Art. 7. — Pentru a asigura securitatea și sănătatea
lucrătorilor și în conformitate cu principiile de bază ale
evaluării riscurilor și cele prevăzute la art. 5, angajatorul
trebuie să ia măsurile necesare astfel încât:
a) acolo unde se pot forma atmosfere explozive în
concentrații atât de mari încât să pună în pericol sănătatea
și securitatea lucrătorilor sau a celorlalți, mediul de lucru să
fie de așa natură încât procesul muncii să se poată
desfășura în condiții de siguranță;
b) să se asigure supravegherea corespunzătoare în
timpul prezenței lucrătorilor la locurile de muncă unde se
pot forma atmosfere explozive în concentrații atât de mari
încât să pună în pericol
sănătatea și securitatea
lucrătorilor, conform evaluării riscurilor cu ajutorul mijloacelor
tehnice adecvate.
Art. 8. — (1) Acolo unde sunt prezenți la același loc de
muncă lucrători din mai multe întreprinderi, fiecare

12

MONITORUL OFICIAL AL ROMÂNIEI, PARTEA I, Nr. 737/29.VIII.2006

angajator trebuie să fie responsabil pentru toate aspectele
care îi revin în sarcină.
(2) Fără a aduce atingere responsabilității individuale a
fiecărui angajator conform prevederilor Legii nr. 319/2006,
angajatorul responsabil pentru locul de muncă conform
legislației trebuie să coordoneze aplicarea tuturor măsurilor
privind sănătatea și securitatea lucrătorilor și să declare în
documentul privind protecția împotriva exploziilor, prevăzut
la art. 10, scopul coordonării, măsurile și procedurile de
implementare adoptate.
Art. 9. — (1) Angajatorul clasifică locurile unde pot
apărea atmosfere explozive pe zone, în conformitate cu
anexa nr. 1.
(2) Angajatorul trebuie să asigure îndeplinirea unui
minim de cerințe stabilite în anexa nr. 2 în locurile
prevăzute la alin. (1).
(3) Acolo unde este cazul, locurile unde pot apărea
atmosfere explozive în concentrații în cantități susceptibile
de a pune în pericol sănătatea și securitatea lucrătorilor
trebuie marcate cu indicatoare la punctele de intrare, în
conformitate cu anexa nr. 3.
Art. 10. — (1) În vederea îndeplinirii obligațiilor stabilite
în art. 7, angajatorul asigură elaborarea și actualizarea unui
document, numit în continuare document privind protecția
împotriva exploziilor.
(2) Documentul privind protecția împotriva exploziilor
demonstrează, în special, că:
a) au fost determinate și evaluate riscurile de explozie;
b) se iau măsuri adecvate pentru îndeplinirea
obiectivelor prezentei hotărâri;
c) care sunt locurile care au fost clasificate pe zone
conform anexei nr. 1;
d) care sunt locurile cărora li se aplică cerințele minime
stabilite în anexa nr. 2;
e) locul de muncă și echipamentul de muncă, inclusiv
dispozitivele de avertizare, sunt proiectate, realizate și
întreținute conform normelor de protecția muncii;
f) s-au luat măsuri pentru utilizarea în condiții de
securitate a echipamentului de lucru, în conformitate cu
prevederile hotărârii Guvernului privind cerințele minime de
securitate și sănătate pentru utilizarea în muncă de către
lucrători a echipamentelor de muncă, ce transpun Directiva
Consiliului 89/655/CEE.
(3) Documentul privind protecția împotriva exploziilor
este elaborat anterior începerii activității și actualizat de
angajator când locul de muncă, echipamentul de lucru sau
organizarea muncii suferă schimbări, extinderi ori
transformări semnificative.
(4) Angajatorul poate combina evaluări ale riscurilor de
explozii existente, documente sau alte rapoarte echivalente
întocmite în conformitate cu alte dispoziții ale legislației
naționale prin care se transpun documente oficiale ale
Uniunii Europene.
Art. 11. — (1) Echipamentul de muncă necesar în
locurile unde pot apărea atmosfere explozive, care a fost
dat în folosință în întreprindere sau instituție pentru prima
dată înainte de data de 6 decembrie 2002, trebuie să
îndeplinească până cel târziu la data de 31 decembrie
2006 cerințele minime stabilite în partea A din anexa nr. 2,
dacă nicio altă dispoziție a legislației naționale care
transpune o directivă europeană nu poate fi aplicată sau
poate fi aplicată doar parțial.

(2) Echipamentul de muncă necesar în locurile unde pot
apărea atmosfere explozive, care a fost sau va fi dat în
folosință în întreprindere sau instituție pentru prima dată
după data de 6 decembrie 2002, trebuie să îndeplinească
cerințele minime stabilite în părțile A și B din anexa nr. 2.
(3) Locurile de muncă ce includ și locuri unde pot
apărea atmosfere explozive și care au fost date în folosință
în întreprindere sau instituție pentru prima dată după data
de 6 decembrie 2002 îndeplinesc cerințele minime stabilite
în prezenta hotărâre.
(4) Locurile de muncă ce includ și locuri unde pot
apărea atmosfere explozive și care au fost date în folosință
în întreprindere sau instituție pentru prima dată înainte de
data de 6 decembrie 2002 vor îndeplini cerințele minime
stabilite în prezenta hotărâre până cel târziu la data de
31 decembrie 2006.
(5) Dacă, după data intrării în vigoare a prezentei
hotărâri, se întreprind modificări, extinderi sau lucrări de
restructurare în locurile de muncă ce includ și locuri unde
pot apărea atmosfere explozive, angajatorul ia măsurile
necesare astfel încât acestea să îndeplinească cerințele
minime stabilite în prezenta hotărâre.
CAPITOLUL III
Dispoziții finale
Art. 12. — În ceea ce privește politicile naționale cu
privire la protecția sănătății și a securității lucrătorilor,
Ministerul Muncii, Solidarității Sociale și Familiei ia în
considerare liniile directoare din ghidul de bune practici
elaborat de Comisia Europeană, referitoare la dispozițiile
art. 5—10, anexei nr. 1 și ale părții A din anexa nr. 2.
Art. 13. — Ministerul Muncii, Solidarității Sociale și
Familiei trebuie să pună la dispoziția angajatorilor, la
cerere, informații relevante, în conformitate cu art. 12, cu
referiri speciale la ghidul de bune practici.
Art. 14. — (1) În aplicarea prevederilor prezentei
hotărâri, Ministerul Muncii, Solidarității Sociale și Familiei va
adopta, după caz, noi dispoziții necesare în vederea
conformării cu prevederile prezentei hotărâri.
(2) Ministerul Muncii, Solidarității Sociale și Familiei
comunică Comisiei Europene textele dispozițiilor de drept
intern deja adoptate sau în curs de adoptare în domeniul
reglementat de prezenta hotărâre.
Art. 15. — Adaptările de natură strict tehnică a
prevederilor anexelor nr. 1—3 se efectuează de Ministerul
Muncii, Solidarității Sociale și Familiei, în funcție de:
a) adoptarea directivelor privind armonizarea tehnică și
standardizarea în domeniul protecției împotriva exploziilor;
și/sau
b) progresul tehnic, schimbările din reglementările sau
specificațiile internaționale și noi cunoștințe privind
prevenirea și protecția împotriva exploziilor.
Art. 16. — Ministerul Muncii, Solidarității Sociale și
Familiei raportează Comisiei Europene din 5 în 5 ani
despre punerea în practică a dispozițiilor prezentei hotărâri,
indicând punctele de vedere ale partenerilor sociali.
Art. 17. — Anexele nr. 1—3 fac parte integrantă din
prezenta hotărâre.
Art. 18. — Prezenta hotărâre intră în vigoare la data de
1 octombrie 2006.
´

13

MONITORUL OFICIAL AL ROMÂNIEI, PARTEA I, Nr. 737/29.VIII.2006
Prezenta hotărâre transpune Directiva 99/92/CE privind
cerințele minime pentru îmbunătățirea securității și protecției
sănătății lucrătorilor aflați în potențial pericol în atmosfere

explozive [a 15-a directivă specifică în sensul art. 16
alin. (1) din Directiva 89/391/CEE], publicată în Jurnalul
Oficial nr. L 23 din 28 ianuarie 2000.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul economiei și comerțului,
Codruț Ioan Șereș
p. Ministrul integrării europene,
Adrian Ciocănea,
secretar de stat
București, 9 august 2006.
Nr. 1.058.
ANEXA Nr. 1
CLASIFICAREA

locurilor unde pot să apară atmosfere explozive
Notă introductivă
Următorul sistem de clasificare trebuie aplicat locurilor
unde se iau măsuri de precauție conform art. 5, 6, 9 și 10
din hotărâre.
1. Locuri unde pot apărea atmosfere explozive
Un loc în care pot apărea atmosfere explozive în
concentrații atât de mari încât să necesite măsuri speciale
de precauție pentru a proteja sănătatea și securitatea
lucrătorilor implicați este considerat periculos în sensul
hotărârii.
Un loc în care nu pot apărea atmosfere explozive în
concentrații atât de mari încât să necesite măsuri speciale
de precauție pentru a proteja sănătatea și securitatea
lucrătorilor implicați este considerat lipsit de pericol în
sensul hotărârii.
Substanțe inflamabile și/sau combustibile sunt
considerate materialele care pot forma atmosfere explozive,
exceptându-se cazul în care o analiză a proprietăților lor
relevă că în contact cu aerul nu pot propaga independent
explozia.
2. Clasificarea locurilor periculoase
Locurile periculoase sunt clasificate pe zone în funcție
de frecvența și durata permanenței unei atmosfere
explozive.
Gradul măsurilor luate în conformitate cu partea A din
anexa nr. 2 este stabilit de această clasificare.
Zona 0

Un loc în care este prezentă permanent sau pe
perioade lungi ori frecvent o atmosferă explozivă formată la
contactul substanțelor inflamabile sub formă de gaz, vapori
sau ceață cu aerul.

Zona 1

Un loc în care este probabil să apară ocazional în
operații normale o atmosferă explozivă formată la contactul
substanțelor inflamabile sub formă de gaz, vapori sau ceață
cu aerul.
Zona 2

Un loc în care nu este probabil să apară o atmosferă
explozivă formată la contactul substanțelor inflamabile sub
formă de gaz, vapori sau ceață cu aerul, dar, dacă apare,
persistă doar o scurtă perioadă.
Zona 20

Un loc în care este prezent permanent sau pe perioade
lungi ori frecvent o atmosferă explozivă formată sub formă
de nor sau pulbere combustibilă în aer.
Zona 21

Un loc în care este posibil să apară ocazional în
operații normale o atmosferă explozivă sub formă de nor
de pulbere combustibilă în aer.
Zona 22

Un loc în care nu este probabil să apară o atmosferă
explozivă sub formă de nor de pulbere combustibilă în aer,
în operații normale, dar, dacă apare, persistă doar o scurtă
perioadă.
N O T Ă:

1. Straturile, depunerile și grămezile de pulbere
combustibilă trebuie considerate ca orice altă sursă ce
poate genera o atmosferă explozivă.
2. Operație normală reprezintă situația în care instalațiile
sunt folosite în parametrii lor de proiectare.
ANEXA Nr. 2

A.

CERINȚE MINIME PENTRU ÎMBUNĂTĂȚIREA PROTECȚIEI SĂNĂTĂȚII ȘI SECURITĂȚII
LUCRĂTORILOR AFLAȚI ÎN POTENȚIAL PERICOL ÎN ATMOSFERE EXPLOZIVE

Notă introductivă
Obligațiile stabilite în prezenta anexă se aplică:
— locurilor clasificate ca periculoase conform anexei
nr. 1 la hotărâre ori de câte ori este impusă de
caracteristicile locurilor de muncă, ale punctelor de lucru,

de echipamentele sau substanțele folosite ori de pericolul
cauzat de activitatea în atmosfere explozive;
— echipamentului utilizat în locuri lipsite de pericol care
ajută la folosirea în siguranță a echipamentului aflat în
locuri periculoase.

14

MONITORUL OFICIAL AL ROMÂNIEI, PARTEA I, Nr. 737/29.VIII.2006

1. Măsuri organizatorice
1.1. Instruirea lucrătorilor

Angajatorul trebuie să le asigure celor care lucrează în
locuri unde pot apărea atmosfere explozive o instruire
corespunzătoare și suficientă cu privire la protecția
împotriva exploziilor.
1.2. Indicații scrise și permise de lucru

Acolo unde este cerut de documentul privind protecția
împotriva exploziilor:
— munca în locuri periculoase trebuie efectuată
respectându-se instrucțiunile scrise emise de angajator;
— trebuie aplicat un sistem de permise de lucru pentru
a îndeplini și activitățile periculoase și pe cele care pot
interacționa cu alt gen de activitate, producând pericole.
Permisele de lucru trebuie emise anterior începerii
lucrului de o persoană cu responsabilitate în acest
domeniu.
2. Măsuri de protecție împotriva exploziilor
2.1. Orice scurgere și/sau pierdere, voită sau nu, de
gaze inflamabile, vapori, ceață sau pulbere combustibilă
care poate produce pericole de explozie trebuie deviată ori
îndepărtată corespunzător spre un loc sigur sau, dacă nu
este posibil, trebuie oprită în condiții de securitate sau
trebuie remediată prin altă metodă adecvată.
2.2. Dacă o atmosferă explozivă conține mai multe tipuri
de gaze, vapori, ceață sau pulberi inflamabile și/sau
combustibile, măsurile de protecție trebuie să fie adecvate
celui mai mare pericol posibil.
2.3. Prevenirea pericolelor de aprindere conform art. 6
din hotărâre trebuie, de asemenea, să ia în considerare
descărcările electrostatice, acolo unde lucrătorii sau mediul
de lucru acționează ca purtători ori producători de sarcină
electrică. Lucrătorilor trebuie să li se asigure îmbrăcăminte
de protecție corespunzătoare, din materiale care nu produc
descărcări electrostatice care pot aprinde atmosferele
explozive.
2.4. Instalația, echipamentul, sistemele de protecție și
toate dispozitivele de conectare asociate trebuie puse în
funcțiune doar dacă documentul privind protecția împotriva
exploziilor permite utilizarea lor în siguranță în atmosferă
explozivă. Aceasta se aplică și echipamentului de muncă
și dispozitivelor de conectare asociate care nu sunt
considerate echipament sau sisteme de protecție în
conformitate cu Hotărârea Guvernului nr. 752/2004 privind
stabilirea condițiilor pentru introducerea pe piață a
echipamentelor și sistemelor protectoare destinate utilizării

B.

în atmosfere potențial explozive, cu modificările ulterioare,
care transpune Directiva 94/9/CE, dacă încorporarea lor
într-o instalație poate produce pericol de aprindere. Trebuie
luate măsurile necesare pentru prevenirea confuziei între
dispozitivele de conectare.
2.5. Trebuie luate toate măsurile necesare ca locul de
muncă, echipamentul de muncă și toate dispozitivele de
conectare asociate, puse la dispoziție lucrătorilor, să fie
proiectate, construite, asamblate, instalate, întreținute și
utilizate astfel încât să reducă la minimum pericolul de
explozii și, dacă se produce o explozie, să controleze sau
să reducă la minimum extinderea ei în acel loc de muncă
și/sau la echipamentul de muncă. Pentru astfel de locuri
de muncă trebuie luate măsuri corespunzătoare pentru a
reduce la minimum efectele fizice ale exploziei asupra
lucrătorilor.
2.6. Acolo unde este cazul, lucrătorii trebuie avertizați
prin semnale optice și/sau acustice și retrași înainte să se
atingă condițiile de explozie.
2.7. Acolo unde este prevăzut în documentul privind
protecția împotriva exploziilor, trebuie asigurate și întreținute
ieșiri de siguranță pentru a face posibilă, în caz de pericol,
părăsirea de către lucrători, repede și în securitate, a
locurilor aflate în pericol.
2.8. Înainte ca un loc de muncă unde pot apărea
atmosfere explozive să fie folosit pentru prima oară, trebuie
verificată siguranța sa globală față de explozii. Trebuie
menținute toate condițiile necesare pentru asigurarea
protecției împotriva exploziilor.
Aceste verificări trebuie să fie efectuate de persoane
competente în domeniul protecției împotriva exploziilor, care
au experiență și/sau pregătire profesională.
2.9. Acolo unde evaluarea riscurilor arată că este
necesar:
— trebuie să fie posibilă menținerea echipamentului și
a sistemelor de protecție în stare sigură de funcționare,
independent de restul instalației, acolo unde o pană de
curent poate produce extinderea unor pericole adiționale;
— trebuie să fie posibilă oprirea manuală a instalației,
cu condiția ca aceasta să nu compromită siguranța
echipamentului și a sistemelor de protecție implicate în
procese automate care deviază de la condițiile de lucru
dorite. Numai lucrătorii competenți pot efectua intervențiile
de acest tip;
— la oprirea în caz de urgență, energia acumulată
trebuie disipată cât mai repede și mai sigur posibil sau
izolată astfel încât să nu mai constituie o sursă de pericol.

CRITERII PENTRU ALEGEREA ECHIPAMENTULUI ȘI A SISTEMELOR DE PROTECȚIE

Dacă documentul privind protecția împotriva exploziilor în
baza unei evaluări a riscurilor nu prevede altfel,
echipamentul și sistemele de protecție pentru toate locurile
în care pot apărea atmosfere explozive trebuie alese în
funcție de categoriile stabilite în Hotărârea Guvernului
nr. 752/2004, cu modificările ulterioare, care transpune
Directiva 94/9/CE. În special, următoarele categorii de
echipament trebuie folosite în zonele indicate, cu condiția

ca ele să fie adecvate naturii gazelor, vaporilor sau ceței
și/sau pulberilor, după cum urmează:
— în zona 0 sau zona 20, echipament de categoria 1;
— în zona 1 sau zona 21, echipament de categoria 1
sau 2;
— în zona 2 sau zona 22, echipament de categoria 1,
2 sau 3.

MONITORUL OFICIAL AL ROMÂNIEI, PARTEA I, Nr. 737/29.VIII.2006

15
ANEXA Nr. 3

INDICATOARE DE AVERTIZARE

pentru locuri unde pot apărea atmosfere explozive, conform art. 9 alin. (3) din hotărâre

Loc unde pot apărea atmosfere explozive
Trăsături caracteristice:
— formă triunghiulară;
— litere negre pe fond galben, cu margine neagră (partea galbenă acoperă cel puțin 50% din suprafața indicatorului).
Se pot adăuga alte date explicative.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ADMINISTRAȚIEI ȘI INTERNELOR

ORDIN
privind modificarea anexei nr. 1 la Ordinul ministrului administrației și internelor nr. 1.319/2006
pentru aprobarea formularului-tip al procesului-verbal de constatare și sancționare
a contravențiilor în domeniul arhivistic, precum și a modelului de legitimație
a persoanelor împuternicite să folosească modelul de proces-verbal
Având în vedere prevederile art. 30 din Legea Arhivelor Naționale nr. 16/1996, cu modificările și completările ulterioare,
în temeiul dispozițiilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările și completările ulterioare,
ministrul administrației și internelor emite următorul ordin:
Art. I. — Anexa nr. 1 la Ordinul ministrului administrației
și internelor nr. 1.319/2006 pentru aprobarea formularuluitip al procesului-verbal de constatare și sancționare a
contravențiilor în domeniul arhivistic, precum și a modelului
de legitimație a persoanelor împuternicite să folosească
modelul de proces-verbal, publicat în Monitorul Oficial al

României, Partea I, nr. 486 din 5 iunie 2006, se modifică
și se înlocuiește cu anexa care face parte integrantă din
prezentul ordin.
Art. II. — Prezentul ordin se publică în Monitorul Oficial
al României, Partea I.

Ministrul administrației și internelor,
Vasile Blaga
București, 21 august 2006.
Nr. 1.414.

16

MONITORUL OFICIAL AL ROMÂNIEI, PARTEA I, Nr. 737/29.VIII.2006
ANEXĂ

MINISTERUL ADMINISTRAȚIEI ȘI INTERNELOR

Arhivele Naționale
PROCES-VERBAL

de constatare și sancționare a contravențiilor în domeniul arhivistic
Seria .......... Nr. ..........
Încheiat astăzi, .......... luna .................... anul .........., la ....................................................., din ............................
Subsemnatul/Subsemnata/Subsemnații .................................., în calitate de agent/agenți constatator/constatatori în
cadrul Arhivelor Naționale ..............................., împuternicit/împuterniciți cu Legitimația de control seria .......... nr. ..............,
în baza prevederilor Legii Arhivelor Naționale nr. 16/1996, cu modificările și completările ulterioare, și ale Ordonanței
Guvernului nr. 2/2001 privind regimul juridic al contravențiilor, aprobată cu modificări și completări prin Legea
nr. 180/2002, cu modificările și completările ulterioare,
în urma controlului efectuat în ziua de ....... luna .............. anul ........., ora ........., la ......................, cu sediul în
localitatea ..................................., str. ................................... nr. .........., bl. .........., sc. .........., et. .........., ap. ..........,
județul/sectorul .........., înmatriculată la .......... sub nr. .........., cod fiscal .........., reprezentată prin domnul/doamna ..........,
cu domiciliul în localitatea ......................, str. ....................... nr. .........., bl. .........., sc. .........., et. .........., ap. ..........,
județul/sectorul .........., care se legitimează cu act de identitate seria ........ nr. .........., eliberat de ................, CNP .............,
în calitate de ....................................., am constatat următoarele: ..............................................................................................
...................................................................................................................................................................................................... .
Faptele constatate constituie contravenție/contravenții, prevăzută/prevăzute la art. 29 din Legea nr. 16/1996, cu
modificările și completările ulterioare:
1. lit. ..........;
2. lit. ..........;
3. lit. ..........;
4. lit. ..........;
5. lit. ..........,
și se sancționează conform art. 30 alin. 1 din Legea nr. 16/1996, cu modificările și completările ulterioare, cu amendă în
cuantum de:
1. ...........................................;
2. ...........................................;
3. ...........................................;
4. ...........................................;
5. ...........................................,
în sumă totală de ................................... .
Amenda se va achita la Trezoreria .......... în contul nr. .........., iar o copie de pe chitanță se va depune de
contravenient sau se va transmite prin poștă, recomandat, în termenul legal, la sediul organului constatator din ............ .
În caz de neachitare a amenzii în termen de 15 zile de la data înmânării/comunicării procesului-verbal, se va
proceda la executarea silită conform prevederilor legale.
Alte mențiuni (obiecțiuni):
........................................................................................................................................................................................................
........................................................................................................................................................................................................
........................................................................................................................................................................................................
În conformitate cu prevederile art. 31 din Ordonanța Guvernului nr. 2/2001, aprobată cu modificări prin Legea
nr. 180/2002, cu modificările și completările ulterioare, și ale art. 32 din Legea nr. 16/1996, cu modificările și completările
ulterioare, împotriva prezentului proces-verbal se poate face plângere în termen de 15 zile de la data înmânării sau
comunicării. Plângerea va fi însoțită de copia procesului-verbal de constatare a contravenției și se va depune la ........ .
Prezentul proces-verbal s-a încheiat în 3 exemplare, din care exemplarul 2 s-a înmânat contravenientului
astăzi, ........................., sau se va comunica acestuia, împreună cu înștiințarea de plată, prin poștă, cu confirmare de
primire, în cel mult o lună de la data încheierii.
Contravenientul nu este de față/refuză/nu poate lua cunoștință despre conținutul procesului-verbal, lucru atestat de
martorul ..........................., domiciliat în ............................, str. ....................... nr. ......., bl. ......., sc. ......, et. ......, ap. .....,
județul/sectorul .........., act de identitate ........ seria ....... nr. ............., emis de ............. la data de ............, CNP .......... .
Nu a fost de față niciun martor, deoarece ................. .
Drept care s-a încheiat prezentul proces-verbal.
Agent constatator/
Agenți constatatori,

Am luat cunoștință.
Contravenient,

Martor,

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 737/29.VIII.2006 conține 16 pagini.

Prețul: 1,15 lei

&JUYDGY|119130]
ISSN 1453—4495

