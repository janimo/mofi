Anul 174 (XVIII) — Nr. 720

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 23 august 2006

SUMAR
Nr.

Pagina

Nr.

DECIZII ALE PRIMULUI-MINISTRU
124.

— Decizie pentru modificarea Deciziei primuluiministru nr. 381/2005 privind organizarea și
funcționarea Departamentului pentru lupta
antifraudă ...................................................................

agriculturii, pădurilor și dezvoltării rurale
nr. 457/2004 ..............................................................

1–2

15.

— Normă privind transmiterea indicatorilor primari
prin intermediul Sistemului informatic de raportare
către Banca Națională a României..........................

5–13

ACTE ALE CASEI NAȚIONALE
DE ASIGURĂRI DE SĂNĂTATE

561. — Ordin al ministrului agriculturii, pădurilor și
dezvoltării rurale privind modificarea și
completarea anexei îNorme tehnice de clasificare
a carcaselor de porci“ la Ordinul ministrului

ALE

2–4

ACTE ALE BĂNCII NAȚIONALE A ROMÂNIEI

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII

Pagina

345.

— Ordin privind aprobarea modelului contractului
de asigurări sociale de sănătate .............................

14–16

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru modificarea Deciziei primului-ministru nr. 381/2005 privind organizarea și funcționarea
Departamentului pentru lupta antifraudă
În temeiul prevederilor art. 19 și ale art. 21 alin. (3) din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și ale art. 23 alin. (2) din Decizia primuluiministru nr. 379/2005 privind organizarea și funcționarea Cancelariei Primului-Ministru,
primul-ministru emite prezenta decizie.
Articol unic. — Anexa la Decizia primului-ministru
nr. 381/2005 privind organizarea și funcționarea
Departamentului pentru lupta antifraudă, publicată în

Monitorul Oficial al României, Partea I, nr. 557 din 29 iunie
2005, se modifică și se înlocuiește cu anexa care face
parte integrantă din prezenta decizie.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru controlul implementării programelor
cu finanțare internațională și urmărirea
aplicării acquis-ului comunitar,
Cristian David
p. Șeful Cancelariei Primului-Ministru,
Constantin Gheorghe
București, 21 august 2006.
Nr. 124.

2

MONITORUL OFICIAL AL ROMÂNIEI, PARTEA I, Nr. 720/23.VIII.2006
ANEXĂ
Nr. de posturi, exclusiv demnitarul = 45
STRUCTURA ORGANIZATORICĂ

a Departamentului pentru lupta antifraudă
Secretar de stat
Direcția generală politici și operațiuni
(1DG)*)
Direcția B
Control
25 posturi
(1D+1DA+22C+1R)*)

Direcția A
Legislație, politici, training
10 posturi
(1D+9C)*)

Direcția C
Culegere și analiză date
9 posturi
(1D+8C)*)

*) Număr de posturi și de funcții.
DG — Director general
D — Director
DA — Director adjunct
C — Consilier
R — Referent (studii medii)

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea și completarea anexei îNorme tehnice de clasificare a carcaselor de porci“
la Ordinul ministrului agriculturii, pădurilor și dezvoltării rurale nr. 457/2004
Având în vedere prevederile art. 9 alin. (4) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine, cu modificările și completările ulterioare,
văzând Referatul de aprobare nr. 100.965/2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa îNorme tehnice de clasificare a
carcaselor de porci“ la Ordinul ministrului agriculturii,
pădurilor și dezvoltării rurale nr. 457/2004, publicat în
Monitorul Oficial al României, Partea I, nr. 564 din 25 iunie
2004, cu modificările ulterioare, se modifică și se
completează după cum urmează:
1. După articolul 3 se introduce un nou articol, articolul 31,
care va avea următorul cuprins:
îArt. 31. — (1) Abatorul răspunde de cântărirea corectă a
carcaselor și ia măsuri pentru înlăturarea cauzelor care pot
influența corectitudinea cântăririi și greutatea carcasei, cum ar fi:
a) verificarea echipamentelor de cântărire, conform
normelor metrologice în vigoare;
b) prezentarea corectă a carcasei, conform prevederilor
alin. (1) al art. 2 din prezentele norme tehnice, cu excizii
corecte ale organelor genitale, ale limbii, osânzei, rinichilor,
diafragmei și cu excizii din motive veterinare, pentru
evitarea aplicării unor corecții de greutate eronate;
c) înregistrarea corectă a greutății cârligelor de abator,
în cazul în care sunt folosite mai multe tipuri de cârlige.
(2) Clasificatorul răspunde de înregistrarea corectă a
greutății carcasei în raportul de clasificare, inclusiv de aplicarea
exactă a corecțiilor de greutate, atunci când este cazul.“

2. După alineatul 2 al articolului 5 se introduce un nou
alineat, alineatul (3), care va avea următorul cuprins:
î(3) Plata animalelor se face în funcție de procentul de
țesut muscular din greutatea carcasei, conform grilei de
prețuri elaborate de Comisia de clasificare a carcaselor,
prevăzută în anexa nr. 1*) la prezentele norme tehnice.“
3. Articolul 9 va avea următorul cuprins:
îArt. 9. — Metodele utilizate pentru clasificarea
carcaselor de porci sunt metodele de estimare a
conținutului de țesut muscular, prevăzute în anexa nr. 2 la
prezentele norme tehnice.“
4. Se introduce o nouă anexă, anexa nr. 1 la normele
tehnice, al cărei cuprins este prevăzut în anexa nr. 1 la
prezentul ordin, iar anexa îMetode și echipamente utilizate
în România pentru clasificarea carcaselor de porci“ la
normele tehnice devine anexa nr. 2*) la normele tehnice, al
cărei cuprins este prevăzut în anexa nr. 2 la prezentul
ordin.
Art. II. — Prezentul ordin se publică în Monitorul Oficial
al României, Partea I.
Art. III. — Anexele nr. 1 și 2 fac parte integrantă din
prezentul ordin.

Ministrul agriculturii, pădurilor și dezvoltării rurale,
Gheorghe Flutur
București, 16 august 2006.
Nr. 561.
*) Anexele nr. 1 și 2 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 720/23.VIII.2006

3
ANEXA Nr. 1

4

MONITORUL OFICIAL AL ROMÂNIEI, PARTEA I, Nr. 720/23.VIII.2006
ANEXA Nr. 2

MONITORUL OFICIAL AL ROMÂNIEI, PARTEA I, Nr. 720/23.VIII.2006

ACTE

ALE

BĂNCII

NAȚIONALE

A

5

ROMÂNIEI

BANCA NAȚIONALĂ A ROMÂNIEI

NORMĂ
privind transmiterea indicatorilor primari prin intermediul Sistemului informatic de raportare
către Banca Națională a României
În baza art. 48 și 49 din Legea nr. 312/2004 privind Statutul Băncii Naționale a României,
Banca Națională a României emite prezenta normă.
CAPITOLUL I
Dispoziții generale
Art. 1. — Prezenta normă reglementează metodologia
de transmitere a indicatorilor primari prin intermediul
Sistemului informatic de raportare către Banca Națională a
României de către instituțiile de credit, Trezoreria Statului
și TransFonD — S.A.
Art. 2. — În înțelesul prezentei norme, termenii și
expresiile de mai jos au următoarele semnificații:
a) Sistemul informatic de raportare către Banca Națională
a României (denumit în continuare SIRBNR ) — sistemul
electronic prin care Banca Națională a României colectează
indicatori primari de la entitățile raportoare, în scopul
prelucrării și diseminării, potrivit atribuțiilor și competențelor
sale;
b) entități raportoare — instituțiile prevăzute la art. 1
care au obligația legală de a raporta indicatori primari către
Banca Națională a României;
c) indicator primar — date și informații colectate de
Banca Națională a României prin intermediul SIRBNR,
pentru ducerea la îndeplinire a atribuțiilor sale legale;
caracterul de primar al indicatorului privește natura acestuia
în raport cu cerințele Băncii Naționale a României;
d) nivel de detaliere — mod de defalcare a indicatorului
primar în funcție de un anumit criteriu stabilit de Banca
Națională a României și căruia i se poate asocia un
nomenclator general sau unul specific;
e) raportare — set de indicatori primari solicitați de
Banca Națională a României prin același act, care au
aceeași periodicitate de transmitere și același termen de
raportare;
f) canal de raportare — canal de comunicație utilizat
pentru colectarea indicatorilor primari de la entitățile
raportoare și transmiterea mesajelor de răspuns;
g) format de raportare — format standardizat folosit de
SIRBNR pentru transferul de date; standardul formatului de
raportare este XML (eXtensible Markup Language);
h) reguli de sistem — document prin care se stabilesc
termenii și condițiile care trebuie respectate în vederea
participării la SIRBNR, modul de acces în sistem, cerințele
minime privind dotarea tehnică a entităților raportoare,
detaliile tehnice privind codificarea, transmiterea și
recepționarea indicatorilor primari, orarul de transmitere a
indicatorilor primari, regulile de validare, procedurile ce
trebuie urmate în cazul unor evenimente neprevăzute,
precum și alte condiții privind funcționarea sistemului.

Art. 3. — Transmiterea indicatorilor primari prin
intermediul SIRBNR are la bază următoarele principii
generale:
a) principiul transmiterii datelor și informațiilor la nivel de
indicator primar: datele și informațiile transmise de entitățile
raportoare sunt structurate sub formă de indicatori primari;
b) principiul unicității indicatorilor primari: indicatorii
primari, determinați conform metodologiilor stabilite de
Banca Națională a României în domeniile sale de
competență, sunt transmiși în mod unic de către entitățile
raportoare;
c) principiul canalului unic: indicatorii primari sunt
transmiși Băncii Naționale a României prin intermediul unui
singur canal de raportare;
d) principiul formatului unic: indicatorii primari sunt
transmiși Băncii Naționale a României prin mesaje având
un format standard de raportare;
e) principiul accesului la informații: entitățile raportoare au
acces la indicatorii primari proprii transmiși, precum și la
informații agregate, în condițiile legii.
CAPITOLUL II
Raportarea indicatorilor primari
Art. 4. — (1) Entitățile raportoare au obligația de a
transmite indicatorii primari aferenți raportărilor incluse în
anexă, în format XML, prin intermediul canalului de
raportare, conform regulilor de sistem.
(2) Indicatorii primari, metodologia lor de determinare,
momentul măsurării, nivelurile de detaliere, unitatea de
măsură, periodicitatea transmiterii și termenul de raportare
sunt prevăzute în actele în vigoare care stau la baza
determinării și raportării lor către Banca Națională a
României, acte care sunt menționate în anexă, în cadrul
coloanei îBaza legală“.
Art. 5. — Transmiterea indicatorilor primari la Banca
Națională a României prin intermediul SIRBNR și
consultarea rapoartelor generate de sistem se realizează
numai de către persoane împuternicite de fiecare entitate
raportoare. Datele de identificare ale acestora, precum și
orice modificare privind persoanele împuternicite sunt
notificate de îndată Băncii Naționale a României.
Art. 6. — (1) În cazul constatării de către entitățile
raportoare a unor defecțiuni tehnice privind funcționarea
SIRBNR care compromit transmiterea indicatorilor primari,
persoanele împuternicite în conformitate cu art. 5
înștiințează de îndată Banca Națională a României. Dacă
aceste defecțiuni nu se pot remedia în timp util, entitățile

6

MONITORUL OFICIAL AL ROMÂNIEI, PARTEA I, Nr. 720/23.VIII.2006

raportoare transmit indicatorii primari prin modalitatea
alternativă convenită cu Banca Națională a României.
(2) În cazul constatării de către Banca Națională a
României a unor defecțiuni tehnice ale SIRBNR, aceasta
informează entitățile raportoare și împreună convin asupra
modalității alternative de transmitere a indicatorilor primari.
Banca Națională a României informează entitățile
raportoare cu privire la repunerea în funcțiune a SIRBNR.
(3) În cazul transmiterii indicatorilor primari prin
modalitatea alternativă, entitățile raportoare au obligația
retransmiterii acestora prin SIRBNR la repunerea în
funcțiune a acestuia.
(4) Modalitățile alternative de transmitere a indicatorilor
primari sunt stabilite prin regulile de sistem.
Art. 7. — Mesajele XML aferente indicatorilor primari
transmiși de entitățile raportoare Băncii Naționale a
României prin intermediul SIRBNR au asociată semnătura
electronică, conform legislației în vigoare.
Art. 8. — Banca Națională a României stabilește
regulile de validare a indicatorilor primari raportați de
entitățile raportoare prin intermediul SIRBNR, care sunt
incluse în regulile de sistem.
Art. 9. — (1) În cazul în care sunt îndeplinite toate
criteriile de validare, sistemul generează și transmite
automat către entitatea raportoare un mesaj de confirmare
referitor la preluarea indicatorilor primari.
(2) În cazul în care cel puțin unul dintre criteriile de
validare nu este îndeplinit, sistemul generează și transmite
automat un mesaj de eroare către entitatea raportoare.
Art. 10. — Entitățile raportoare au obligația de a corecta
erorile semnalate prin mesajele de eroare generate de
sistem, precum și orice alte erori constatate ulterior și de a
retransmite indicatorii primari, cu respectarea termenelor de
raportare prevăzute de actele în vigoare.
Art. 11. — Entitățile raportoare au acces, în cadrul
SIRBNR, la indicatorii primari proprii transmiși, la rapoartele
conținând indicatorii primari proprii, generate de SIRBNR,
precum și la acei indicatori agregați, pe care Banca
Națională a României îi diseminează, în condițiile legii.
CAPITOLUL III
Sancțiuni
Art. 12. — Pentru nerespectarea dispozițiilor prezentei
norme, Banca Națională a României poate aplica
sancțiunile prevăzute de Legea nr. 312/2004 privind
Statutul Băncii Naționale a României, cu modificările
ulterioare, Legea nr. 58/1998 privind activitatea bancară,
republicată, cu modificările ulterioare, Legea nr. 541/2002

privind economisirea și creditarea în sistem colectiv pentru
domeniul locativ, cu modificările și completările ulterioare,
și de Ordonanța de urgență a Guvernului nr. 97/2000
privind organizațiile cooperatiste de credit, aprobată cu
modificări și completări prin Legea nr. 200/2002, cu
modificările și completările ulterioare, după caz.
CAPITOLUL IV
Dispoziții finale
Art. 13. — Persoanele împuternicite cu transmiterea,
recepționarea, consultarea și procesarea indicatorilor primari
au obligația de a păstra confidențialitatea acestora și de
a-i utiliza numai în scopul pentru care au fost
transmiși/solicitați, potrivit prevederilor legale în vigoare.
Art. 14. — Entitățile raportoare au obligația de a păstra
documentele primare care au stat la baza determinării și
raportării indicatorilor primari, conform legislației în vigoare.
Art. 15. — Banca Națională a României arhivează
mesajele XML conținând indicatorii primari transmiși de
entitățile raportoare, în funcție de politica de revizuire a
datelor pentru fiecare raportare.
Art. 16. — Anexa*) face parte integrantă din prezenta
normă.
Art. 17. — (1) Prezenta normă intră în vigoare la data
de 1 ianuarie 2007.
(2) Până la data intrării în vigoare a prezentei norme,
Banca Națională a României pune la dispoziția entităților
raportoare, în mod eșalonat, pentru fiecare raportare
inclusă în anexă, regulile de sistem minime necesare
pentru transmiterea indicatorilor primari.
(3) Entitățile raportoare au obligația ca în termen de
3 luni de la comunicarea de către Banca Națională a
României a regulilor de sistem, conform alin. (2), pentru
fiecare raportare, să asigure condițiile necesare transmiterii
indicatorilor primari prin intermediul SIRBNR.
(4) De la data expirării termenului prevăzut la alin. (3),
raportările incluse în anexă se transmit prin modalitățile
existente anterior punerii în funcțiune a SIRBNR, în paralel
cu transmiterea indicatorilor primari prin intermediul
SIRBNR, pentru o perioadă de cel mult 6 luni, în funcție
de raportare.
Art. 18. — Raportările către Banca Națională a
României care nu sunt incluse în anexă sunt transmise
conform prevederilor actelor Băncii Naționale a României
ce stau la baza acestora.
Art. 19. — La data expirării termenului prevăzut la
art. 17 alin. (4) se abrogă orice dispoziții contrare.

Președintele Consiliului de administrație al Băncii Naționale a României,
Mugur Constantin Isărescu

București, 2 august 2006.
Nr. 15.

*) Anexa este reprodusă în facsimil.

LISTA

raportărilor incluse în SIRBNR

ANEXĂ

MONITORUL OFICIAL AL ROMÂNIEI, PARTEA I, Nr. 720/23.VIII.2006

7

8

MONITORUL OFICIAL AL ROMÂNIEI, PARTEA I, Nr. 720/23.VIII.2006

MONITORUL OFICIAL AL ROMÂNIEI, PARTEA I, Nr. 720/23.VIII.2006

9

10

MONITORUL OFICIAL AL ROMÂNIEI, PARTEA I, Nr. 720/23.VIII.2006

MONITORUL OFICIAL AL ROMÂNIEI, PARTEA I, Nr. 720/23.VIII.2006

11

12

MONITORUL OFICIAL AL ROMÂNIEI, PARTEA I, Nr. 720/23.VIII.2006

MONITORUL OFICIAL AL ROMÂNIEI, PARTEA I, Nr. 720/23.VIII.2006

13

14

MONITORUL OFICIAL AL ROMÂNIEI, PARTEA I, Nr. 720/23.VIII.2006

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
privind aprobarea modelului contractului de asigurări sociale de sănătate
Având în vedere Referatul de aprobare nr. D.G. 2.958 din 8 august 2006 al directorului general al Casei
Naționale de Asigurări de Sănătate și Hotărârea Consiliului de administrație al Casei Naționale de Asigurări de Sănătate
nr. 11/2006,
în temeiul dispozițiilor art. 211 alin. (1) și ale art. 281 alin. (2) din Legea nr. 95/2006 privind reforma în domeniul
sănătății,
președintele Casei Naționale de Asigurări de Sănătate emite următorul ordin:
Art. 1. — Se aprobă modelul contractului de asigurări
sociale de sănătate, prevăzut în anexa care face parte
integrantă din prezentul ordin.
Art. 2. — (1) Casele de asigurări de sănătate încheie
cu asigurații aflați în evidența acestora, direct sau prin
angajator, în termen de 12 luni de la data intrării în
vigoare a prezentului ordin, contracte de asigurări sociale
de sănătate. Contractele de asigurări sociale de sănătate
vor fi încheiate și cu alți asigurați, pe măsura luării
acestora în evidență de casele de asigurări de sănătate.

(2) Contractul de asigurări sociale de sănătate se
transferă de la un angajator la altul, ca urmare a
modificării raporturilor de muncă sau de serviciu în
condițiile legii.
Art. 3. — Casele de asigurări de sănătate vor duce la
îndeplinire prevederile prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Președintele Casei Naționale de Asigurări de Sănătate,
Cristian Vlădescu
București, 8 august 2006.
Nr. 345.
ANEXĂ

CONTRACT
de asigurări sociale de sănătate
I. Părțile contractante
Casa de Asigurări de Sănătate ........................, cu sediul
în municipiul/orașul .............................., str. .......................
nr. ......, județul/sectorul ......, telefon/fax ....................,
reprezentată prin președinte/director general ......................
și
........................................, în calitate de angajator, pentru
salariații prevăzuți în anexa nr. 1 la prezentul contract;
Domnul/Doamna*) ............................, domiciliat/domiciliată
în ....................., str. .............................. nr. ......,
județul/sectorul ......, CNP ................................, având BI/CI
seria ...... nr. ......, telefon .............................. .
II. Obiectul contractului
Obiectul prezentului contract îl constituie asigurarea
serviciilor medicale, respectiv asistență medicală în caz de
îmbolnăvire pentru prevenirea complicațiilor bolii, pentru
recuperarea medicală sau cel puțin pentru ameliorarea
suferinței, pentru prevenirea îmbolnăvirilor, depistarea
precoce a bolii și păstrarea sănătății, potrivit contractuluicadru și normelor metodologice de aplicare a acestuia,
precum și acordarea de indemnizații de asigurări sociale de
sănătate, potrivit prevederilor legale în vigoare, în condițiile
art. 291 lit. d) din Legea nr. 95/2006 privind reforma în
domeniul sănătății, pentru persoana/persoanele asigurată/
asigurate, precum și pentru coasigurații acesteia/acestora,
prevăzuți în anexa nr. 2.
III. Serviciile acordate în sistemul asigurărilor sociale
de sănătate sunt:
a) servicii medicale**):
*)
**)
***)

• pachetul de servicii medicale de bază;
• pachetul de servicii facultativ,
ca urmare a plății contribuției la Fondul național unic de
asigurări sociale de sănătate;
b) indemnizații pentru concedii medicale, potrivit
Ordonanței de urgență a Guvernului nr. 158/2005.***)
IV. Durata contractului
Prezentul contract este valabil de la data semnării și
până la data pierderii dreptului de domiciliu sau de ședere
în România.
V. Drepturile și obligațiile părților
A. Drepturile asiguraților

1. Asigurații au dreptul, de la data dobândirii calității de
asigurat, la pachetul de servicii de bază în caz de boală
sau de accident, din prima zi de îmbolnăvire ori de la data
accidentului și până la vindecare, în condițiile stabilite de
prezentul contract.
2. Asigurații au următoarele drepturi:
a) să aleagă furnizorul de servicii medicale, precum și
casa de asigurări de sănătate la care se asigură, în
condițiile legii și ale contractului-cadru;
b) să fie înscriși pe lista unui medic de familie pe care
îl solicită, dacă îndeplinesc toate condițiile legale în vigoare,
suportând cheltuielile de transport, dacă opțiunea este
pentru un medic din altă localitate;

Pentru celelalte categorii de persoane care nu au calitatea de salariat.
Se va marca corespunzător pachetul de servicii la care are dreptul asiguratul.
Se va marca corespunzător dacă acestea fac obiectul contractului.

MONITORUL OFICIAL AL ROMÂNIEI, PARTEA I, Nr. 720/23.VIII.2006
c) să își schimbe medicul de familie ales numai după
expirarea a cel puțin 6 luni de la data înscrierii pe listele
acestuia;
d) să beneficieze de servicii medicale, medicamente,
materiale sanitare și dispozitive
medicale în mod
nediscriminatoriu, în condițiile stabilite prin contractul-cadru
și normele metodologice de aplicare a acestuia;
e) să efectueze controale profilactice, în condițiile
stabilite prin contractul-cadru și normele metodologice de
aplicare a acestuia;
f) să beneficieze de servicii de asistență medicală
preventivă și de promovare a sănătății, inclusiv pentru
depistarea precoce a bolilor, în condițiile contractului-cadru
și ale normelor metodologice de aplicare a acestuia;
g) să beneficieze de servicii medicale în ambulatorii și
în spitale aflate în relație contractuală cu casele de
asigurări de sănătate, în condițiile contractului-cadru și ale
normelor metodologice de aplicare a acestuia;
h) să beneficieze de servicii medicale de urgență în
condițiile contractului-cadru și ale normelor metodologice de
aplicare a acestuia;
i) să beneficieze de unele servicii de asistență
stomatologică în condițiile contractului-cadru și ale normelor
metodologice de aplicare a acestuia;
j) să beneficieze de tratament fizioterapeutic și de
recuperare în condițiile contractului-cadru și ale normelor
metodologice de aplicare a acestuia;
k) să beneficieze de dispozitive medicale în condițiile
contractului-cadru și ale normelor metodologice de aplicare
a acestuia;
l) să beneficieze de servicii de îngrijiri medicale la
domiciliu în condițiile contractului-cadru și ale normelor
metodologice de aplicare a acestuia;
m) să li se garanteze confidențialitatea privind datele, în
special în ceea ce privește diagnosticul și tratamentul;
n) să fie informați asupra riscurilor și beneficiilor în
cazul tratamentelor medicale;
o) să beneficieze de concedii și indemnizații de
asigurări sociale de sănătate în condițiile Ordonanței de
urgență a Guvernului nr. 158/2005.
B. Obligațiile asiguraților

Asigurații au următoarele obligații:
a) să se înscrie pe lista unui medic de familie;
b) să anunțe medicul de familie ori de câte ori apar
modificări în starea lor de sănătate;
c) să se prezinte la controalele profilactice și periodice
stabilite prin contractul-cadru;
d) să anunțe în termen de 15 zile medicul de familie și
casa de asigurări de sănătate asupra modificărilor datelor
de identitate sau modificărilor referitoare la încadrarea lor
într-o anumită categorie de asigurați;
e) să respecte cu strictețe tratamentul și indicațiile
medicului;
f) să aibă o conduită civilizată față de personalul
medico-sanitar;
g) să achite coplata și contribuția personală în condițiile
stabilite prin contractul-cadru și normele metodologice de
aplicare a acestuia;
h) să achite contribuția datorată Fondului național unic
de asigurări sociale de sănătate în cota și asupra
veniturilor prevăzute de Legea nr. 95/2006 și de normele
legale în materie (Se va completa pentru fiecare categorie
de venituri.);
i) să depună lunar, trimestrial sau anual, după caz,
declarația de venituri;
j) să prezinte furnizorilor de servicii medicale
documentele justificative ce atestă calitatea de asigurat;
k) să accepte controlul casei de asigurări de sănătate
cu privire la modul de acordare a concediilor și
indemnizațiilor de asigurări sociale de sănătate;
l) să respecte programarea pentru acordarea serviciilor
medicale din pachetul de bază, în baza listelor de
așteptare, după caz;

15

m) să se prezinte la medicul din ambulatoriul de
specialitate sau la spital numai după ce a consultat
medicul de familie, cu excepția urgențelor și a afecțiunilor
care permit prezentarea direct la medicul de specialitate,
stabilite prin contractul-cadru și normele metodologice de
aplicare a acestuia.
C. Drepturile casei de asigurări de sănătate

Casa de asigurări de sănătate are următoarele drepturi:
a) să verifice respectarea obligațiilor de plată a
contribuției;
b) să calculeze majorările de întârziere în cazul neplății
contribuției în condițiile legii;
c) să verifice acordarea serviciilor medicale, conform
contractelor încheiate cu furnizorii de servicii medicale;
d) să verifice prescrierea medicamentelor și
recomandarea investigațiilor paraclinice;
e) să verifice modul de acordare a concediilor și
indemnizațiilor de asigurări sociale de sănătate.
D. Obligațiile casei de asigurări de sănătate

Casa de asigurări de sănătate are următoarele obligații:
a) să informeze asigurații asupra drepturilor acestora;
b) să asigure confidențialitatea datelor în condițiile
prezentului contract;
c) să verifice prescrierea și eliberarea medicamentelor
în conformitate cu reglementările în vigoare;
d) să asigure calitatea serviciilor medicale din pachetul
de bază, în condițiile legii.
VI. Litigii
1. Litigiile născute în legătură cu încheierea, executarea,
modificarea și încetarea prezentului contract ori în legătură
cu alte pretenții decurgând din acesta vor fi supuse unei
proceduri prealabile de soluționare pe cale amiabilă.
2. Dacă după 15 zile de la începerea procedurilor
prevăzute la pct. 1 părțile semnatare ale prezentului
contract nu reușesc să rezolve în mod amiabil o
divergență contractuală, fiecare parte se poate adresa
instanțelor judecătorești competente.
VII. Încetarea contractului
Constituie motiv de încetare a prezentului contract
următoarele:
a) pierderea dreptului de ședere sau de domiciliu în
România;
b) forța majoră, dacă este invocată;
c) decesul sau declararea judecătorească a morții.
VIII. Suspendarea contractului
1. În cazul în care asiguratul nu își respectă obligațiile
referitoare la plata contribuției de asigurări sociale de
sănătate, prezentul contract se suspendă de drept după
3 luni de la ultima plată a contribuției.
2. Pe perioada suspendării, asiguratul și coasigurații săi
prevăzuți în anexa nr. 2 beneficiază numai de pachetul de
servicii cuprins în pachetul minimal.
3. Suspendarea încetează numai la data la care
asiguratul achită contribuția de asigurări sociale de
sănătate și majorările de întârziere, după caz.
IX. Dispoziții finale
1. Fiecare asigurat are dreptul de a fi informat cel puțin
o dată pe an, prin casele de asigurări de sănătate, asupra
serviciilor de care beneficiază, nivelului de contribuție
personală și modalității de plată, precum și asupra
drepturilor și obligațiilor sale.
2. În scopul prevenirii îmbolnăvirilor, al depistării precoce
a bolii și al păstrării sănătății, asigurații, direct sau prin
intermediul medicilor cu care casele de asigurări de
sănătate se află în relații contractuale, vor fi informați
permanent de către casele de asigurări de sănătate
asupra mijloacelor de păstrare a sănătății, de reducere și
de evitare a cauzelor de îmbolnăvire și asupra pericolelor
la care se expun în cazul consumului de droguri, alcool și
tutun.
3. Asigurații în vârstă de peste 18 ani au dreptul la
control medical pentru prevenirea bolilor cu consecințe

16

MONITORUL OFICIAL AL ROMÂNIEI, PARTEA I, Nr. 720/23.VIII.2006

majore în morbiditate și mortalitate, în condițiile stabilite
prin contractul-cadru.
4. În condițiile apariției unor noi acte normative în
materie, care intră în vigoare pe durata derulării prezentului
contract, clauzele contrare se vor modifica și se vor
completa în mod corespunzător. Dacă o clauză a
prezentului contract ar fi declarată nulă, celelalte prevederi
ale acestuia nu vor fi afectate de această nulitate. Părțile
convin ca orice clauză declarată nulă să fie înlocuită
printr-o altă clauză care să corespundă cât mai bine cu
putință spiritului prezentului contract.
5. Prevederile prezentului contract se vor completa cu
prevederile legislației în vigoare în domeniu.

6. Limba care guvernează prezentul contract este limba
română.
7. Prezentul contract va fi interpretat conform legilor din
România.
8. Angajatorul ........................... are obligația calculării și
virării contribuțiilor de asigurări sociale de sănătate de
6,5%, respectiv 7%, la Fondul național unic de asigurări
sociale de sănătate, în condițiile Legii nr. 95/2006, precum
și contribuția de 0,75% pentru concedii și indemnizații de
asigurări sociale de sănătate, în condițiile Ordonanței de
urgență a Guvernului nr. 158/2005.

Casa de asigurări de sănătate ..................................

Angajator,
..............................
Asigurat,
..............................
ANEXA Nr. 1
la contract

Denumirea angajatorului
Codul fiscal (CUI/CNP angajator/persoană fizică)
Nr. de înregistrare la registrul comerțului

Nr.

Numele și prenumele salariatului

CNP

ANEXA Nr. 2
la contract

Denumirea angajatorului
Codul fiscal (CUI/CNP angajator/persoană fizică)
Nr. de înregistrare la registrul comerțului

CNP angajat

CNP

Persoane coasigurate și copii*)
Numele
Prenumele

Tipul**)

Reprezentant legal,
.......................................
*) Pentru coasigurați se vor menționa categoriile de persoane prevăzute la art. 213 alin. (1) lit. b) din titlul VIII al Legii nr. 95/2006 privind
reforma în domeniul sănătății, respectiv soțul, soția și părinții fără venituri proprii, aflați în întreținerea salariatului.
**) Se vor menționa categoria de coasigurat (S — soț/soție, P — părinți) și copiii (C — copil).

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 720/23.VIII.2006 conține 16 pagini.

Prețul: 1,15 lei

&JUYDGY|118966]
ISSN 1453—4495

