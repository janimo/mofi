PARTEA

Anul 174 (XVIII) — Nr. 335

I

Joi, 13 aprilie 2006

LEGI, DECRETE, HOTĂRÂRI ȘI ALTE ACTE
SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 186 din 2 martie 2006 referitoare la excepția
de neconstituționalitate a prevederilor art. III
alin. (2 1 )—(2 4 ) din Legea nr. 169/1997 pentru
modificarea și completarea Legii fondului funciar
nr. 18/1991 ................................................................

1–2

Decizia nr. 204 din 7 martie 2006 referitoare la excepția
de neconstituționalitate a dispozițiilor art. 36
alin. (1) lit. b) din Legea nr. 64/1995 privind
procedura reorganizării judiciare și a falimentului ....

3–4

DECIZII

ALE

201.

CURȚII

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului agriculturii, pădurilor și
dezvoltării rurale pentru modificarea și completarea
anexei îNorme metodologice de aplicare a
Hotărârii Guvernului nr. 1.853/2005 privind sprijinul
direct al statului prin acordarea de subvenții, în
anul 2006, producătorilor agricoli din sectorul
animalier și din sectorul piscicol, precum și
condițiile de acordare a subvențiilor“ la Ordinul
ministrului agriculturii, pădurilor și dezvoltării rurale
nr. 94/2006 ................................................................

4–16

CONSTITUȚIONALE

CURTEA CONSTITUȚIONALĂ

D E C I Z I A Nr. 186
din 2 martie 2006

referitoare la excepția de neconstituționalitate a prevederilor art. III alin. (21)—(24)
din Legea nr. 169/1997 pentru modificarea și completarea Legii fondului funciar nr. 18/1991
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor articolului unic pct. 4 din titlul V al Legii
nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată

de Bogdan Pancu, Ivone Pancu și Alina Nichituș în
Dosarul nr. 7.168/2005 al Judecătoriei Iași.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 noiembrie 2005, pronunțată în
Dosarul nr. 7.168/2005, Judecătoria Iași a sesizat Curtea
Constituțională cu excepția de neconstituționalitate a
prevederilor articolului unic pct. 4 din titlul V al Legii

2

MONITORUL OFICIAL AL ROMÂNIEI, PARTEA I, Nr. 335/13.IV.2006

nr. 247/2005 privind reforma în domeniile proprietății și
justiției, precum și unele măsuri adiacente, excepție
ridicată de Bogdan Pancu, Ivone Pancu și Alina Nichituș.
În motivarea excepției de neconstituționalitate autorii
acesteia susțin, în esență, că textele de lege criticate
contravin principiului neretroactivității legii, întrucât o lege
civilă cu implicații procedurale este aplicată unor litigii deja
aflate pe rolul instanțelor de judecată.
Judecătoria Iași apreciază că textele de lege nu
contravin dispozițiilor art. 15 alin. (2) din Constituție,
deoarece, pentru a exista retroactivitate, ar trebui ca între
reglementarea veche și cea nouă să existe deosebiri, iar
reglementarea nouă să se aplice și situațiilor juridice
anterioare intrării sale în vigoare.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră prevederile legale criticate
ca fiind constituționale. În acest sens arată că textele
criticate nu conțin reglementări cu caracter retroactiv, ele
urmând a fi aplicate de la data intrării în vigoare a Legii
nr. 247/2005.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, prevederile legale criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției îl constituie prevederile articolului unic
pct. 4 din titlul V — Modificarea și completarea Legii
nr. 169/1997 pentru modificarea și completarea Legii
nr. 18/1991 — al Legii nr. 247/2005 privind reforma în
domeniile proprietății și justiției, precum și unele măsuri
adiacente, lege publicată în Monitorul Oficial al României,
Partea I, nr. 653 din 22 iulie 2005.
Prin articolul unic pct. 4 din titlul V al Legii
nr. 247/2005, la art. III alin. (2) din Legea nr. 169/1997 au
fost introduse patru noi alineate, alineatele (2 1 )—(2 4 ).

Așadar, Curtea va exercita controlul de constituționalitate
asupra prevederilor art. III alin. (2 1 )—(2 4 ) din Legea
nr. 169/1997, publicată în Monitorul Oficial al României,
Partea I, nr. 299 din 4 noiembrie 1997, prevederi care au
următoarea redactare:
î(21) Nulitatea absolută, în sensul prezentei legi, va putea fi
invocată și în litigiile în curs.
(22) Nulitatea absolută nu operează asupra titlurilor obținute
de foștii proprietari pe alte amplasamente dacă la intrarea în
vigoare a prezentei legi și-au găsit vechile amplasamente de
care au fost deposedați atribuite legal altor persoane conform
Legii nr. 18/1991.
(23) Foștii proprietari pot reveni la vechiul amplasament și
atunci când persoanele puse în posesie pe aceste terenuri
renunță în favoarea lor la titlurile de proprietate deja eliberate.
(24) În cazul unor înstrăinări succesive ale terenurilor, cel
care a vândut terenul pe baza titlului constatat nul este obligat
să remită prețul actualizat fostului proprietar rămas fără teren.“
Textul constituțional considerat a fi încălcat este cel al
art. 15 alin. (2) referitor la neretroactivitatea legii.
Analizând textele de lege criticate, Curtea constată că
acestea nu conțin în sine nici o reglementare cu caracter
retroactiv, ele fiind aplicabile și litigiilor în curs de rezolvare
ce au ca obiect constatarea nulității actelor de constituire
sau reconstituire a dreptului de proprietate, încheiate cu
încălcarea unor dispoziții legale imperative. Aceste
prevederi precizează încă o dată sancționarea cu nulitate
absolută a actelor juridice încheiate cu încălcarea unor
norme legale imperative privind reconstituirea dreptului de
proprietate.
De altfel, Curtea, prin Decizia nr. 375/2005, publicată în
Monitorul Oficial al României, Partea I, nr. 591 din 8 iulie
2005, referindu-se la constituționalitatea titlului V din Legea
nr. 247/2005, a statuat că aceste dispoziții nu aduc
atingere drepturilor câștigate în temeiul unor acte juridice
emise cu respectarea condițiilor legale în vigoare la
momentul nașterii lor. Efectul nulității absolute de repunere
în situațiile anterioare deschide posibilitatea celor îndreptățiți
să beneficieze de reconstituirea dreptului de proprietate
asupra terenurilor. De asemenea, Curtea a mai reținut prin
aceeași decizie că, prin dispozițiile cuprinse în acest
capitol, legiuitorul a rămas consecvent politicii de
reconstituire a terenurilor pe vechile amplasamente, cu
excepțiile prevăzute de lege.
Cele statuate în decizia menționată sunt valabile și în
cauza de față, întrucât nu au intervenit elemente noi de
natură a determina o reconsiderare a jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. III alin. (21)—(24) din Legea nr. 169/1997 pentru
modificarea și completarea Legii fondului funciar nr. 18/1991, excepție ridicată de Bogdan Pancu, Ivone Pancu și Alina
Nichituș în Dosarul nr. 7.168/2005 al Judecătoriei Iași.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 335/13.IV.2006

3

CURTEA CONSTITUȚIONALĂ

D E C I Z I A Nr. 204
din 7 martie 2006

referitoare la excepția de neconstituționalitate a dispozițiilor art. 36 alin. (1) lit. b)
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 36 alin. (1) lit. b) din Legea nr. 64/1995
privind procedura reorganizării judiciare și a falimentului,
excepție ridicată de Societatea Comercială îSimond Expert
Grup—DA 41“ — S.R.L. din București în Dosarul nr. 523/2005
al Tribunalului București — Secția a VII-a comercială.
La apelul nominal, se constată lipsa părților, față de
care procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 2 noiembrie 2005, pronunțată în
Dosarul nr. 523/2005, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 36 alin. (1) lit. b) din
Legea nr. 64/1995 privind procedura reorganizării judiciare
și a falimentului. Excepția a fost ridicată de Societatea
Comercială îSimond Expert Grup—DA 41“ — S.R.L. din
București într-o cauză având ca obiect soluționarea cererii
de deschidere a procedurii reorganizării judiciare și
falimentului autorului excepției.
În motivarea excepției de neconstituționalitate autorul
acesteia susține că dispozițiile legale criticate încalcă
prevederile constituționale ale art. 45 și ale art. 135
alin. (2) lit. a), deoarece creează o îprezumție de vinovăție“
în sarcina societății comerciale care nu a achitat un singur
debit, fără a distinge dacă societatea este solvabilă,
plătindu-și datoriile față de alți creditori, și neținând seama
de o eventuală justificare legală și temeinică pentru neplata
debitului respectiv, putând da naștere unor abuzuri
procesuale.
Tribunalul București — Secția a VII-a comercială și-a
exprimat opinia în sensul că dispozițiile legale criticate nu
contravin accesului liber al unei persoane la o activitate
economică și nici liberei inițiative, așa cum a statuat și
Curtea Constituțională în jurisprudența sa.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.

Avocatul Poporului apreciază că excepția de
neconstituționalitate invocată este neîntemeiată, întrucât
accesul liber la o activitate economică, libera inițiativă și
executarea acestora sunt garantate, în condițiile legii, în
acest sens pronunțându-se și Curtea Constituțională.
Președinții celor două Camere ale Parlamentului și
Guvernul nu au comunicat Curții Constituționale punctele
lor de vedere asupra excepției de neconstituționalitate
ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate.
Obiectul excepției de neconstituționalitate îl reprezintă
dispozițiile art. 36 alin. (1) lit. b) din Legea nr. 64/1995
privind procedura reorganizării judiciare și a falimentului,
republicată în Monitorul Oficial al României, Partea I,
nr. 1.066 din 17 noiembrie 2004, dispoziții care au
următorul conținut: îOrice creditor care are una sau mai multe
creanțe certe, lichide și exigibile poate introduce la tribunal o
cerere împotriva unui debitor care este prezumat în insolvență
din cauza încetării plăților față de acesta timp de cel puțin 30 de
zile, în următoarele condiții: [..] b) în celelalte cazuri creanțele
trebuie să aibă un cuantum superior echivalentului în lei al
sumei de 3.000 euro, calculat la data formulării cererii
introductive;“
Autorul excepției susține că dispozițiile legale criticate
sunt contrare prevederilor constituționale ale art. 45
referitoare la libertatea economică și ale art. 135 alin. (2)
lit. a) privind libertatea comerțului, protecția concurenței
loiale și crearea cadrului favorabil pentru valorificarea
tuturor factorilor de protecție.
Examinând excepția de neconstituționalitate ridicată,
Curtea constată că s-a pronunțat prin numeroase cauze cu
privire la dispozițiile legale criticate, raportate la prevederile
constituționale ale art. 45 și art. 135 alin. (2) lit. a).
Astfel, prin Decizia nr. 190/2005, publicată în Monitorul
Oficial al României, Partea I, nr. 437 din 27 mai 2005,
Curtea a statuat că accesul liber al persoanei la o
activitate economică, libera inițiativă și exercitarea acestora
sunt garantate de art. 45 din Constituție, în condițiile legii,
iar nu prin încălcarea normelor legale care stabilesc
obligațiile participanților la activitatea comercială, dreptul de
a formula cereri pentru declanșarea procedurii reorganizării
judiciare și a falimentului fiind condiționat de caracterul
creanțelor și de cuantumul minim al acestora, pentru a
împiedica abuzul de drept prin formularea unor cereri
pentru orice creanță și în orice valoare nesemnificativă.

4

MONITORUL OFICIAL AL ROMÂNIEI, PARTEA I, Nr. 335/13.IV.2006

În ceea ce privește pretinsa încălcare a prevederilor
art. 135 alin. (2) lit. a) din Constituție, prin aceeași decizie
Curtea a constatat că nici aceasta nu este întemeiată,
întrucât scopul Legii nr. 64/1995 este tocmai instituirea
unei proceduri pentru plata pasivului debitorului aflat în
încetare de plăți, iar prin dispozițiile criticate se respectă
întocmai obligația statului de a asigura libertatea

comerțului, protecția concurenței loiale, precum și crearea
cadrului favorabil pentru valorificarea tuturor factorilor de
producție.
Neintervenind elemente noi de natură a reconsidera
jurisprudența Curții Constituționale, soluția și considerentele
acestei decizii își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 36 alin. (1) lit. b) din Legea nr. 64/1995 privind
procedura reorganizării judiciare și a falimentului, excepție ridicată de Societatea Comercială îSimond Expert Grup—
DA 41“ — S.R.L. din București în Dosarul nr. 523/2005 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 7 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea și completarea anexei îNorme metodologice de aplicare
a Hotărârii Guvernului nr. 1.853/2005 privind sprijinul direct al statului
prin acordarea de subvenții, în anul 2006, producătorilor agricoli din sectorul animalier
și din sectorul piscicol, precum și condițiile de acordare a subvențiilor“
la Ordinul ministrului agriculturii, pădurilor și dezvoltării rurale nr. 94/2006
Având în vedere prevederile art. 25 din Hotărârea Guvernului nr. 1.853/2005 privind sprijinul direct al statului prin
acordarea de subvenții, în anul 2006, producătorilor agricoli din sectorul animalier și din sectorul piscicol, cu modificările
și completările ulterioare,
în baza Referatului Direcției implementare politici de creșterea animalelor și procesarea produselor de origine
animală nr. 100.311/2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa îNorme metodologice de aplicare a
Hotărârii Guvernului nr. 1.853/2005 privind sprijinul direct al
statului prin acordarea de subvenții, în anul 2006,
producătorilor agricoli din sectorul animalier și din sectorul
piscicol, precum și condițiile de acordare a subvențiilor“ la
Ordinul ministrului agriculturii, pădurilor și dezvoltării rurale
nr. 94/2006, publicat în Monitorul Oficial al României,
Partea I, nr. 179 din 24 februarie 2006, se modifică și se
completează după cum urmează:
1. Alineatele (1), (2) și (3) ale articolului 4 vor avea
următorul cuprins:

îArt. 4. — (1) Producătorii agricoli, crescători de vaci de
lapte și/sau bivolițe, beneficiază de subvențiile prevăzute la
lit. a) sau b) ale alin. (2) al art. 2 din Hotărârea Guvernului
nr. 1.853/2005, cu modificările și completările ulterioare,
dacă fac dovada fătării, prin declarația de fătare pe propria
răspundere și prin buletinul de însămânțări.
(2) Subvențiile prevăzute la lit. c) sau d) ale alin. (2) al
art. 2 din Hotărârea Guvernului nr. 1.853/2005, cu
modificările și completările ulterioare, se acordă după
împlinirea vârstei de 6 luni a produsului obținut, dacă în
această perioadă a fost menținut în aceeași exploatație,

MONITORUL OFICIAL AL ROMÂNIEI, PARTEA I, Nr. 335/13.IV.2006
fapt atestat prin declarația pe propria răspundere a
solicitantului.
(3) Subvențiile prevăzute la lit. a), b) și c) ale alin. (3)
al art. 2 din Hotărârea Guvernului nr. 1.853/2005, cu
modificările și completările ulterioare, se acordă o singură
dată pe an și se solicită odată cu subvenția pentru fătare
sau cu subvenția pentru împlinirea vârstei de 6 luni a
produsului obținut.“
2. Alineatul (1) al articolului 5 va avea următorul
cuprins:
îArt. 5. — (1) Pentru a beneficia de subvențiile
prevăzute la art. 2 din Hotărârea Guvernului
nr. 1.853/2005, cu modificările și completările ulterioare,
producătorii agricoli prevăzuți la alin. (1) al art. 4 trebuie
să completeze o cerere, al cărei model este prevăzut în
anexa nr. 1, și să o depună în termen de 60 de zile de la
data fătării sau a împlinirii vârstei de 6 luni a produsului
obținut.“
3. Litera b) a alineatului (2) al articolului 5 va avea
următorul cuprins:
îb) buletinul de însămânțare artificială la bovine, al cărui
model este prezentat în anexa nr. 3a), sau, în lipsa
acestuia, adeverința de însămânțare artificială la bovine, al
cărei model este prevăzut în anexa nr. 3b), ori certificatul
de origine;“.
4. Litera b) a alineatului (3) al articolului 5 va avea
următorul cuprins:
îb) certificatul de atestare ecologică a vacilor de
lapte/bivolițelor sau certificatul de atestare ecologică a
exploatației, după caz, eliberat de organismul de inspecție
și certificare acreditat de Ministerul Agriculturii, Pădurilor și
Dezvoltării Rurale cu care producătorul a încheiat contract.“
5. După articolul 5 se introduc două noi articole,
articolele 51 și 52, cu următorul cuprins:
îArt. 51. — (1) Pentru a beneficia de subvenția pentru
tineretul bovin mascul livrat la abatoare autorizate, la o
greutate minimă de 450 kg/cap, prevăzută la art. 21 din
Hotărârea Guvernului nr. 1.853/2005, cu modificările și
completările ulterioare, producătorii agricoli, crescători de
bovine, trebuie să completeze o cerere, al cărei model
este prevăzut în anexa nr. 11, și să o depună în termen
de 30 de zile de la data efectuării plății pentru tineretul
bovin mascul abatorizat, însoțită de documente, pentru
fiecare categorie de beneficiar și în funcție de regimul
utilizării abatorului.
(2) Documentele necesare pentru persoanele fizice care
livrează tineret bovin mascul la abatoare autorizate sanitar
veterinar sunt următoarele:
a) copie de pe biletul de proprietate a animalelor,
eliberat de consiliul local, în care se va menționa numărul
de animale deținute de proprietar, înscrise în Registrul
agricol;
b) copie de pe certificatul sanitar veterinar emis de
direcția sanitară veterinară și pentru siguranța alimentelor
județeană sau a municipiului București, după caz;
c) copie de pe borderoul de achiziție întocmit de abator;
d) copii de pe actele care atestă efectuarea plății;
e) copie de pe factura fiscală de abatorizare a
animalelor, în situația abatorizării în regim de prestare de
servicii;
f) copie de pe autorizația sanitară veterinară și de pe
licența de fabricație a abatorului.

5

(3) Documentele necesare pentru persoanele juridice
sunt următoarele:
a) pentru persoanele juridice care livrează tineret bovin
mascul la abatoare autorizate sanitar veterinar:
— copii de pe certificatul unic de înregistrare al
societății comerciale;
— numărul de înregistrare în registrul special de
evidență a exploatațiilor de la direcția pentru agricultură și
dezvoltare rurală județeană sau a municipiului București,
după caz;
— copie de pe actul de însoțire a mărfii;
— copie de pe certificatul sanitar veterinar emis de
direcția sanitară veterinară și pentru siguranța alimentelor
județeană sau a municipiului București, după caz;
— copii de pe factura fiscală de vânzare a animalelor
și de pe documentele care atestă efectuarea plății facturii;
— copie de pe autorizația sanitară veterinară și de pe
licența de fabricație a abatorului;
b) pentru persoanele juridice care abatorizează tineret
bovin mascul în regim de prestare de servicii:
— copii de pe certificatul unic de înregistrare al
societății comerciale;
— numărul de înregistrare în registrul special de
evidență a exploatațiilor de la direcția pentru agricultură și
dezvoltare rurală județeană sau a municipiului București,
după caz;
— copie de pe actul de însoțire a mărfii;
— copie de pe raportul de tăiere a animalelor;
— copie de pe certificatul sanitar veterinar emis de
direcția sanitară veterinară și pentru siguranța alimentelor
județeană sau a municipiului București, după caz;
— copie de pe factura fiscală de abatorizare a
animalelor și de pe documentele care atestă efectuarea
plății facturii;
— copie de pe autorizația sanitară veterinară și de pe
licența de fabricație a abatorului;
c) pentru persoanele juridice care abatorizează tineretul
bovin mascul în abatoarele proprii:
— copii de pe certificatul unic de înregistrare al
societății comerciale de creștere și abatorizare;
— copie de pe autorizația sanitară veterinară pentru
activitatea de abatorizare;
— copie de pe actul de licențiere a activității de
abatorizare;
— mișcarea lunară și cumulată a efectivului de animale,
înregistrată la unitatea de creștere și semnată de
conducătorul unității și de directorul economic al acesteia,
al cărei model este prevăzut în anexa nr. 4a);
— copie de pe raportul de tăiere a animalelor;
— copie de pe certificatul sanitar veterinar emis de
direcția sanitară veterinară și pentru siguranța alimentelor
județeană sau a municipiului București, după caz;
— copie de pe actul de însoțire a animalelor de la
fermă la abator;
— copie de pe nota de intrare-recepție în abator;
d) beneficiarii prevăzuți la lit. c) depun cererea în
termen de 30 de zile de la data înscrierii în nota de
intrare-recepție în abator a animalelor pentru care se
solicită subvenție.
Art. 52. — (1) Pentru a beneficia de subvenția pentru
laptele livrat la procesare, prevăzută la art. 2 2 din
Hotărârea Guvernului nr. 1.853/2005, cu modificările și
completările ulterioare, crescătorii de vaci de lapte/bivolițe

6

MONITORUL OFICIAL AL ROMÂNIEI, PARTEA I, Nr. 335/13.IV.2006

trebuie să completeze o cerere, al cărei model este
prevăzut în anexa nr. 12, și să o depună după realizarea
unuia dintre nivelurile producției de lapte prevăzute la
alin. (1) al art. 22 din Hotărârea Guvernului nr. 1.853/2005,
cu modificările și completările ulterioare, în termen de
30 de zile de la data efectuării plății pentru laptele livrat la
cumpărător sau de la data livrării cantităților de lapte din
ferme ori exploatații către secțiile de procesare proprii,
după caz, însoțită de următoarele documente:
— copie de pe borderoul de plată a laptelui, întocmit
de cumpărător, care atestă cantitatea de lapte preluată, în
cazul persoanelor fizice;
— copie de pe factura fiscală de livrare a cantității de
lapte și de pe documentele care atestă efectuarea plății
facturii, în cazul persoanelor juridice;
— copie de pe avizul de expediție a mărfii, care atestă
livrarea cantităților de lapte din ferme sau exploatații către
secțiile de procesare specializate și licențiate, în cazul
agenților economici care cresc vaci de lapte/bivolițe și
dispun de secții proprii de procesare;
— mișcarea lunară și cumulată a efectivului de vaci de
lapte/bivolițe din luna ianuarie până la data solicitării primei,
întocmită și semnată de conducătorul exploatației, al cărei
model este prevăzut în anexa nr. 13.
(2) Numărul de zile furajate pe lună se calculează
conform următoarei formule: nr. zile furajate = (nr. vaci de
lapte/bivolițe la începutul lunii x nr. zile calendaristice din
lună) + (nr. vaci de lapte/bivolițe intrate în fermă în luna
respectivă x 15) — (nr. vaci de lapte/bivolițe ieșite din
fermă x 15). Calculul efectivului de vaci de lapte/bivolițe
mediu furajate pe lună se face prin împărțirea numărului
de zile furajate la numărul zilelor calendaristice din luna
respectivă. Calculul efectivului de vaci de lapte/bivolițe
mediu furajate cumulat se face prin însumarea numărului
de zile furajate pe fiecare lună până la data solicitării
primei, care se împarte la numărul de zile calendaristice de
la 1 ianuarie până la sfârșitul ultimei luni din perioada
cumulată.
(3) Intrările și ieșirile de vaci de lapte/bivolițe din efectiv
trebuie dovedite cu documente care să ateste aceste
mișcări.“
6. La articolul 6, a doua liniuță a alineatului (5) se
elimină.
7. Partea introductivă a alineatului (7) al articolului 6 va
avea următorul cuprins:
î(7) Începând cu data de 1 martie 2006, solicitanții
subvențiilor prevăzute la alin. (5) și (6) ale art. 3 din
Hotărârea Guvernului nr. 1.853/2005, cu modificările și
completările ulterioare, trebuie să depună cererea prevăzută
în anexa nr. 4, cu viza direcției sanitare veterinare și
pentru siguranța alimentelor județene sau a municipiului
București, după caz, din care să rezulte îndeplinirea
condițiilor cuprinse în Programul-cadru privind respectarea
normelor de biosecuritate în exploatațiile de porcine
autorizate/aprobate sanitar veterinar din România, prevăzut
în anexa nr. 3 la Hotărârea Guvernului nr. 89/2006 pentru
aprobarea Programului strategic privind monitorizarea,

controlul și eradicarea pestei porcine clasice în România,
publicată în Monitorul Oficial al României, Partea I, nr. 141
din 15 februarie 2006, în cazul persoanelor juridice,
respectiv îndeplinirea măsurilor minime de biosecuritate în
exploatațiile de porcine din sistem gospodăresc, cuprinse în
anexa nr. 4c) la prezentele norme metodologice, în cazul
persoanelor fizice, însoțită de documentele prevăzute la
alin. (1)—(5), după caz, la care se adaugă:“.
8. La articolul 10), litera b) a alineatului (1) va avea
următorul cuprins:
îb) copii de pe factura fiscală și de pe chitanța fiscală
sau copie de pe borderoul de achiziție, însoțită de copie
de pe ordinul de plată, dispoziția de plată sau extrasul de
cont;“.
9. Articolul 13 va avea următorul cuprins:
îArt. 13. — În sensul prezentelor norme metodologice,
documentele care atestă efectuarea plății sunt, după caz,
următoarele:
a) chitanță fiscală;
b) borderou de achiziție;
c) dispoziție de plată către casierie;
d) ordin de plată cu viza băncii;
e) filă cec;
f) bilet de ordin avalizat de bancă;
g) ordin de compensare încheiat în conformitate cu
prevederile art. 2 din Hotărârea Guvernului nr. 685/1999
pentru aprobarea Normelor metodologice privind
monitorizarea datoriilor nerambursate la scadență ale
contribuabililor, persoane juridice, în vederea diminuării
blocajului financiar și a pierderilor din economie, și a
Regulamentului de compensare a datoriilor nerambursate la
scadență ale contribuabililor, persoane juridice, publicată în
Monitorul Oficial al României, Partea I, nr. 416 din
30 august 1999, cu modificările și completările ulterioare.“
10. Alineatul (1) al articolului 23 va avea următorul
cuprins:
îArt. 23. — (1) Pentru efectivele de animale și
producțiile care îndeplinesc condițiile prevăzute în
prezentele norme metodologice și pentru care s-a efectuat
plata în perioada 1 ianuarie — 15 martie 2006, subvențiile
cuvenite se solicită prin cereri care se depun la sucursalele
județene ale Agenției de Plăți și Intervenție în Agricultură,
respectiv a municipiului București, după caz, până la data
de 15 aprilie 2006.“
11. Anexele nr. 1 și 13 se înlocuiesc cu anexele nr. 1
și 2 care fac parte integrantă din prezentul ordin.
12. Titlul coloanei 1 din îTabel cu animalele pentru
care se solicită subvenție la data de: ......“ al anexei nr. 4
va avea următorul cuprins:
îNumărul matricol al porcului/numărul acordat în
Registrul de abator la sacrificare, pentru care se solicită
subvenția“.
13. Se introduc anexele nr. 1 1, 1 2, 1 3 și 4c) conform
anexelor nr. 3—6 care fac parte integrantă din prezentul
ordin.
Art. II. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 21 martie 2006.
Nr. 201.

MONITORUL OFICIAL AL ROMÂNIEI, PARTEA I, Nr. 335/13.IV.2006

7

ANEXA Nr. 1*)
(Anexa nr. 1 la normele metodologice)

*) Anexa nr. 1 este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 335/13.IV.2006

MONITORUL OFICIAL AL ROMÂNIEI, PARTEA I, Nr. 335/13.IV.2006

9

10

MONITORUL OFICIAL AL ROMÂNIEI, PARTEA I, Nr. 335/13.IV.2006
ANEXA Nr. 2*)
(Anexa nr. 13 la normele metodologice)

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 335/13.IV.2006

11

ANEXA Nr. 3*)
(Anexa nr. 11 la normele metodologice)

*) Anexa nr. 3 este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 335/13.IV.2006

MONITORUL OFICIAL AL ROMÂNIEI, PARTEA I, Nr. 335/13.IV.2006

13

ANEXA Nr. 4*)
(Anexa nr. 12 la normele metodologice)

*) Anexa nr. 4 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 335/13.IV.2006

*) Anexa nr. 5 este reprodusă în facsimil.

ANEXA Nr. 5*)
(Anexa nr. 13 la normele metodologice)

MONITORUL OFICIAL AL ROMÂNIEI, PARTEA I, Nr. 335/13.IV.2006
15

16

MONITORUL OFICIAL AL ROMÂNIEI, PARTEA I, Nr. 335/13.IV.2006
ANEXA Nr. 6
[Anexa nr. 4c) la normele metodologice]
MĂSURI MINIME

de biosecuritate în exploatațiile individuale de porcine crescute în sistem gospodăresc,
deținute de persoane fizice
Persoanele fizice care cresc porci în gospodăriile proprii
au următoarele obligații:
• asigurarea adăposturilor corespunzătoare cazării și
creșterii porcilor, astfel încât să se asigure condițiile
bunăstării animalelor;
• asigurarea închiderii permanente a animalelor în
aceste adăposturi;
• separarea animalelor, printr-o bună împrejmuire, de
celelalte specii de animale crescute în gospodărie;
• achiziționarea porcinelor și introducerea acestora în
adăposturile proprii să se facă cu respectarea legislației
specifice în vigoare, iar documentele care atestă originea și
starea de sănătate a animalului să fie păstrate de
proprietar pentru a fi puse la dispoziție organelor de
control, la cererea acestora;
• adăposturile să fie construite din materiale care să
facă posibilă dezinfecția acestora în mod curent și de
necesitate în cazul apariției unei boli infectocontagioase;
• înainte de introducerea animalelor în exploatație,
adăpostul va fi dezinfectat, aplicându-se totodată și măsuri
specifice de dezinsecție și deratizare. În acest sens,
proprietarii vor solicita consultanță de specialitate medicilor
veterinari sau reprezentanților direcțiilor pentru agricultură și
dezvoltare rurală;

• intrarea în adăpost trebuie să fie prevăzută cu un
dispozitiv de dezinfectare pentru încălțăminte;
• încălțămintea și îmbrăcămintea de lucru nu vor fi
folosite decât în propria gospodărie, fără a se ieși cu
aceleași echipamente de protecție în afara curții;
• animalele cumpărate nu trebuie să intre în contact cu
alte porcine existente în gospodărie decât după cel puțin
30 de zile de cazare a acestora într-un adăpost separat
(carantină);
• la achiziționarea porcinelor, indiferent de sursă,
medicul veterinar va fi solicitat pentru a verifica
documentele de origine și starea de sănătate a animalelor
nou-introduse; proprietarul este obligat totodată să declare
medicului veterinar și autorităților locale cumpărarea
animalelor sau intenția de vânzare a acestora;
• se interzice intrarea persoanelor străine în adăpostul
porcinelor;
• la cea mai mică suspiciune de boală, pentru
prevenirea și combaterea bolilor la porcine, proprietarul are
obligația de a anunța imediat medicul veterinar și
autoritățile locale;
• tratamentele sanitar-veterinare se efectuează sub
controlul medicului veterinar în a cărui responsabilitate se
află respectiva gospodărie și la indicația acestuia.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 335/13.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|115118]
ISSN 1453—4495

