PARTEA

Anul 174 (XVIII) — Nr. 303

I

LEGI, DECRETE, HOTĂRÂRI ȘI ALTE ACTE

Marți, 4 aprilie 2006

SUMAR

Nr.

Pagina
DECRETE

372.

— Decret pentru constatarea vacanței unui post de
membru al Guvernului ..............................................

1

DECIZII ALE CURȚII CONSTITUȚIONALE
Decizia nr. 192 din 2 martie 2006 referitoare la excepția
de neconstituționalitate a dispozițiilor art. II
alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000
pentru modificarea și completarea Codului de
procedură civilă .........................................................

Nr.

Pagina

Decizia nr. 229 din 9 martie 2006 referitoare la excepția
de neconstituționalitate a dispozițiilor art. II
alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000
pentru modificarea și completarea Codului de
procedură civilă .........................................................
ACTE ALE CAMEREI AUDITORILOR
FINANCIARI DIN ROMÂNIA
58.

2–3

— Hotărâre pentru aprobarea Regulamentului
privind organizarea și desfășurarea alegerilor ........

DECRETE
PREȘEDINTELE ROMÂNIEI

DECRET
pentru constatarea vacanței unui post de membru
al Guvernului
În temeiul art. 85 alin. (2), al art. 100 alin. (1) și al art. 106 din
Constituția României, republicată, precum și al art. 5 și al art. 8 alin. (1) din
Legea nr. 90/2001 privind organizarea și funcționarea Guvernului României și
a ministerelor, cu modificările și completările ulterioare,
având în vedere propunerea primului-ministru,
Președintele României d e c r e t e a z ă:
Articol unic. — Se ia act de demisia domnului Bogdan Olteanu,
ministru delegat pentru relația cu Parlamentul, și se constată încetarea
funcției acestuia de membru al Guvernului.
PREȘEDINTELE ROMÂNIEI

TRAIAN BĂSESCU
București, 30 martie 2006.
Nr. 372.

3–5

5–8

2

MONITORUL OFICIAL AL ROMÂNIEI, PARTEA I, Nr. 303/4.IV.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 192
din 2 martie 2006

referitoare la excepția de neconstituționalitate a dispozițiilor art. II alin. (3)
din Legea nr. 219/2005 privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Universitatea de
Medicină și Farmacie îIuliu Hațieganu“ din Cluj-Napoca în
Dosarul nr. 16.770/2005 al Curții de Apel Cluj — Secția
civilă, de muncă și asigurări sociale, pentru minori și
familie, și de Hunyadi János și Hunyadi Laura în Dosarul
nr. 16.789/2005 al aceleiași instanțe.
La apelul nominal se prezintă partea Elena Magdalena
Ponoran, personal și asistată de avocat Emilia Paven.
Lipsesc celelalte părți, față de care procedura de citare
este legal îndeplinită.
Având în vedere că excepțiile de neconstituționalitate
ridicate în dosarele nr. 1.034D/2005 și nr. 1.035D/2005 au
obiect identic, Curtea pune în discuție, din oficiu, problema
conexării cauzelor.
Apărătorul părții prezente și reprezentantul Ministerului
Public arată că sunt de acord cu conexarea cauzelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 1.035D/2005
la Dosarul nr. 1.034D/2005, care este primul înregistrat.
Cauza fiind în stare de judecată, avocatul Emilia Paven
solicită respingerea excepției de neconstituționalitate ca
nefondată, apreciind că textul de lege criticat reprezintă
norme de procedură de imediată aplicare, în deplină
concordanță cu prevederile constituționale ale art. 126
alin. (2). De asemenea, arată că textul de lege criticat nu
contravine principiului neretroactivității legii civile, consacrat
de art. 15 alin. (2) din Constituție, întrucât se aplică numai
proceselor aflate în curs de soluționare.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, apreciind că textul de lege criticat nu produce
efecte retroactive, ci reprezintă o normă de competență
materială, de imediată aplicare.
C U R T E A,

având în vedere actele și lucrările dosarelor, constată
următoarele:
Prin încheierile din 21 noiembrie 2005, pronunțate în
dosarele nr. 16.770/2005 și nr. 16.789/2005, Curtea de

Apel Cluj — Secția civilă, de muncă și asigurări sociale,
pentru minori și familie a sesizat Curtea Constituțională cu
excepția de neconstituționalitate a dispozițiilor art. II
alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
excepție ridicată de Universitatea de Medicină și Farmacie
îIuliu Hațieganu“ din Cluj-Napoca și, respectiv, de Hunyadi
János și Hunyadi Laura.
În motivarea excepției de neconstituționalitate autorii
acesteia susțin că, deși pricina se afla pe rolul Înaltei Curți
de Casație și Justiție, ea nu a fost trimisă Curții de Apel
Cluj printr-o încheiere de declinare a competenței, ci a fost
scoasă pe cale administrativă de pe rolul instanței
supreme. Așa fiind, arată că art. II alin. (3) din Legea
nr. 219/2005 încalcă regula de competență stabilită prin
art. 3 din Codul de procedură civilă, principiul constituțional
al neretroactivității legii civile, precum și principiul potrivit
căruia normele de procedură sunt de imediată aplicabilitate.
Curtea de Apel Cluj — Secția civilă, de muncă și
asigurări sociale, pentru minori și familie apreciază că
textul de lege criticat nu încalcă principiul neretroactivității
legii, consacrat de art. 15 alin. (2) din Constituție, întrucât
Legea nr. 219/2005, modificând normele de competență
materială, prevede în mod expres că noile norme se aplică
doar dosarelor aflate în curs de soluționare pe rolul
instanțelor, iar nu și cauzelor deja soluționate, nu
antrenează astfel rejudecarea căilor de atac deja
soluționate. De asemenea, arată că dispozițiile de lege
criticate sunt conforme cu prevederile art. 126 alin. (2) și
art. 129 din Constituție, potrivit cărora competența și
procedura de judecată se stabilesc numai prin lege, iar
căile de atac se exercită potrivit legii.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că dispozițiile art. II
alin. (3) din Legea nr. 219/2005 sunt constituționale,
deoarece nu au caracter retroactiv, ci sunt norme de
imediată aplicare, producând efecte numai pentru viitor.
Reglementarea criticată reprezintă voința legiuitorului de a
stabili noi reguli de competență, ceea ce, potrivit
dispozițiilor art. 126 alin. (2) din Constituție, intră în
atribuțiile sale exclusive.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 303/4.IV.2006
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite în cauză de
judecătorul-raportor, notele scrise depuse la dosar,
susținerile părții prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. II alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
lege publicată în Monitorul Oficial al României, Partea I,
nr. 609 din 14 iulie 2005, dispoziții legale, potrivit cărora:
îRecursurile aflate pe rolul Înaltei Curți de Casație și Justiție la
data intrării în vigoare a prezentei legi și care, potrivit prezentei
legi, sunt de competența curților de apel se trimit la curțile de
apel.“

3

Autorii excepției susțin că reglementarea criticată
contravine prevederilor constituționale ale art. 15 alin. (2)
care consacră principiul neretroactivității legii civile.
Examinând excepția de neconstituționalitate, Curtea
constată că art. II alin. (3) din Legea nr. 219/2005
constituie o normă de procedură, care conține dispoziții cu
caracter tranzitoriu și derogatoriu privind modul de
dezînvestire a Înaltei Curți de Casație și Justiție și de
sesizare a curților de apel competente, conform noilor
norme de competență materială, să soluționeze recursurile.
Aceste dispoziții legale se aplică însă exclusiv cauzelor
aflate pe rolul Înaltei Curți de Casație și Justiție la data
intrării în vigoare a legii, astfel încât nu sunt de natură să
producă efecte cu caracter retroactiv.
De altfel, textul de lege criticat a mai fost supus
controlului de constituționalitate, prin raportare la aceleași
prevederi constituționale invocate și în cauza de față.
Astfel, prin Decizia nr. 137 din 21 februarie 2006,
publicată în Monitorul Oficial al României, Partea I, nr. 229
din 14 martie 2006, și Decizia nr. 90 din 7 februarie 2006,
publicată în Monitorul Oficial al României, Partea I, nr. 193
din 1 martie 2006, Curtea a reținut că înu poate fi primită
critica privind retroactivitatea legii, dat fiind că dispozițiile
criticate sunt norme de procedură, de imediată aplicare, cu
efecte pentru viitor și nu pentru trecut“.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a art. II alin. (3) din Legea nr. 219/2005 privind aprobarea Ordonanței
de urgență a Guvernului nr. 138/2000 pentru modificarea și completarea Codului de procedură civilă, excepție ridicată de
Universitatea de Medicină și Farmacie îIuliu Hațieganu“ din Cluj-Napoca în Dosarul nr. 16.770/2005 al Curții de Apel Cluj —
Secția civilă, de muncă și asigurări sociale, pentru minori și familie, și de Hunyadi János și Hunyadi Laura în Dosarul
nr. 16.789/2005 al aceleiași instanțe.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 229
din 9 martie 2006

referitoare la excepția de neconstituționalitate a dispozițiilor art. II alin. (3)
din Legea nr. 219/2005 privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă. Excepția a fost ridicată de Ioan Dumitru și
Anca Mihaela Muller în Dosarul nr. 7.919/2005 al Curții de
Apel Ploiești — Secția civilă, de Banca Populară Română —
Cooperativa de Credit, prin lichidator judiciar Societatea
Comercială îReal — Reorganizare, Administrare, Lichidare“ —
S.R.L. București — Agenția Tulcea, în dosarele
nr. 1.216/C/2005, nr. 1.290/C/2005, nr. 1.296/C/2005 și

4

MONITORUL OFICIAL AL ROMÂNIEI, PARTEA I, Nr. 303/4.IV.2006

nr. 1.391/C/2005 ale Curții de Apel Constanța — Secția
civilă, de Iacob Emilian în Dosarul nr. 2.707/2004 al Curții
de Apel București — Secția a IV-a civilă.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor
nr. 955D/2005, 958D/2005, 1.001D/2005, 18D/2006 și
nr. 19D/2006 la Dosarul nr. 842D/2005, având în vedere
că obiectul excepțiilor de neconstituționalitate ridicate în
cele șase dosare este identic.
Reprezentantul Ministerului Public apreciază ca fiind
întrunite condițiile conexării.
În temeiul art. 164 din Codul de procedură civilă și al
art. 53 alin. (5) din Legea nr. 47/1992, Curtea dispune
conexarea dosarelor anterior menționate, pentru o mai
bună administrare a justiției.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarelor, reține
următoarele:
Prin Încheierea din 1 noiembrie 2005, pronunțată în
Dosarul nr. 7.919/2005, Curtea de Apel Ploiești — Secția
civilă a sesizat Curtea Constituțională cu excepția de
neconstituționalitate a dispozițiilor art. II alin. (3) din Legea
nr. 219/2005, excepție ridicată de Ioan Dumitru și Anca
Mihaela Muller.
Prin încheierile din 2 noiembrie 2005, pronunțate în
dosarele nr. 1.296/C/2005 și nr. 1.391/C/2005, prin
Încheierea din 7 noiembrie 2005, pronunțată în Dosarul
nr. 1.290/C/2005 și prin Încheierea din 21 noiembrie 2005,
pronunțată în Dosarul nr. 1.216/C/2005, Curtea de Apel
Constanța — Secția civilă a sesizat Curtea Constituțională
cu excepția de neconstituționalitate a dispozițiilor art. II
alin. (3) din Legea nr. 219/2005, excepții ridicate de Banca
Populară Română — Cooperativa de Credit, prin lichidator
judiciar Societatea Comercială îReal — Reorganizare,
Administrare, Lichidare“ — S.R.L. București — Agenția
Tulcea.
Prin Încheierea din 24 noiembrie 2005, pronunțată în Dosarul
nr. 2.707/2004, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. II alin. (3) din Legea
nr. 219/2005, excepție ridicată de Emilian Iacob.
În motivarea excepției de neconstituționalitate autorii
acesteia susțin că dispozițiile criticate contravin art. 15
alin. (2), art. 21, art. 126 alin. (2) și art. 129 din Constituție,
întrucât în litigiile deduse judecății recursurile ar trebui
judecate de Înalta Curte de Casație și Justiție, iar nu de
curțile de apel care au soluționat apelurile în aceleași
cauze.
Curtea de Apel Ploiești — Secția civilă, Curtea de Apel
Constanța — Secția civilă și Curtea de Apel București —
Secția a IV-a civilă apreciază excepția de neconstituționalitate
ca neîntemeiată, dispozițiile art. II alin. (3) din Legea
nr. 219/2005 instituind o excepție de la prevederile art. 725
alin. 2 și 3 din Codul de procedură civilă, excepție cu
valoare tranzitorie, ce constă în aplicarea imediată a noii legi.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că textul de lege criticat
reglementează situații tranzitorii, părțile având un real
acces la căile de atac, ordinare sau extraordinare.
Împrejurarea că apelul și recursul sunt judecate de aceeași

instanță, dar într-o compunere diferită a completelor nu are
semnificația unor îngrădiri aduse exercitării căilor de atac.
Avocatul Poporului arată că excepția de neconstituționalitate este neîntemeiată, textele de lege criticate fiind
în deplină concordanță cu dispozițiile constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al
României, Partea I, nr. 609 din 14 iulie 2005, dispoziții
care au următorul conținut: îRecursurile aflate pe rolul Înaltei
Curți de Casație și Justiție la data intrării în vigoare a prezentei
legi și care, potrivit prezentei legi, sunt de competența curților
de apel se trimit la curțile de apel.“
Autorii excepției susțin că dispozițiile legale criticate
încalcă prevederile constituționale cuprinse în art. 15
alin. (2) care instituie principiul neretroactivității legii civile,
art. 21 care consacră accesul liber la justiție, art. 126
alin. (2) referitor la instanțele judecătorești și art. 129
privind folosirea căilor de atac. De asemenea, se susține
că sunt nesocotite și prevederile cuprinse în art. 6, 13 și
14 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate ridicată,
Curtea constată că asupra constituționalității textelor de
lege criticate s-a mai pronunțat prin Decizia nr. 137/2006,
publicată în Monitorul Oficial al României, Partea I, nr. 229
din 14 martie 2006. Cu acel prilej Curtea a statuat că
reglementarea criticată a fost adoptată de legiuitor în cadrul
competenței sale, astfel cum este determinată prin
dispozițiile art. 126 alin. (2) și ale art. 129 din Constituție,
potrivit cărora îCompetența instanțelor judecătorești și
procedura de judecată sunt prevăzute numai prin lege“, iar,
îÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii“.
Curtea constată că nu poate fi primită critica privind
retroactivitatea legii, dat fiind că dispozițiile criticate sunt
norme de procedură, de imediată aplicare, cu efecte pentru
viitor și nu pentru trecut.
Chiar dacă, prin efectul aplicării imediate a noii
reglementări referitoare la competența materială, aceeași
instanță urmează să soluționeze o cale de atac împotriva
propriei sale hotărâri, dar în complete cu compunere
diferită, soluția legislativă adoptată nu relevă nici un fine de
neconstituționalitate. Astfel, dincolo de faptul că ne aflăm
în prezența unei reglementări cu caracter tranzitoriu, părțile
beneficiază de toate drepturile și garanțiile procesuale
menite să le asigure dreptul la apărare, dreptul la un
proces echitabil și la soluționarea acestuia într-un termen
rezonabil. Mai mult, noua soluție legislativă nu instituie nici
o discriminare și ca atare nu contravine nici principiului
egalității de tratament între subiectele de drept.

MONITORUL OFICIAL AL ROMÂNIEI, PARTEA I, Nr. 303/4.IV.2006
Totodată, dispozițiile legale ce fac obiectul excepției nu
aduc nici o atingere principiului imparțialității instanțelor
judecătorești, în contextul dreptului la un proces echitabil
prevăzut de art. 21 din Legea fundamentală și de art. 6
din Convenția pentru apărarea drepturilor omului și a
libertăților fundamentale. Judecarea recursului de către
aceeași instanță care a soluționat apelul, dar în complete
diferite, nu constituie în sine o prezumție a lipsei de

5

imparțialitate a judecătorilor care se pronunță asupra
recursului. Cele două căi de atac — apelul și recursul —
sunt guvernate de reguli procedurale distincte, menite să
asigure realizarea dreptului la un proces echitabil.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Ioan Dumitru și Anca Mihaela Muller în Dosarul nr. 7.919/2005 al Curții de Apel Ploiești — Secția civilă, de
Banca Populară Română — Cooperativa de Credit, prin lichidator judiciar Societatea Comercială îReal — Reorganizare,
Administrare, Lichidare“ — S.R.L. București — Agenția Tulcea, în dosarele nr. 1.216/C/2005, nr. 1.290/C/2005,
nr. 1.296/C/2005 și nr. 1.391/C/2005 ale Curții de Apel Constanța — Secția civilă, și de Iacob Emilian în
Dosarul nr. 2.707/2004 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 9 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

ACTE ALE CAMEREI AUDITORILOR
FINANCIARI DIN ROMÂNIA
CAMERA AUDITORILOR FINANCIARI DIN ROMÂNIA

HOTĂRÂRE
pentru aprobarea Regulamentului privind organizarea
și desfășurarea alegerilor
În temeiul prevederilor art. 26 alin. (2) din Regulamentul de organizare
și funcționare a Camerei Auditorilor Financiari din România, aprobat prin
Hotărârea Guvernului nr. 983/2004, publicată în Monitorul Oficial al României,
Partea I, nr. 634 din 13 iulie 2004, cu modificările și completările ulterioare,
Consiliul Camerei Auditorilor Financiari din România, întrunit în
ședința din 22 martie 2006, hotărăște:
Art. 1. — Se aprobă Regulamentul privind organizarea și desfășurarea
alegerilor, potrivit anexei care face parte integrantă din prezenta hotărâre.
Art. 2. — Prezenta hotărâre se va publica în Monitorul Oficial al
României, Partea I.
Președintele Camerei Auditorilor Financiari din România,
Ion Mihăilescu
București, 22 martie 2006.
Nr. 58.
ANEXĂ

REGULAMENT
privind organizarea și desfășurarea alegerilor
Având în vedere prevederile art. 5 alin. (3) lit. f) și i) din Ordonanța de urgență a Guvernului nr. 75/1999 privind
activitatea de audit financiar, republicată, cu modificările ulterioare, potrivit cărora Camera Auditorilor Financiari din
România are competența legală de a adopta norme interne privind activitatea sa, precum și de a emite reguli și proceduri
în limitele și competențele stabilite prin regulamentul de organizare și funcționare,
ținând cont că organizarea alegerilor pentru desemnarea membrilor Consiliului Camerei Auditorilor Financiari din
România, aprobat prin Hotărârea Guvernului nr. 983/2004, cu modificările și completările ulterioare, ai Comisiei de Auditori

6

MONITORUL OFICIAL AL ROMÂNIEI, PARTEA I, Nr. 303/4.IV.2006

Statutari și ai Comisiei de Apel este o atribuție ce aparține Consiliului Camerei Auditorilor Financiari din România, în
calitatea acestuia de gestionar al activității organizației și răspunzător de adoptarea măsurilor necesare pentru buna
organizare și funcționare a acesteia,
luând în considerare dispozițiile art. 18 alin. (3), (4) și (5), precum și ale art. 19 din Regulamentul de organizare
și funcționare a Camerei Auditorilor Financiari din România, aprobat prin Hotărârea Guvernului nr. 983/2004, cu
modificările și completările ulterioare, potrivit cărora candidații în alegeri trebuie să respecte anumite cerințe de conduită
profesională, să nu se afle în situații ce ar putea fi generatoare de conflicte de interese și să dispună de timpul necesar
pentru a-și îndeplini mandatul cu care sunt învestiți prin alegere, iar exercitarea dreptului de vot, numărarea voturilor și
stabilirea candidaților aleși trebuie să se desfășoare în mod corect și transparent,
în temeiul art. 7 coroborat cu art. 8 alin. (3) și art. 25 din regulamentul sus-menționat,
Consiliul Camerei Auditorilor Financiari din România adoptă prezentul regulament.
CAPITOLUL I
Dispoziții generale
Art. 1. — Prezentul regulament se aplică alegerii
membrilor Consiliului Camerei Auditorilor Financiari din
România, denumită în continuare CAFR sau Camera, în
cadrul Conferinței ordinare care va avea loc în data de
6 mai 2006.
Art. 2. — Prezentul regulament cuprinde dispoziții privind
prezentarea, depunerea și verificarea candidaturilor,
contestarea respingerii unora dintre acestea, procesul
electoral și stabilirea rezultatelor alegerilor.
CAPITOLUL II
Candidaturile
Art. 3. — Poate fi aleasă ca membru al Consiliului
Camerei persoana fizică ce îndeplinește condițiile prevăzute
la art. 18 alin. (3) din Regulamentul de organizare și
funcționare al Camerei Auditorilor Financiari din România,
cu modificările și completările ulterioare, denumit în
continuare Regulament de organizare și funcționare.
Art. 4. — Candidaturile se transmit Camerei prin
scrisoare recomandată cu confirmare de primire sau se
înregistrează la Secretariatul general, în termenul de
depunere hotărât de Consiliul Camerei, respectiv până la
data de 17 aprilie 2006, potrivit Calendarului desfășurării
alegerilor, prevăzut în anexa nr. 3.
Art. 5. — În cazul utilizării serviciilor poștale, o
candidatură se consideră transmisă în termen dacă a fost
predată oficiului poștal înainte de data expirării termenului
stabilit.
Art. 6. — Termenul prevăzut la art. 4 este adus la
cunoștință publicului de către Secretariatul general, prin
afișarea pe site-ul Camerei.
Art. 7. — Candidaturile se depun pe baza formularului
prevăzut în anexa nr. 1 și sunt însoțite de o declarație pe
propria răspundere, din care să rezulte îndeplinirea
condițiilor prevăzute la art. 18 alin. (3) din Regulamentul de
organizare și funcționare, conform modelului prevăzut în
anexa nr. 2.
CAPITOLUL III
Comisia de verificare
Art. 8. — Verificarea candidaturilor din punctul de
vedere al îndeplinirii condițiilor de eligibilitate se face de
către Comisia de Apel a Camerei, formată din 5 persoane,
respectiv: doamna prof. univ. dr. Ana Morariu, domnul prof.
univ. dr. Oprea Călin, domnul Petrescu Aurel, doamna
Popa Gheorghe Anișoara, reprezentantul Ministerului
Finanțelor Publice, domnul Cristian Jora, reprezentantul
Ministerului Justiției.
Art. 9. — Comisia de verificare a candidaturilor decide
cu votul a cel puțin 3 membri. Toate deciziile comisiei se
consemnează în documente scrise, se semnează de toți
membrii acesteia prezenți la deliberare și se înregistrează
la Secretariatul general al Camerei.

Art. 10. — După verificarea tuturor candidaturilor
depuse, soluționarea contestațiilor și întocmirea listei
definitive cuprinzând candidaturile, președintele comisiei de
verificare predă întreaga documentație, sub semnătură,
Secretariatului general. Predarea se face până la data de
28 aprilie 2006.
CAPITOLUL IV
Procedura de verificare a candidaturilor
Art. 11. — Toate candidaturile depuse sunt verificate de
comisie în privința următoarelor elemente:
a) respectarea termenului de depunere;
b) existența declarației pe propria răspundere, dată în
conformitate cu prevederile art. 7;
c) concordanța dintre cele declarate și informațiile
deținute de Cameră.
Art. 12. — După încheierea verificării tuturor
candidaturilor depuse, comisia de verificare întocmește lista
finală cu acestea, în care se specifică expres candidaturile
admise, respinse sau anulate, precum și motivele
respingerii sau anulării. Această listă se afișează pe site-ul
Camerei.
CAPITOLUL V
Contestații
Art. 13. — Toți cei interesați pot depune contestații
la lista finală cuprinzând candidaturile în perioada
21—26 aprilie 2006. Nerespectarea acestui termen conduce
la respingerea contestației ca tardivă. Contestațiile se
depun la Secretariatul general al Camerei.
Art. 14. — Rezolvarea contestațiilor de către comisie se
realizează în perioada 26—27 aprilie 2006. Soluțiile date
acestora se comunică de către comisie fiecărui contestator,
în data de 28 aprilie 2006, cu precizarea motivelor admiterii
sau respingerii candidaturii.
Art. 15. — După rezolvarea tuturor contestațiilor primite
în termenul prevăzut la art. 14, comisia de verificare
întocmește lista definitivă cuprinzând candidaturile, care se
afișează în data de 28 aprilie 2006 pe site-ul Camerei.
Art. 16. — Nu se admit contestații la lista definitivă.
CAPITOLUL VI
Desfășurarea alegerilor
Art. 17. — Alegerile pentru Consiliul Camerei se
desfășoară prin vot secret. Votul secret se exprimă prin
buletine de vot introduse în urne sigilate.
Art. 18. — Au drept de vot membrii Camerei care și-au
îndeplinit toate obligațiile față de Cameră, la termenele
stipulate prin reglementările adoptate de aceasta.
Art. 19. — Fiecare membru al Camerei, persoană fizică,
are dreptul la un vot individual, direct și secret.
Art. 20. — Listele cu membrii Camerei cu drept de vot
se întocmesc de către Secretariatul general și se afișează
pe site-ul organizației cu cel puțin 15 zile înainte de data
alegerilor.
Art. 21. — Împotriva omisiunilor, înscrierilor greșite sau
oricăror erori apărute în listele prevăzute la art. 20 se

MONITORUL OFICIAL AL ROMÂNIEI, PARTEA I, Nr. 303/4.IV.2006
poate face întâmpinare la Cameră, în termen de 48 de ore
de la afișare, care o va soluționa în termen de 48 de ore
de la primire. Soluția dată întâmpinării se comunică în
aceeași zi petentului prin orice mijloc ce asigură
transmiterea rapidă a informației și conservarea suportului
acesteia.
Art. 22. — Buletinele de vot cuprind numele, prenumele
și codul numeric personal ale fiecărui candidat.
Art. 23. — Votul îpentru“ se realizează prin umplerea
căsuței din dreptul numelui și prenumelui candidatului dorit.
Votul îcontra“ se exprimă prin lăsarea intactă a căsuței din
dreptul numelui și prenumelui candidatului.
Art. 24. — Sunt nule buletinele de vot care nu
corespund modelului stabilit de Consiliul Camerei, cele care
nu poartă ștampila CAFR, precum și buletinele pe care
numărul candidaților votați îpentru“ este mai mare decât
numărul locurilor pentru care se candidează.
Art. 25. — Comisia de numărare a voturilor este
formată din 5 membri, dintre care unul este președintele
comisiei, aleși prin vot deschis dintre membrii prezenți la
Conferința Camerei, care nu fac parte din structurile de

7

conducere, control sau jurisdicționale în funcție și nu
candidează în alegeri.
Art. 26. — Comisia de numărare a voturilor are
atribuțiile prevăzute la art. 19 alin. (5) din Regulamentul de
organizare și funcționare.
Art. 27. — Sunt declarați aleși candidații care au întrunit
numărul cel mai mare de voturi, în ordine descrescătoare.
În caz de egalitate de voturi se procedează conform
art. 19 alin. (6) din Regulamentul de organizare și
funcționare.
Art. 28. — Rezultatul votului se anunță plenului
Conferinței Camerei de către președintele comisiei de
numărare a voturilor.
CAPITOLUL VII
Dispoziții finale
Art. 29. — Prevederile prezentului regulament, precum
și orice modificări și completări ulterioare ale acestuia intră
în vigoare la data adoptării lor de către Consiliul Camerei.
Art. 30. — Anexele nr. 1—3 fac parte integrantă din
prezentul regulament.
ANEXA Nr. 1
la regulament

CANDIDATURĂ

Subsemnatul/Subsemnata ......................................................................, domiciliat/domiciliată în localitatea ..................,
str. ........................................... nr. ......., bl. ....., sc. ....., et. ....., ap. ....., județul/sectorul ................., telefon ......................,
fax ..............................., e-mail ........................, cod numeric personal ....................................., membru al Camerei Auditorilor
Financiari din România conform carnetului nr. ....................../.............., depun prezenta candidatură pentru alegerile din
data de 6 mai 2006 pentru a deveni membru al Consiliului Camerei.
Solicit înscrierea în lista candidaților în alegerile din data sus-menționată.
Anexez la prezenta cerere declarația pe propria răspundere privind îndeplinirea condițiilor de eligibilitate prevăzute
de Regulamentul de organizare și funcționare al Camerei.

Data:
Semnătura:
Domnului Președinte al Comisiei de verificare a candidaturilor din cadrul Camerei Auditorilor Financiari
din România
ANEXA Nr. 2
la regulament
DECLARAȚIE

Subsemnatul/Subsemnata ......................................................................, născut/născută la data de ..........................
în localitatea ................................, fiul/fiica lui ........................... și al/a ......................................, domiciliat/domiciliată în
localitatea ........................., str. ................................. nr. ......., bl. ....., sc. ....., et. ....., ap. ....., județul/sectorul ................,
legitimat/legitimată cu actul de identitate tip ............................, seria .............. nr. .........................., eliberat de .....................
la data de ................................, cod numeric personal ........................................, membru al Camerei Auditorilor Financiari
din România conform carnetului nr. ....................../............................., declar pe propria răspundere, sub sancțiunea
prevăzută de legea penală pentru fals în declarații, următoarele:
1. nu am fost și nu sunt sancționat/sancționată cu excluderea din Camera Auditorilor Financiari din România și
nici cu o altă sancțiune disciplinară aplicată de către aceasta în ultimii 5 ani anteriori datei la care dau prezenta
declarație;
2. nu dețin o funcție aleasă într-un alt organism profesional.

Semnată în ........ (.............) exemplare, astăzi ..................

8

MONITORUL OFICIAL AL ROMÂNIEI, PARTEA I, Nr. 303/4.IV.2006
ANEXA Nr. 3
la regulament
CALENDARUL DESFĂȘURĂRII ALEGERILOR
Activitatea

Data

Afișarea pe site-ul Camerei (www.cafr.ro) a Regulamentului
de organizare și desfășurare a alegerilor
Depunerea candidaturilor conform prevederilor Regulamentului
de organizare și desfășurare a alegerilor
Afișarea pe site-ul Camerei a listei finale a candidaților
care și-au depus candidatura, în urma procedurii de verificare
a candidaturilor, efectuată de comisia de verificare
Depunerea contestațiilor la lista finală cuprinzând candidaturile
Soluționarea contestațiilor de către comisia de verificare
Comunicarea rezultatelor fiecărui contestator
Afișarea pe site-ul Camerei a listei definitive a candidaților

29 martie 2006
30 martie—17 aprilie 2006
20 aprilie 2006

21—26 aprilie 2006
26—27 aprilie 2006
28 aprilie 2006
28 aprilie 2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 303/4.IV.2006 conține 8 pagini.

Prețul: 0,60 lei noi/6.000 lei vechi

&JUYDGY|114791]
ISSN 1453—4495

