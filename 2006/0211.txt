PARTEA

Anul 174 (XVIII) — Nr. 211

I

Miercuri, 8 martie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 157 din 23 februarie 2006 referitoare la
excepția de neconstituționalitate a dispozițiilor
art. 220 din Codul penal .........................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
222. — Ordin al ministrului mediului și gospodăririi apelor
pentru aprobarea Instrucțiunilor privind organizarea
și desfășurarea licitației publice pentru atribuirea
contractelor de închiriere, a Contractului-cadru
de închiriere a plajei Mării Negre și a Listei
sectoarelor de plajă propuse spre închiriere .........

DECIZII

1–2

3–8

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 157
din 23 februarie 2006

referitoare la excepția de neconstituționalitate a dispozițiilor art. 220 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marilena Mincă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 220 din Codul penal, excepție ridicată de
Traian Mureșan în Dosarul nr. 1.168/2005 al Judecătoriei
Dej.
La apelul nominal se prezintă partea Covaciu Miu,
asistat de apărător; pentru partea Florin Federiga se

prezintă avocatul acesteia, lipsă fiind autorul excepției, față
de care procedura de citare a fost legal îndeplinită.
Cauza fiind în stare de judecată, se dă cuvântul
reprezentantului părților Covaciu Miu și Florin Federiga,
care arată că autorul excepției nu aduce argumente noi
care să nu fi fost luate în considerare de Curte cu prilejul
pronunțărilor anterioare cu privire la dispozițiile art. 220 din
Codul penal, sens în care apreciază că se impune
respingerea excepției invocate.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 211/8.III.2006

Prin Încheierea din 8 decembrie 2005, pronunțată în
Dosarul nr. 1.168/2005, Judecătoria Dej a sesizat Curtea
Constituțională cu excepția de neconstituționalitate a
dispozițiilor art. 220 din Codul penal, excepție ridicată de
inculpatul Traian Mureșan în dosarul menționat.
În motivarea excepției de neconstituționalitate se
susține că dispozițiile de lege criticate îîncalcă prevederile
art. 44 alin. (2) din Constituție, deoarece art. 220 din
Codul penal apără posesia ca o stare de fapt, fără a face
distincție între situațiile în care posesia este exercitată
legitim de proprietar sau de o altă persoană în baza unui
alt titlu valabil și situația în care posesia este exercitată
abuziv. Se apreciază că scopul legii este de a apăra
posesia legitimă, dar această împrejurare nu rezultă cu
suficientă claritate din cuprinsul art. 220 din Codul penal,
astfel că se impune punerea de acord a acestor dispoziții
legale cu art. 44 alin. (2) din Constituție, prin completarea
dispoziției penale“.
Judecătoria Dej
apreciază
că
excepția
de
neconstituționalitate invocată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului consideră că dispozițiile legale
criticate sunt constituționale, sens în care a statuat Curtea
în jurisprudența sa.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 220 din Codul penal, astfel cum au fost
modificate prin titlul IX, articol unic, pct. 2 din Legea
nr. 247/2005 privind reforma în domeniile proprietății și
justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie
2005, care au următorul cuprins: îOcuparea, în întregime

sau în parte, fără drept, a unui imobil aflat în posesia altuia,
fără consimțământul acestuia sau fără aprobare prealabilă
primită în condițiile legii, ori refuzul de a elibera imobilul astfel
ocupat se pedepsește cu închisoare de la 1 la 5 ani.
Dacă fapta prevăzută în alin. 1 se săvârșește prin violență
sau amenințare ori prin desființarea semnelor de hotar, a
reperelor de marcare, pedeapsa este închisoarea de la 2 la
7 ani.
Dacă fapta prevăzută în alin. 2 se săvârșește de două sau
mai multe persoane împreună, pedeapsa este închisoarea de
la 3 la 15 ani.
Împăcarea părților înlătură răspunderea penală“.
Autorul excepției consideră că aceste dispoziții legale
aduc atingere principiului constituțional potrivit căruia
proprietatea privată este garantată și ocrotită în mod egal
de lege, indiferent de titular [art. 44 alin. (2)].
Examinând excepția de neconstituționalitate, Curtea
constată că, deși textul de lege nu precizează expres, este
firesc ca posesia la care se referă să fie legitimă,
deoarece dispozițiile art. 220 din Codul penal sunt expresia
voinței legiuitorului de a apăra prin mijloace de drept penal
drepturile și libertățile fundamentale consfințite prin
Constituție, între care dreptul de proprietate privată.
De altfel, prin Decizia nr. 524 din 25 noiembrie 2004,
publicată în Monitorul Oficial al României, Partea I, nr. 42
din 13 ianuarie 2005, răspunzând la critici similare, Curtea
a statuat că incriminarea tulburării de posesie este realizată
de legiuitor în scopul apărării prin mijloace de drept penal
a dreptului de proprietate privată, posesia fiind unul dintre
dezmembrămintele acestui drept și semnul exterior al
existenței sale. Ca urmare, prevederile legale criticate nu
numai că nu încalcă dispozițiile art. 44 alin. (2) din
Constituție privind garantarea dreptului de proprietate, ci
constituie o concretizare a acestui text constituțional, în
deplină concordanță și cu dispozițiile privitoare la ocrotirea
proprietății, cuprinse în art. 1 din primul Protocol adițional
la Convenția pentru apărarea drepturilor omului și a
libertăților fundamentale.
Se constată că soluția adoptată și argumentele ce au
stat la baza acestei decizii se mențin și în cauza de față,
întrucât nu au intervenit elemente noi, de natură să
determine reconsiderarea jurisprudenței în materie a Curții.
În ceea ce privește criticile privind lipsa de claritate a
prevederilor legale ce fac obiectul excepției, precum și
solicitarea completării dispoziției penale, acestea nu intră în
competența Curții, întrucât, potrivit dispozițiilor art. 2
alin. (3) din Legea nr. 47/1992, îCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului“.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 220 din Codul penal, excepție ridicată de Traian
Mureșan în Dosarul nr. 1.168/2005 al Judecătoriei Dej.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 211/8.III.2006

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru aprobarea Instrucțiunilor privind organizarea și desfășurarea licitației publice
pentru atribuirea contractelor de închiriere, a Contractului-cadru de închiriere a plajei Mării Negre
și a Listei sectoarelor de plajă propuse spre închiriere
În baza prevederilor art. 3 din Hotărârea Guvernului nr. 241/2006 privind aprobarea închirierii plajei Mării Negre,
proprietate publică a statului, aflată în administrarea Administrației Naționale îApele Române“,
în temeiul art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă Instrucțiunile privind organizarea și
desfășurarea licitației publice pentru atribuirea contractelor
de închiriere, prevăzute în anexa nr. 1.
Art. 2. — Se aprobă Contractul-cadru de închiriere a
plajei Mării Negre, prevăzut în anexa nr. 2.

Art. 3. — Se aprobă Lista sectoarelor de plajă propuse
spre închiriere, prevăzută în anexa nr. 3.
Art. 4. — Anexele nr. 1—3 fac parte integrantă din
prezentul ordin.
Art. 5. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 7 martie 2006.
Nr. 222.
ANEXA Nr. 1

INSTRUCȚIUNI

privind organizarea și desfășurarea licitației publice pentru atribuirea contractelor de închiriere
Art. 1. — (1) Prezentele instrucțiuni au ca obiect
reglementarea organizării și desfășurării licitației pentru
închirierea plajei Mării Negre.
(2) Închirierea plajei Mării Negre se realizează prin
licitație publică, conform prevederilor prezentelor instrucțiuni,
organizată de Administrația Națională îApele Române“ —
Direcția Apelor Dobrogea—Litoral.
(3) Închirierea se face în baza unui contract prin care
Administrația Națională îApele Române“ — Direcția Apelor
Dobrogea—Litoral, denumită în continuare locator,
transmite, pentru o perioadă de 10 ani, unei alte persoane,
denumită în continuare locatar, dreptul de folosință asupra
plajei Mării Negre, în schimbul unei chirii.
(4) Bunul asupra căruia se exercită dreptul de folosință
este plaja Mării Negre, care face parte din domeniul public
al statului, aflată în administrarea Administrației Naționale
îApele Române“.
Art. 2. — (1) Licitația publică, conform prezentelor
instrucțiuni, este licitația prin care orice persoană juridică de
drept privat, română sau străină, poate prezenta o ofertă.
(2) La licitație pot participa persoanele prevăzute la
alin. (1) care au cumpărat caietul de sarcini și care au
constituit garanția de participare.
Art. 3. — (1) Administrația Națională îApele Române“ —
Direcția Apelor Dobrogea—Litoral elaborează caietul de
sarcini care se aprobă de către Consiliul de conducere al
Administrației Naționale îApele Române“.
(2) Caietul de sarcini cuprinde:
a) descrierea sectorului de plajă ce face obiectul
procedurii de licitație pentru închiriere;
b) prețul de pornire a licitației pentru fiecare sector de
plajă;
c) condițiile și regimul de exploatare a bunului închiriat;
d) condițiile privind eligibilitatea, înregistrarea și
capacitatea economico-financiară;

e) criteriile de selecție;
f) garanții;
g) obligațiile privind protecția mediului;
h) interdicția subînchirierii.
(3) Caietul de sarcini va fi pus în vânzare de către
locator, la sediul său și/sau în alte locuri stabilite de către
acesta și prevăzute în anunțul publicitar.
(4) Prețul de vânzare al caietului de sarcini se stabilește
de către Direcția Apelor Dobrogea—Litoral, prin decizie a
conducătorului acesteia.
Art. 4. — (1) Garanția de participare este obligatorie.
(2) Valoarea garanției de participare la licitația de
închiriere va fi de 10% din valoarea de pornire a chiriei
anuale pentru sectorul de plajă ce face obiectul licitației.
(3) Garanția de participare la licitația de închiriere se
restituie în cazul ofertanților a căror ofertă nu a fost
declarată câștigătoare, în termen de maximum 10 zile
lucrătoare de la data semnării contractului de închiriere.
Art. 5. — (1) Administrația Națională îApele Române“ —
Direcția Apelor Dobrogea—Litoral va publica anunțul licitației
publice într-un cotidian local, într-unul național și într-unul
internațional, precum și pe site-ul propriu.
(2) Anunțul licitației va conține:
a) denumirea și sediul locatorului;
b) obiectul și durata închirierii;
c) condiții de procurare a caietului de sarcini;
d) data și locul de primire a ofertelor;
e) data, ora și locul de deschidere a ofertelor;
f) durata în care ofertanții rămân angajați prin termenii
ofertelor lor;
(3) Termenul de primire a ofertelor este de 20 de zile
calendaristice, începând cu data publicării anunțului licitației
publice.
Art. 6. — Oferta trebuie să cuprindă detaliat toate
condițiile prevăzute în caietul de sarcini.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 211/8.III.2006

Art. 7. — (1) Ofertanții transmit ofertele în două plicuri
sigilate, unul exterior și unul interior. Ofertele vor fi
înregistrate, în ordinea primirii lor, într-un registru special,
ținut de locator.
(2) Pe plicul exterior se va indica sectorul de plajă
propus spre închiriere prin licitație publică, pentru care este
depusă oferta. Plicul exterior trebuie să conțină următoarele
documente:
a) garanția de participare;
b) fișa cu informații generale ale ofertantului;
c) declarația de participare;
d) documente care dovedesc calitățile și capacitățile
ofertanților, conform cerințelor caietului de sarcini.
(3) Pe plicul interior se înscriu denumirea ofertantului,
precum și sediul social al acestuia. Acest plic va conține
oferta tehnico-economică propriu-zisă.
(4) Nu se admit oferte telefonice, telegrafice, prin fax,
e-mail, poștă sau curierat.
(5) Plicurile sigilate vor fi predate comisiei de evaluare
în ziua fixată pentru deschiderea lor.
Art. 8. — (1) Componența comisiei de evaluare se
stabilește de către Administrația Națională îApele Române“,
prin decizie a conducătorului acesteia, cu avizul
conducătorului autorității publice centrale din domeniul
mediului și gospodăririi apelor.
(2) Comisia de evaluare este formată din cinci membri,
dintre care unul este președintele comisiei. De asemenea,
vor fi desemnați doi membri supleanți și un secretar.
Secretarul nu are drept de vot.
Art. 9. — (1) Membrii comisiei de evaluare care sunt
soț/soție, rude sau afini până la gradul al patrulea inclusiv
cu asociații, cu acționarii, precum și cu administratorii sau
cenzorii societăților comerciale participante la licitația
publică nu pot fi membri ai comisiei de evaluare.
(2) Membrii comisiei de evaluare sunt obligați să dea o
declarație
de
compatibilitate,
imparțialitate
și
confidențialitate, pe propria răspundere, după deschiderea
plicurilor exterioare, care se va păstra la dosarul închirierii.
(3) În situația în care membrii comisiei de evaluare
constată că se află într-una dintre situațiile de
incompatibilitate prevăzute la alin. (1), aceștia sunt obligați
să-l anunțe imediat pe președintele comisiei de evaluare,
care dispune înlocuirea persoanei incompatibile cu unul
dintre membrii supleanți.
Art. 10. — (1) Atribuțiile comisiei de evaluare sunt:
a) selectarea ofertelor pe baza datelor, informațiilor și
documentelor cuprinse în plicul exterior;
b) întocmirea listei cuprinzând candidații admiși la
prezentarea ofertei tehnico-economice și comunicarea
acesteia;
c) analizarea și evaluarea ofertelor tehnico-economice
pe baza criteriilor de selecție stabilite prin caietul de
sarcini;
d) întocmirea raportului de evaluare;
e) întocmirea proceselor-verbale prevăzute de prezentele
instrucțiuni;
f) desemnarea câștigătorului licitației publice.
(2) Secretarul comisiei de evaluare redactează
procesele-verbale prevăzute de prezentele instrucțiuni.
Art. 11. — (1) Comisia de evaluare este legal întrunită
numai în prezența tuturor membrilor. În cazul în care, din
motive obiective sau în caz de incompatibilitate, un
membru al comisiei nu poate fi prezent, acesta va fi
înlocuit cu unul dintre cei doi membri supleanți.
(2) Deciziile comisiei de evaluare se adoptă cu votul a
două treimi din numărul membrilor.
Art. 12. — (1) Pentru desfășurarea procedurii licitației
publice este obligatorie participarea a cel puțin doi ofertanți
pentru fiecare sector de plajă propus spre închiriere.
(2) La ședința de deschidere a plicurilor exterioare pot
participa reprezentanții împuterniciți ai ofertanților sectorului
de plajă licitat.

(3) După deschiderea plicurilor exterioare, comisia de
evaluare elimină ofertele care nu conțin totalitatea
documentelor și datelor cerute la art. 7 alin. (2) și
întocmește un proces-verbal care va fi semnat de membrii
comisiei de evaluare. Acest proces-verbal se face public
prin afișare la sediul locatorului, imediat după semnare.
(4) Pentru continuarea desfășurării procedurii de licitație
este necesar ca după deschiderea plicurilor exterioare cel
puțin două oferte să fie acceptate, în caz contrar
procedura de licitație urmând a fi refăcută în condițiile
prevăzute la art. 15.
(5) La ședința de deschidere a plicurilor interioare pot
participa ofertanții acceptați pentru sectorul de plajă licitat.
(6) După deschiderea plicurilor interioare, comisia de
evaluare întocmește un proces-verbal semnat de membrii
comisiei de evaluare și de ofertanții prezenți.
Art. 13. — (1) Comisia de evaluare analizează ofertele
tehnico-economice din plicurile interioare și alege oferta
cea mai bună din punctul de vedere al îndeplinirii criteriilor
de selecție precizate în caietul de sarcini.
(2) Pe baza evaluării ofertelor, comisia de evaluare
întocmește raportul de evaluare care va cuprinde
descrierea procedurii de închiriere și operațiunile de
evaluare, elementele esențiale ale ofertelor depuse și
motivele alegerii ofertantului câștigător sau, în cazul în care
nu a fost desemnat câștigător nici un ofertant, cauzele
respingerii.
(3) Comisia de evaluare procedează în termen de
maximum două zile la informarea tuturor ofertanților despre
rezultatul licitației.
Art. 14. — (1) Ofertanții pot face contestație privind
eventualele încălcări ale dispozițiilor prezentelor instrucțiuni.
(2) Termenul de depunere a contestațiilor este de
maximum două zile de la data primirii înștiințării privind
rezultatul licitației publice. Contestațiile se depun la sediul
locatorului.
(3) Contestațiile vor fi soluționate de o comisie compusă
din 3 (trei) membri, dintre care unul este președintele
comisiei, și un secretar care nu are drept de vot, alții
decât cei din comisia de evaluare. Componența comisiei se
stabilește de către Administrația Națională îApele Române“
prin decizie a conducătorului acesteia, cu avizul
conducătorului autorității publice centrale din domeniul
mediului și gospodăririi apelor, în maximum două zile de la
data deschiderii plicurilor exterioare.
(4) Comisia de soluționare a contestațiilor decide cu
privire la oportunitatea suspendării procedurii de atribuire a
contractelor de închiriere.
Art. 15. — În cazul în care licitația publică deschisă
nu a condus la desemnarea unui câștigător, se va
consemna această situație într-un proces-verbal, iar în
termen de 20 de zile se va organiza o nouă licitație.
Art. 16. — (1) Contractul de închiriere se semnează în
maximum 5 zile de la desemnarea ofertantului câștigător și
intră în vigoare la data constituirii garanției de bună
execuție, dar nu mai târziu de 10 zile de la data semnării.
(2) Garanția de participare la licitație se pierde în cazul
în care nu se perfectează contractul de închiriere din vina
ofertantului desemnat câștigător.
(3) În cazul nesemnării contractului de închiriere din
vina exclusivă a ofertantului desemnat câștigător sau în
cazul neconstituirii garanției de bună execuție în termenul
prevăzut la alin. (1), locatorul încheie contractul cu
ofertantul clasat pe locul următor.
Art. 17. — Contractul de închiriere va cuprinde în mod
obligatoriu prevederile din contractul-cadru, clauzele din
caietul de sarcini și alte clauze convenite de părțile
contractante, în completarea celor din caietul de sarcini și
fără să contravină obiectivelor închirierii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 211/8.III.2006

5
ANEXA Nr. 2

CONTRACT-CADRU DE ÎNCHIRIERE

I. Părțile contractante
Administrația Națională îApele Române“ — Direcția Apelor Dobrogea—Litoral, în calitate de locator, cu sediul în
...................., tel. ..............., fax ............, cont virament nr. .............., deschis la .................., cod unic de înregistrare ...............,
reprezentată prin ...................,
și
.............................., în calitate de locatar, cu sediul în ......................, tel. ............, fax ..........., cont virament nr. ...............,
deschis la .................., număr de înregistrare la registrul comerțului .................., cod unic de înregistrare .....................,
reprezentată prin .......................... .
II. Obiectul contractului
Art. 1. — Obiectul contractului îl reprezintă transmiterea dreptului de folosință asupra sectorului de plajă situat în
......................, în scopul exploatării acesteia în condițiile prezentului contract, precum și în conformitate cu prevederile legale
specifice în vigoare.
Art. 2
2.1. Suprafața totală închiriată este de ......... m2 (.........), cu o deschidere la mare de ........... m, aferentă limitelor
sectorului închiriat, conform schiței prevăzute în caietul de sarcini.
2.2. Sectorul de plajă închiriat se delimitează astfel:
• la nord —
• la est —
• la sud —
• la vest —
III. Durata de închiriere
Art. 3. — Durata de închiriere este de 10 (zece) ani, cu începere de la data semnării contractului.
Art. 4. — Contractul de închiriere poate fi prelungit prin acordul părților, pentru o perioadă egală cu cel mult jumătate
din durata sa inițială. Intenția de prelungire se notifică celeilalte părți contractante cu cel puțin 60 de zile înainte de expirarea
duratei de închiriere.
IV. Valoarea chiriei, condiții și termene de plată
Art. 5. — Locatarul datorează locatorului o chirie anuală care va fi actualizată prin indexare cu indicele de inflație
aferent anului precedent.
Art. 6. — Chiria anuală este de ............. lei (RON).
Art. 7. — Chiria se achită anual, în două tranșe, după cum urmează:
— 30% din chiria anuală stabilită la art. 6, până la data de 1 martie a anului în curs, cu excepția primului an, când se
va achita în termen de 15 zile de la data semnării contractului;
— 70% din chiria anuală stabilită la art. 6, până la data de 30 septembrie a anului în curs.
Art. 8. — În cazul neexecutării obligației de plată prevăzute la art. 6 și 7 din contract, se percep penalități de întârziere
de 0,1% pentru fiecare zi de întârziere, cu decontarea prioritară a facturilor de penalități, pentru sumele scadente, indiferent de
instrucțiunile de pe ordinul de plată.
Art. 9. — Cuantumul penalităților de întârziere în decontarea debitelor restante va putea depăși cuantumul sumei asupra
căreia sunt calculate.
V. Drepturi și obligații contractuale
Art. 10. — Drepturile locatarului:

10.1. să folosească bunul închiriat conform destinației stabilite prin prezentul contract;
10.2. să delimiteze, cu acordul locatorului, suprafața de plajă ce face obiectul prezentului contract, astfel încât să
asigure accesul liber pe plajă;
10.3. să organizeze servicii de plajă, activități sportive și de agrement nautic pe plajă și pe suprafețele de apă aferente
ei, în condițiile prevăzute de lege, de normele și regulamentele adoptate de autoritățile cu atribuții în domeniu;
10.4. să organizeze, cu acordul locatorului, obiective corespunzătoare planului de amenajare a plajei, care să nu
afecteze integritatea suprafeței de plajă.
Art. 11. — Obligațiile locatarului:

11.1. să achite locatorului chiria datorată în condițiile și în termenele stabilite în contractul de închiriere;
11.2. să nu împiedice în nici un fel accesul pe plajă și să nu perceapă taxe de acces;
11.3. să nu subînchirieze bunul ce face obiectul contractului de închiriere;
11.4. să nu execute construcții și dotări ilegale pe suprafața închiriată și să nu desfășoare alte activități care să
modifice calitatea și cantitatea fâșiei de plajă sau care pot afecta mediul natural;
11.5. să asigure un stoc minim de materiale necesare intervenției în caz de poluări accidentale minore;
11.6. să pună la dispoziție suprafața de plajă necesară organizării și desfășurării Serviciului public de salvare acvatică —
SALVAMAR și a posturilor de prim ajutor, conform prevederilor actelor normative care le reglementează;
11.7. să permită accesul locatorului sau autorităților competente pe plajă, cu mijloace și materiale specifice, în situații de
poluări accidentale sau în alte situații specifice;
11.8. să întrețină și să igienizeze zilnic suprafața de plajă care face obiectul prezentului contract, prin:
• dotarea cu recipiente adecvate pentru colectarea selectivă a deșeurilor, în conformitate cu prevederile legale;
• îndepărtarea corpurilor ascuțite și dure — cioburi, sticle sparte, sârmă, pietre, lemn, bucăți de metal — de pe plajă și
din zona de îmbăiere;
• colectarea și transportul la gropile de gunoi al corpurilor străine (scoici vii, gunoaie, mortalități piscicole, produse
petroliere etc.);
• colectarea depunerilor de alge și strângerea în grămezi al acestora de pe sectorul de plajă închiriat;
• executarea zilnică și, după caz, periodică a lucrărilor de nivelare și afânare a patului de nisip cu utilaje specializate;
11.9. să lase liberă cel puțin 20% din suprafața închiriată, pentru ca turiștii să-și poată așeza propriile accesorii,
conform unei scheme întocmite anual de locatar și aprobată de locator;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 211/8.III.2006

11.10. să participe la păstrarea ordinii publice pe plajă, în colaborare cu organele abilitate;
11.11. să respecte termenele și condițiile de realizare a planului de investiții, pe perioada de derulare a contractului,
conform ofertei tehnico-economice, după cum urmează:
.................................................................................................................................................................................................
Realizarea investițiilor cu etapizare anuală din planul de investiții trebuie confirmată în scris de către locator, pe bază
de proces-verbal;
11.12. să asigure accesul organelor de control și al reprezentanților autorizați ai locatorului, punându-le la dispoziție
documente și informații legate de executarea obligațiilor, conform contractului de închiriere;
11.13. să anunțe imediat locatorul în caz de poluare accidentală pe suprafața de plajă închiriată și în cazul unor
evenimente deosebite — mortalitate piscicolă — și să intervină în cel mai scurt timp pentru limitarea sau înlăturarea efectelor
generate de acestea;
11.14. locatarul nu are dreptul, fără acordul scris al locatorului, de a utiliza informațiile și documentele obținute sau la
care are acces în perioada de derulare a contractului în alt scop decât acela de a-și îndeplini obligațiile contractuale;
11.15. să respecte amplasamentul și tipul bazei de agrement nautic;
11.16. să nu deterioreze și să nu schimbe destinația construcțiilor hidrotehnice și a bornelor amplasate pe suprafața de
plajă închiriată.
Art. 12. — Drepturile locatorului:

12.1. să primească chiria în condițiile și în termenele stabilite la art. 6 și 7;
12.2. să controleze executarea obligațiilor locatarului, stadiul realizării planului de investiții și respectarea condițiilor
închirierii;
12.3. să verifice și să constate starea integrității plajei care face obiectul închirierii.
Art. 13. — Obligațiile locatorului:

13.1. să predea anual locatarului, pe bază de proces-verbal, sectorul de plajă ce face obiectul închirierii, cu cel
puțin 30 de zile înainte de începerea sezonului turistic. În primul an de închiriere predarea se va realiza în termen de cel mult
5 zile de la intrarea în vigoare a contractului de închiriere;
13.2. să execute lucrările necesare de conservare a plajelor în perioada de extrasezon, în funcție de configurația
plajelor și de amploarea fenomenului de eroziune marină;
13.3. să execute lucrări de pregătire a plajei pentru sezonul estival;
13.4. să execute lucrări de evacuare și transport al algelor la gropile de gunoi;
13.5. să întreprindă, cu ajutorul organelor competente, acțiuni de prevenire și/sau de înlăturare a construcțiilor ilegale
de pe suprafața de plajă ce face obiectul contractului;
13.6. să nu-l împiedice pe locatar să-și realizeze drepturile legate de închiriere decât în condițiile reglementate de
legislația în vigoare și de prezentul contract.
VI. Garanții pentru executarea contractului de închiriere
Art. 14. — În scopul garantării îndeplinirii întocmai a obligației de plată a chiriei, precum și a obligației de reparare a
oricărui prejudiciu suferit de locator prin neîndeplinirea sau îndeplinirea defectuoasă de către locatar a obligațiilor prevăzute în
prezentul contract, locatarul se obligă să constituie în termen de 10 zile de la încheierea prezentului contract o garanție de
bună execuție.
Art. 15. — Locatorul poate executa garanția de bună execuție, fără nici o formalitate prealabilă, în cazul în care
locatarul nu își îndeplinește obligațiile contractuale. În cazul executării scrisorii de garanție bancară, locatarul are obligația
reconstituirii acesteia la valoarea inițială în termen de 15 zile de la data executării, sub sancțiunea rezilierii de drept a
contractului. Toate comisioanele și spezele bancare, precum și alte cheltuieli necesare executării garanției de bună execuție se
suportă de către locatar.
Art. 16. — Pentru anul calendaristic 2006 garanția de bună execuție este de ...... lei (RON), reprezentând 30% din
valoarea pentru anul 2006 a contractului, și se pune la dispoziție locatorului în termen de 10 zile de la data încheierii
contractului de închiriere.
Art. 17. — Pentru fiecare dintre anii următori, garanția este de 30% din chiria aferentă anului precedent și se pune la
dispoziție locatorului până la data de 31 ianuarie a anului pentru care se constituie garanția.
VII. Răspunderea contractuală
Art. 18
18.1. Prezentul contract se reziliază de plin drept în cazul în care oricare dintre părțile contractante nu își execută
obligațiile contractuale.
18.2. Rezilierea nu va avea nici un efect asupra obligațiilor deja scadente între părți.
18.3. La încetarea contractului prin ajungere la termen sau datorită rezilierii, în condițiile pct. 18.1, locatorul nu
datorează despăgubiri locatarului pentru îmbunătățirile executate pe sectorul de plajă închiriat.
VIII. Încetarea contractului
Art. 19. — Prezentul contract încetează:
a) la expirarea termenului pentru care a fost încheiat;
b) cu acordul părților;
c) când locatarul nu face dovada constituirii garanției conform art. 14.
IX. Modificarea contractului
Art. 20. — Contractul se modifică numai cu acordul părților, pe bază de acte adiționale, în următoarele cazuri:
a) actualizarea chiriei anuale, ca urmare a indexării cu indicele de inflație;
b) apariția unor împrejurări sau acte normative care modifică în mod esențial obligațiile părților sau care impun obligații noi.
X. Forța majoră
Art. 21
21.1. Părțile convin să fie exonerate de răspundere pentru neîndeplinirea obligațiilor asumate prin prezentul contract,
atunci când această neîndeplinire este urmare a intervenției unui caz de forță majoră.
21.2. Forța majoră invocată va fi comunicată celeilalte părți, în scris, în termen de 5 zile de la apariție, de către partea
interesată, și este opozabilă numai dacă este atestată de o autoritate competentă în raport cu natura evenimentului.
21.3. Locatarul este obligat să accepte planurile de măsuri stabilite de către organele competente, neavând dreptul la
despăgubiri.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 211/8.III.2006

7

XI. Litigii
Art. 22. — Eventualele litigii în legătură cu modul de derulare a prezentului contract vor fi soluționate pe cale amiabilă,
iar în caz contrar, de către instanțele judecătorești competente.
XII. Dispoziții finale
Art. 23. — În înțelesul prezentului contract, orice notificare, cerere, comunicare sau informare va fi făcută în scris, prin
orice mijloc de comunicare ce asigură transmiterea textului actului și confirmarea primirii acestuia.
Art. 24. — Toate documentele acestui contract, precum și cele legate de executarea lui se vor întocmi în limba română.

ANEXA Nr. 3*)

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 211/8.III.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 211/8.III.2006 conține 8 pagini.

Prețul: 0,60 lei noi/6.000 lei vechi

&JUYDGY|113879]
ISSN 1453—4495

PDF compression, OCR, web-optimization with CVISION's PdfCompressor

