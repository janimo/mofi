Anul 174 (XVIII) — Nr. 334

PARTEA

I

LEGI, DECRETE, HOTĂRÂRI ȘI ALTE ACTE

Joi, 13 aprilie 2006

SUMAR

Nr.

Pagina

2–6

388. — Decret privind promulgarea Legii pentru
aprobarea Ordonanței de urgență a Guvernului
nr. 75/2005 privind asigurarea calității educației ....

6

DECIZII ALE CURȚII CONSTITUȚIONALE

Decizia nr. 238 din 9 martie 2006 referitoare la excepția
de neconstituționalitate a prevederilor Ordonanței
de urgență a Guvernului nr. 110/2005 privind
vânzarea spațiilor proprietate privată a statului sau
a unităților administrativ-teritoriale, cu destinația de
cabinete medicale, precum și a spațiilor în care
se desfășoară activități conexe actului medical .....

7–9

258. — Hotărâre pentru modificarea Regulamentului
privind modul de organizare și desfășurare a
concursului sau examenului pentru definitivare în
funcție, promovare în grade sau trepte
profesionale superioare în cadrul aceleiași instanțe
sau aceluiași parchet, precum și în funcții de
execuție a personalului auxiliar de specialitate la
instanțe și parchete superioare................................

13

ACTE ALE COMISIEI DE SUPRAVEGHERE
A ASIGURĂRILOR
114.317. — Decizie privind autorizarea Societății
Comerciale îOrizont Broker de Asigurare—
Reasigurare“ — S.A. pentru funcționarea ca
broker de asigurare...................................................

11–12

13–14

114.319. — Decizie privind autorizarea Societății
Comerciale îVerbita — Broker de Asigurare“ — S.R.L.
pentru funcționarea ca broker de asigurare ...........

14

114.321. — Decizie privind autorizarea Societății Comerciale
îV.P. Investments — Insurance Broker“ — S.R.L.
pentru funcționarea ca broker de asigurare................

9–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.526. — Ordin al ministrului educației și cercetării pentru
aprobarea Precizărilor privind soluționarea unor
situații specifice la încadrarea și mișcarea
personalului didactic din învățământul preuniversitar
în anul școlar 2006—2007 .......................................

Pagina
ACTE ALE CONSILIULUI SUPERIOR
AL MAGISTRATURII

LEGI ȘI DECRETE
87. — Lege pentru aprobarea Ordonanței de urgență
a Guvernului nr. 75/2005 privind asigurarea
calității educației ........................................................

Decizia nr. 230 din 9 martie 2006 referitoare la excepția
de neconstituționalitate a prevederilor art. 86, 88,
89 și 90 din Legea gazelor nr. 351/2004 ..............

Nr.

14–15

114.323. — Decizie privind autorizarea Societății
Comerciale îExa Broker de Asigurare“ — S.R.L.
pentru funcționarea ca broker de asigurare ...........

15

2

MONITORUL OFICIAL AL ROMÂNIEI, PARTEA I, Nr. 334/13.IV.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 75/2005
privind asigurarea calității educației
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 75 din 12 iulie 2005 privind asigurarea
calității educației, publicată în Monitorul Oficial al României,
Partea I, nr. 642 din 20 iulie 2005, cu următoarele
modificări și completări:
1. La articolul 2, literele b), d) și f) vor avea următorul
cuprins:
îb) organizația furnizoare de educație este o instituție de
învățământ. Pot fi organizații furnizoare de educație și alte
persoane juridice care, potrivit statutului, desfășoară
activități de învățământ pe bază de programe legal
autorizate, de formare inițială și continuă;
............................................................................................
d) beneficiarii direcți ai educației sunt preșcolarii, elevii și
studenții, precum și persoanele adulte cuprinse într-o formă
de educație;
............................................................................................
f) cadrul național al calificărilor cuprinde în mod progresiv
și corelat gradele, diplomele sau certificatele de studiu care
atestă nivelurile distincte de calificare, exprimate în termenii
rezultatelor în învățare. Cadrul național al calificărilor este
corelat cu cel european corespunzător.“
2. Articolul 3 va avea următorul cuprins:
îArt. 3. — (1) Calitatea educației este ansamblul de
caracteristici ale unui program de studiu și ale furnizorului
acestuia, prin care sunt îndeplinite așteptările beneficiarilor,
precum și standardele de calitate.
(2) Evaluarea calității educației constă în examinarea
multicriterială a măsurii în care o organizație furnizoare de
educație și programele acesteia îndeplinesc standardele și
standardele de referință. Atunci când evaluarea calității este
efectuată de însăși organizația furnizoare de educație,
aceasta ia forma evaluării interne. Atunci când evaluarea
calității este efectuată de o agenție națională sau
internațională specializată, aceasta ia forma evaluării
externe.
(3) Asigurarea calității educației este realizată printr-un
ansamblu de acțiuni de dezvoltare a capacității instituționale
de elaborare, planificare și implementare de programe de
studiu, prin care se formează încrederea beneficiarilor că
organizația furnizoare de educație îndeplinește standardele
de calitate. Asigurarea calității exprimă capacitatea unei
organizații furnizoare de a oferi programe de educație în
conformitate cu standardele anunțate. Aceasta este astfel
promovată încât să conducă la îmbunătățirea continuă a
calității educației.
(4) Controlul calității educației în unitățile de învățământ
preșcolar, primar, gimnazial, profesional, liceal și postliceal
presupune activități și tehnici cu caracter operațional,
aplicate sistematic de o autoritate de inspecție desemnată
pentru a verifica respectarea standardelor prestabilite.

(5) Îmbunătățirea calității educației presupune evaluare,
analiză și acțiune corectivă continuă din partea organizației
furnizoare de educație, bazată pe selectarea și adoptarea
celor mai potrivite proceduri, precum și pe alegerea și
aplicarea standardelor de referință.“
3. La articolul 4, alineatul (2) va avea următorul cuprins:
î(2) Acreditarea este acea modalitate de asigurare a
calității prin care se certifică respectarea standardelor
pentru funcționarea organizațiilor furnizoare de educație și
a programelor lor de studii.“
4. Articolul 5 va avea următorul cuprins:
îArt. 5. — (1) Calitatea educației reprezintă o prioritate
permanentă pentru orice organizație furnizoare de educație,
precum și pentru angajații acesteia.
(2) Calitatea este un criteriu fundamental de finanțare
din surse publice a educației. În cadrul învățământului
superior, evaluarea comparativă interinstituțională a
programelor de studii universitare are drept consecință
finanțarea diferențiată, în funcție de calitatea diferită a
programului oferit.
(3) Furnizorii de educație trebuie să funcționeze astfel
încât prin calitatea activității lor să satisfacă încrederea
publică, iar învățământul să se afirme ca bun public.
(4) Politicile de asigurare a calității educației din
România sunt permanent corelate cu acțiunile promovate la
nivel internațional.“
5. Articolul 6 se abrogă.
6. Articolul 7 va avea următorul cuprins:
îArt. 7. — (1) Asigurarea calității educației este centrată
preponderent pe rezultate.
(2) Rezultatele sunt exprimate în cunoștințe, competențe,
valori și atitudini, care se obțin prin parcurgerea și
finalizarea unui nivel de învățământ sau program de studii.“
7. La articolul 8, partea introductivă a alineatului (1) va
avea următorul cuprins:
îArt. 8. — (1) Metodologia asigurării calității în educație
cuprinde următoarele componente:“.
8. La articolul 8, litera e) a alineatului (2) se abrogă.
9. Articolul 11 va avea următorul cuprins:
îArt. 11. — (1) La nivelul fiecărei organizații furnizoare
de educație din România se înființează Comisia pentru
evaluarea și asigurarea calității.
(2) Organizația furnizoare de educație elaborează și
adoptă strategia și regulamentul de funcționare ale comisiei.
(3) Conducătorul organizației este direct responsabil de
calitatea educației furnizate. Conducerea ei operativă este
asigurată de conducătorul organizației sau de un
coordonator desemnat de acesta.
(4) Componența Comisiei pentru evaluarea și asigurarea
calității în unitățile din învățământul preuniversitar cuprinde:
a) 1—3 reprezentanți ai corpului profesoral, aleși prin
vot secret de consiliul profesoral;

MONITORUL OFICIAL AL ROMÂNIEI, PARTEA I, Nr. 334/13.IV.2006
b) un reprezentant al sindicatului reprezentativ,
desemnat de acesta;
c) un reprezentant al părinților, în cazul învățământului
preșcolar, primar, gimnazial sau liceal;
d) un reprezentant al elevilor, în cazul învățământului
profesional, liceal și postliceal;
e) un reprezentant al consiliului local;
f) un reprezentant al minorităților naționale, după caz,
provenind din corpul profesoral, reprezentanții părinților sau
ai elevilor.
(5) Comisia pentru evaluarea și asigurarea calității în
cadrul instituțiilor de învățământ superior cuprinde:
a) 1—3 reprezentanți ai corpului profesoral, aleși prin
vot secret de senat;
b) un reprezentant al sindicatului reprezentativ,
desemnat de acesta;
c) un reprezentant al studenților, desemnat de
organizația studențească.
(6) Din comisie mai poate face parte un reprezentant al
angajatorilor.
(7) Din comisie mai poate face parte un reprezentant al
minorităților din rândul cadrelor didactice sau al studenților.
(8) Pentru orice organizație furnizoare de educație, alta
decât o instituție de învățământ, Comisia pentru evaluarea
și asigurarea calității cuprinde următoarele categorii:
a) 1—3 reprezentanți ai furnizorului;
b) 1—3 reprezentanți ai beneficiarilor direcți;
c) 1—3 reprezentanți ai angajatorilor.
(9) Membrii comisiei nu pot îndeplini funcții de
conducere în instituția de învățământ sau în organizația
respectivă, cu excepția persoanei care asigură conducerea
operativă a acesteia.“
10. Articolul 12 va avea următorul cuprins:
îArt. 12. — Atribuțiile comisiei pentru evaluarea și
asigurarea calității sunt:
a) coordonează aplicarea procedurilor și activităților de
evaluare și asigurare a calității, aprobate de conducerea
organizației furnizoare de educație, conform domeniilor și
criteriilor prevăzute la art. 10;
b) elaborează anual un raport de evaluare internă
privind calitatea educației în organizația respectivă. Raportul
este adus la cunoștință tuturor beneficiarilor prin afișare
sau publicare;
c) formulează propuneri de îmbunătățire a calității
educației.“
11. La articolul 13, litera f) va avea următorul cuprins:
îf) evaluarea comparativă interinstituțională a aceluiași
tip de program de studiu oferit de diferite organizații
furnizoare de educație.“
12. Articolul 14 va avea următorul cuprins:
îArt. 14. — (1) Pentru evaluarea externă a calității
educației se înființează, prin prezenta ordonanță de
urgență, Agenția Română de Asigurare a Calității în
Învățământul Superior, denumită în continuare ARACIS, și
Agenția Română de Asigurare a Calității în Învățământul
Preuniversitar, denumită în continuare ARACIP.
(2) Evaluarea externă poate fi efectuată și de alte
agenții de evaluare a calității autohtone sau internaționale,
pe bază de contract între Ministerul Educației și Cercetării
și evaluatori externi sau între instituțiile/unitățile de
învățământ universitare/preuniversitare și evaluatori externi.“
13. La articolul 15, litera b) a alineatului (1) va avea
următorul cuprins:
îb) Departamentul de evaluare externă a calității.“

3

14. Articolul 16 va avea următorul cuprins:
îArt. 16. — (1) ARACIS este o instituție publică
autonomă, de interes național, cu personalitate juridică și
cu buget propriu de venituri și cheltuieli.
(2) Sediul, organigrama și regulamentul de funcționare
ale ARACIS se stabilesc prin hotărâre a Guvernului.“
15. La articolul 17, literele e), f), h), i) și m) ale
alineatului (2) vor avea următorul cuprins:
îe) încheie, cu instituții de învățământ din țară și din
străinătate, contracte de prestări de servicii pentru
evaluarea externă a calității programelor și furnizorilor de
programe de educație specifice învățământului superior,
precum și pentru evaluarea interinstituțională a programelor
similare;
f) efectuează evaluarea calității unor programe și
instituții de învățământ superior, la solicitarea Ministerului
Educației și Cercetării. Condițiile privind realizarea activității
de evaluare se stabilesc prin contract;
............................................................................................
h) publică manuale, ghiduri, lucrări de sinteză a bunelor
practici de evaluare și asigurare a calității;
i) elaborează periodic, la fiecare 3 ani, analize de
sistem asupra calității învățământului superior din România;
............................................................................................
m) elaborează, o dată la 3 ani, rapoarte de autoevaluare
a calității propriei activități, în vederea pregătirii evaluării
externe de către agenții similare din alte țări.“
16. La articolul 18, literele a) și c) vor avea următorul
cuprins:
îa) să folosească colaboratori externi, din țară sau din
străinătate, angajați pe bază de contract, experți în
domeniul de activitate al ARACIS, remunerați conform legii;
............................................................................................
c) să verifice, la încheierea misiunii de evaluare,
respectarea metodologiei de evaluare aplicate de
evaluatori;“.
17. Articolul 19 va avea următorul cuprins:
îArt. 19. — (1) ARACIS este condusă de un consiliu
alcătuit din 15 membri cu funcții didactice de predare în
învățământul superior.
(2) La înființarea ARACIS, membrii consiliului interimar
sunt stabiliți după cum urmează:
a) 5 membri numiți de Senatul României;
b) 5 membri numiți de Consiliul Național al Rectorilor;
c) 5 membri numiți de Guvern, la propunerea Ministerului
Educației și Cercetării, dintre care un reprezentant al
minorităților naționale din universitățile care au specializări
acreditate în limbile minorităților.
(3) La desemnarea membrilor consiliului interimar,
autoritățile prevăzute la alin. (2) se vor consulta pentru a
se asigura reprezentarea specializărilor.
(4) Consiliul interimar este condus de un președinte și
de 2 vicepreședinți. Președintele și vicepreședinții se aleg
prin vot secret, cu majoritatea membrilor consiliului
interimar.
(5) În termen de cel mult 6 luni de la intrarea în
vigoare a legii de aprobare a prezentei ordonanțe de
urgență, consiliul interimar:
a) elaborează metodologia de evaluare externă,
standardele, standardele de referință și lista indicatorilor de
performanță;
b) scoate la concurs posturi din organigrama ARACIS;
c) constituie propriul registru de evaluatori pentru
activitățile de acreditare și de evaluare a calității în
învățământul superior;

4

MONITORUL OFICIAL AL ROMÂNIEI, PARTEA I, Nr. 334/13.IV.2006

d) organizează concurs, pe baza unei metodologii
proprii, avizată de Ministerul Educației și Cercetării, pentru
ocuparea a 10 posturi din consiliu. Noul consiliu rezultat
are un mandat de 3 ani și își alege președintele și
vicepreședintele;
e) stabilește prin regulament metodologia de selectare a
celorlalți 5 membri ai consiliului, care rămân pentru
legislatura următoare.
(6) Nu pot fi membri ai consiliului persoane care
îndeplinesc o funcție de demnitate publică sau funcția de
rector.
(7) Membrii consiliului nu pot cumula mai mult de
două mandate, iar durata unui mandat este de 3 ani.
(8) La fiecare 3 ani, Consiliul ARACIS se înnoiește prin
scoaterea la concurs a 10 posturi, în condițiile stabilite la
alin. (5) lit. d), și își alege președintele și vicepreședintele.
(9) La lucrările consiliului interimar participă, cu statut
de observator, 2 reprezentanți ai asociațiilor studențești.“
18. Articolul 20 va avea următorul cuprins:
îArt. 20. — Pentru îndeplinirea obiectivelor sale,
ARACIS preia patrimoniul, toate drepturile și obligațiile,
infrastructura logistică, personalul tehnic și baza de date
ale Consiliului Național de Evaluare și Acreditare
Academică. Atribuțiile Consiliului Național de Evaluare și
Acreditare Academică sunt transferate Departamentului de
acreditare din cadrul ARACIS, în termen de maximum 6
luni de la data intrării în vigoare a legii de aprobare a
prezentei ordonanțe de urgență.“
19. Articolul 21 va avea următorul cuprins:
îArt. 21. — (1) ARACIS se finanțează din venituri
proprii și din fonduri bugetare.
(2) Veniturile proprii ale ARACIS provin din:
a) venituri din contracte de prestări de servicii pentru
evaluarea calității, încheiate inclusiv cu Ministerul Educației
și Cercetării;
b) tarife de autorizare și acreditare a instituțiilor de
învățământ superior pe programe de studiu, propuse de
ARACIS și aprobate prin hotărâre a Guvernului;
c) tarife de evaluare externă a calității, stabilite de
ARACIS și aprobate prin hotărâre a Guvernului;
d) fonduri externe nerambursabile, obținute prin
participarea la programe internaționale, donații, sponsorizări,
alte surse legal constituite.“
20. La articolul 22, alineatul (1) va avea următorul
cuprins:
îArt. 22. — (1) ARACIS face demersurile pentru
înscrierea în registrul european al agențiilor de asigurare a
calității în învățământul superior.“
21. Articolul 23 va avea următorul cuprins:
îArt. 23. — (1) Instituțiile românești de învățământ
superior acreditate au dreptul de a solicita evaluarea
externă a calității fie de la ARACIS, fie de la o altă
agenție, națională sau internațională, înscrisă în registrul
european al agențiilor de asigurare a calității în
învățământul superior.
(2) Dacă ARACIS este radiată din registrul european al
agențiilor de asigurare a calității, aceasta își încetează de
drept activitatea.
(3) În condițiile alin. (2), conform prezentei ordonanțe de
urgență, se trece la înființarea unei noi agenții pentru
asigurarea calității în învățământul superior.“
22. La articolul 24, alineatele (1) și (2) vor avea
următorul cuprins:
îArt. 24. — (1) ARACIP este instituție publică, de
interes național, în subordinea Ministerului Educației și

Cercetării, cu personalitate juridică și cu buget propriu de
venituri și cheltuieli.
(2) Sediul, structura organizatorică și regulamentul de
funcționare ale ARACIP se stabilesc prin hotărâre a
Guvernului.“
23. La articolul 24, literele a), b), d), e), f), h) și n) ale
alineatului (3) vor avea următorul cuprins:
îa) elaborează, actualizează periodic și propune
ministrului educației și cercetării standardele, standardele
de referință și indicatorii de performanță pentru evaluarea
și asigurarea calității în învățământul preuniversitar, care se
aprobă prin hotărâre a Guvernului;
b) elaborează și propune ministrului educației și
cercetării metodologia de evaluare instituțională și de
acreditare, care se aprobă prin hotărâre a Guvernului;
............................................................................................
d) propune Ministerului Educației și Cercetării înființarea
și acreditarea instituțiilor de învățământ preuniversitar,
pentru fiecare nivel de învățământ, program de studii și
calificare profesională, după caz. Înființarea și acreditarea
se fac prin ordin al ministrului educației și cercetării;
e) efectuează, pe baze contractuale, la solicitarea
ministrului educației și cercetării, evaluarea calității educației
din învățământul preuniversitar;
f) propune ministrului educației și cercetării acreditarea
organizațiilor care oferă programe de formare profesională;
............................................................................................
h) efectuează, cel puțin o dată la 3 ani, evaluarea
organizațiilor furnizoare de educație acreditate;
............................................................................................
n) elaborează recomandări de îmbunătățire a calității
învățământului preuniversitar;“.
24. La articolul 24, alineatele (4) și (5) vor avea
următorul cuprins:
î(4) În îndeplinirea atribuțiilor sale, ARACIP are dreptul
să folosească colaboratori externi, din țară sau din
străinătate, angajați pe bază de contract, experți în
domeniul de activitate al agenției, înscriși în registrul
propriu al experților în evaluare și acreditare.
(5) ARACIP dispune de un aparat propriu format din
experți și personal administrativ, angajați prin concurs.
Aparatul propriu, format din experți, va avea în
componență și un reprezentant al învățământului în limbile
minorităților naționale.“
25. Articolul 25 va avea următorul cuprins:
îArt. 25. — Pentru îndeplinirea obiectivelor sale,
ARACIP preia patrimoniul, toate drepturile și obligațiile,
infrastructura logistică, personalul și baza de date ale
Comisiei Naționale de Evaluare și Acreditare a
Învățământului Preuniversitar. Funcțiile Comisiei Naționale
de Evaluare și Acreditare a Învățământului Preuniversitar
sunt transferate Departamentului de acreditare al ARACIP,
în termen de maximum 6 luni de la data intrării în vigoare
a legii de aprobare a prezentei ordonanțe de urgență.“
26. La articolul 27, literele b) și d) ale alineatului (2) vor
avea următorul cuprins:
îb) perceperea unor tarife de autorizare, acreditare și
evaluare periodică, aprobate prin hotărâre a Guvernului;
............................................................................................
d) donații, sponsorizări, alte surse legal constituite.“
27. Articolul 28 va avea următorul cuprins:
îArt. 28. — ARACIS și ARACIP se reunesc bianual
pentru a armoniza intersectorial politicile și strategiile
aplicate în domeniul evaluării și asigurării calității în
educație.“

MONITORUL OFICIAL AL ROMÂNIEI, PARTEA I, Nr. 334/13.IV.2006
28. Articolul 29 va avea următorul cuprins:
îArt. 29. — (1) Orice persoană juridică, publică sau
privată, interesată în furnizarea de educație se supune
procesului de evaluare și acreditare, în condițiile legii.
(2) În învățământul preuniversitar evaluarea și
acreditarea se fac la nivelul structurilor instituționale pentru
fiecare nivel de învățământ, fiecare tip de program de
studii și de calificare profesională, după caz.
(3) În învățământul superior evaluarea și acreditarea se
fac la nivelul structurilor instituționale pentru fiecare
program din ciclul de licență, care duce la o calificare
universitară distinctă. Programele specifice ciclurilor de
studii de masterat și doctorat se supun evaluării externe,
în vederea acreditării.
(4) Acreditarea presupune parcurgerea a două etape
succesive:
a) autorizarea de funcționare provizorie, care acordă
dreptul de a desfășura procesul de învățământ și de a
organiza, după caz, admiterea la studii;
b) acreditarea, care acordă, alături de drepturile
prevăzute la lit. a), și dreptul de a emite diplome,
certificate și alte acte de studii recunoscute de Ministerul
Educației și Cercetării și de a organiza, după caz, examen
de absolvire, licență, masterat, doctorat.
(5) Evaluarea externă în vederea acreditării se
declanșează la cererea furnizorului de educație care își
propune să ofere unul sau mai multe programe de
educație inițială sau continuă și se bazează pe un
ansamblu de standarde referitoare la domeniile și criteriile
prevăzute la art. 10.
(6) Standardele naționale specifice fiecărei etape de
acreditare, diferențiate potrivit art. 8 alin. (3), metodologiile
de evaluare externă, eșalonarea în timp a procesului de
acreditare, precum și tarifele percepute în vederea
autorizării și acreditării se stabilesc periodic, la propunerea
agențiilor de asigurare a calității și a Ministerului Educației
și Cercetării, prin hotărâre a Guvernului.“
29. La articolul 30, literele a), e) și f) vor avea următorul
cuprins:
îa) furnizorul de educație elaborează un raport de
evaluare internă, pe baza prevederilor art. 10, pentru
fiecare nivel de învățământ, tip de program de studiu și de
calificare;
............................................................................................
e) pentru furnizorii de educație de nivel preuniversitar,
autorizația de funcționare provizorie se acordă pe baza
avizului favorabil al ARACIP, prin ordin al ministrului
educației și cercetării;
f) pentru furnizorii de educație de învățământ superior,
autorizația de funcționare provizorie se acordă pe baza
avizului favorabil al ARACIS și al Ministerului Educației și
Cercetării, prin hotărâre a Guvernului.“
30. La articolul 31, literele a), c), f) și g) vor avea
următorul cuprins:
îa) furnizorul de educație autorizat să funcționeze
provizoriu elaborează un raport de evaluare internă,
folosind ca termeni de referință standardele specifice etapei
de acreditare;
............................................................................................
c) termenul de depunere a cererii în vederea acreditării
este de 2 ani de la data absolvirii primei promoții, sub
sancțiunea ridicării autorizației de funcționare provizorie;
............................................................................................

5

f) pentru furnizorii de educație de nivel preuniversitar,
acreditarea acestora se acordă prin ordin al ministrului
educației și cercetării, pe baza avizului ARACIP;
g) pentru furnizorii de educație de învățământ superior,
acreditarea instituțiilor se face prin lege, promovată de
Guvern, la inițiativa Ministerului Educației și Cercetării, pe
baza avizului ARACIS.“
31. Articolul 32 va avea următorul cuprins:
îArt. 32. — (1) Furnizorul de educație care a fost
autorizat să funcționeze provizoriu are dreptul de a
gestiona personal didactic, nedidactic și de cercetare,
conform propriei strategii de dezvoltare, și de a participa la
programe naționale și internaționale, în condițiile legii.
(2) Furnizorul de educație acreditat este parte a
sistemului național de educație, cu toate drepturile și
obligațiile conferite de lege.“
32. Articolul 33 va avea următorul cuprins:
îArt. 33. — (1) După obținerea autorizației de
funcționare provizorie, furnizorul de educație implementează
mecanismul de asigurare internă a calității și întocmește
rapoarte de evaluare internă a calității educației, pe care le
transmite anual ARACIP sau ARACIS, după caz.
(2) După obținerea acreditării, rapoartele anuale de
evaluare internă a calității se transmit ARACIP, respectiv
ARACIS, la cererea agenției sau din propria inițiativă a
furnizorului de educație, atunci când solicită o nouă
evaluare externă.
(3) Furnizorul de educație și programele de studii
acreditate ale acestuia se supun din 5 în 5 ani evaluării
externe de către ARACIP, respectiv ARACIS, sau de o altă
agenție autohtonă ori internațională, pe bază de contract.“
33. Articolul 34 va avea următorul cuprins:
îArt. 34. — (1) În condițiile în care ARACIP, respectiv
ARACIS, constată că nu sunt îndeplinite standardele de
calitate, informează Ministerul Educației și Cercetării, care
avertizează furnizorul de educație și acordă un termen de
un an pentru aducerea activității educaționale la nivelul
standardelor naționale în vigoare.
(2) Pe baza unui nou raport de evaluare internă
întocmit de furnizorul de educație, ARACIP, respectiv
ARACIS, dispune o nouă evaluare externă.
(3) Dacă și noul raport de evaluare externă este
nefavorabil, Ministerul Educației și Cercetării dispune:
a) încetarea școlarizării în cadrul programului respectiv
de studii, începând cu anul I;
b) obligarea furnizorului de educație să elaboreze, în
continuare, rapoarte anuale de evaluare internă a calității
educației pentru anii de studii pentru care continuă
activitatea.
(4) Furnizorul de educație este obligat să se supună,
după un termen de maximum 2 ani de la ultimul raport de
evaluare nefavorabil, unei noi evaluări externe.
(5) Dacă și acest al treilea raport de evaluare externă
este nefavorabil, Ministerul Educației și Cercetării
elaborează și promovează, după caz, prin ordin, hotărâre
a Guvernului sau lege, decizia prin care încetează definitiv
școlarizarea în cadrul respectivului program și se
reglementează situația bazei materiale și a studenților sau
elevilor.“
34. Articolul 35 va avea următorul cuprins:
îArt. 35. — (1) Pot desfășura activități de învățământ
superior și pot utiliza denumirile de universitate sau altele
similare numai instituțiile de învățământ superior autorizate
să funcționeze provizoriu ori acreditate.

6

MONITORUL OFICIAL AL ROMÂNIEI, PARTEA I, Nr. 334/13.IV.2006

(2) Desfășurarea activităților de învățământ preuniversitar
și universitar, precum și eliberarea actelor de studii în alte
condiții decât cele prevăzute prin prezenta ordonanță de
urgență atrag răspunderea civilă, contravențională sau
penală, după caz.
(3) Sesizarea organelor de urmărire penală se face de
Ministerul Educației și Cercetării sau de către orice altă
persoană fizică ori juridică lezată în drepturile sale prin
funcționarea instituției în cauză.“
35. La articolul 36, alineatele (1) și (3) vor avea
următorul cuprins:
îArt. 36. — (1) Organizațiile furnizoare de educație
experimentează mecanismele de evaluare internă a calității,
prevăzute de prezenta ordonanță de urgență, începând cu
semestrul al doilea al anului școlar, respectiv universitar,
2005—2006.
............................................................................................
(3) Începând cu anul școlar, respectiv universitar,
2006—2007, se trece la aplicarea metodologiilor de
evaluare internă și externă în vederea asigurării calității
conform prevederilor prezentei ordonanțe de urgență, la
nivel național, ținându-se cont de rezultatele stadiului de
experimentare.“
36. Articolul 37 va avea următorul cuprins:
îArt. 37. — (1) În cazul instituțiilor de învățământ
preuniversitar și universitar care se află în proces de
autorizare de funcționare provizorie sau acreditare la data
intrării în vigoare a legii de aprobare a prezentei ordonanțe

de urgență, se aplică prevederile Legii nr. 88/1993 privind
acreditarea instituțiilor de învățământ superior și
recunoașterea diplomelor, republicată, și, respectiv, ale
Ordonanței Guvernului nr. 87/1998 privind evaluarea și
acreditarea învățământului preuniversitar, aprobată cu
modificări și completări prin Legea nr. 196/1999, de către
Consiliul Național de Evaluare și Acreditare Academică,
respectiv Comisia Națională de Evaluare și Acreditare a
Învățământului Preuniversitar, până la finalizarea procesului,
dar nu mai mult de 6 luni de la data intrării în vigoare a
legii de aprobare a prezentei ordonanțe de urgență.
(2) Organizațiile interesate pot depune noi cereri de
autorizare de funcționare provizorie sau acreditare numai
după 6 luni de la intrarea în vigoare a legii de aprobare a
prezentei ordonanțe de urgență.“
37. Articolul 38 va avea următorul cuprins:
îArt. 38. — În termen de 30 de zile de la intrarea în
vigoare a prezentei ordonanțe de urgență se vor supune
aprobării prin hotărâri ale Guvernului sediul, organigrama și
regulamentul de funcționare ale ARACIS, respectiv ale
ARACIP.“
38. Articolul 40 va avea următorul cuprins:
îArt. 40. — Toate instituțiile și unitățile de învățământ
care funcționează legal la data intrării în vigoare a
prezentei ordonanțe de urgență își păstrează statutul și se
supun prevederilor acestei ordonanțe de urgență.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 10 aprilie 2006.
Nr. 87.
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței de urgență a Guvernului nr. 75/2005
privind asigurarea calității educației
În temeiul prevederilor art. 77 alin. (3) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 75/2005 privind asigurarea calității educației și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 6 aprilie 2006.
Nr. 388.

MONITORUL OFICIAL AL ROMÂNIEI, PARTEA I, Nr. 334/13.IV.2006

DECIZII

ALE

CURȚII

7

CONSTITUȚIONALE

CURTEA CONSTITUȚIONALĂ

D E C I Z I A Nr. 230
din 9 martie 2006

referitoare la excepția de neconstituționalitate a prevederilor art. 86, 88, 89 și 90
din Legea gazelor nr. 351/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 86, 88, 89 și 90 din Legea gazelor
nr. 351/2004, excepție ridicată de Radu Veliscu în Dosarul
nr. 2.948/2005 al Judecătoriei Pitești.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, întrucât
apreciază că textele de lege criticate nu sunt contrare
prevederilor constituționale invocate ca fiind încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2005, pronunțată în
Dosarul nr. 2.948/2005, Judecătoria Pitești a sesizat Curtea
Constituțională cu excepția de neconstituționalitate a
prevederilor art. 86, 88, 89 și 90 din Legea gazelor nr. 351/2004,
excepție ridicată de Radu Veliscu într-o cauză având ca obiect
obligarea Societății Comerciale îDistrigaz“ — S.A. la
respectarea dreptului său de proprietate și ridicarea conductei
de gaze ce îi traversează suprateran proprietatea.
În motivarea excepției de neconstituționalitate se
susține că textele de lege criticate prevăd un drept de
servitute legală de trecere, gratuită, ceea ce echivalează
practic cu o naționalizare, încălcându-se astfel art. 44 din
Constituție care garantează dreptul de proprietate privată,
precum și posibilitatea exproprierii pentru lucrări de interes
general cu plata unei despăgubiri juste. Textele de lege
criticate încalcă, de asemenea, și dispozițiile art. 616—619
din Codul civil, care prevăd plata unei despăgubiri pentru
proprietarul fondului aservit, precum și art. 6 din Convenția
pentru apărarea drepturilor omului și a libertăților
fundamentale, referitoare la dreptul oricărei persoane la o
judecată echitabilă. Se mai arată că, în cauză,

neconstituționalitatea prevederilor ce fac obiectul excepției
constă în îtrecerea supraterană a conductei de gaze pe
terenul proprietate privată, aspect care nu este prevăzut de
Constituție ca făcând parte din limitările dreptului de
proprietate“, precum și din inexistența unor dispoziții ale
legii îcu privire la despăgubiri juste pentru lipsa de folosință
a terenului“.
Judecătoria Pitești apreciază că art. 86, 88 și 89 din
Legea nr. 351/2004 sunt constituționale, iar din art. 90 al
legii, numai alin. (2) teza întâi este neconstituțional, întrucât
exercitarea servituții instituite de art. 86 se realizează cu
titlu gratuit, ceea ce încalcă art. 44 alin. (5) din Constituție,
care prevede obligația despăgubirii proprietarului pentru
daunele aduse solului, plantațiilor sau construcțiilor, precum
și pentru alte daune imputabile autorității. De asemenea,
consideră că art. 90 alin. (2) teza întâi din Legea
nr. 351/2004 contravine și art. 135 alin. (1) din Constituție,
potrivit căruia economia României este economie de piață.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. Astfel, în esență, invocând
deciziile Curții Constituționale nr. 200/2005 și nr. 72/2004,
arată că exercitarea dreptului de uz și a dreptului de
servitute asupra terenurilor afectate de capacități din
domeniul gazelor naturale este determinată de un interes
general și, ca atare, legiuitorul este pe deplin competent să
stabilească limitele dreptului de proprietate, în concordanță
cu dispozițiile constituționale ale art. 44 și 136. Mai arată
că, de altfel, persoana care a suferit un prejudiciu în urma
operațiunilor de realizare și retehnologizare a capacităților
din domeniul gazelor naturale ce se execută pe terenuri
proprietate privată poate să solicite repararea pagubelor
produse, potrivit dispozițiilor dreptului comun.
Avocatul Poporului consideră că art. 86, 88, 89 și 90
din Legea nr. 351/2004 sunt constituționale. În acest sens,
referindu-se la jurisprudența Curții Constituționale în materie,
arată că exercitarea dreptului de uz și a dreptului de
servitute asupra terenurilor afectate de capacități din
domeniul gazelor naturale este determinată de un interes
general și, ca atare, legiuitorul este competent să stabilească
limitele dreptului de proprietate în concordanță cu dispozițiile
constituționale. În argumentarea constituționalității textelor
criticate, mai arată că nimic nu împiedică persoana care a

8

MONITORUL OFICIAL AL ROMÂNIEI, PARTEA I, Nr. 334/13.IV.2006

suferit un prejudiciu în urma operațiunilor de realizare și
retehnologizare a capacităților din domeniul gazelor naturale
care se execută pe terenurile proprietate privată să poată
să solicite statului sau societăților comerciale specializate
repararea pagubelor produse, potrivit dispozițiilor dreptului
comun.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 86, 88, 89 și 90 din Legea gazelor
nr. 351/2004, publicată în Monitorul Oficial al României,
Partea I, nr. 679 din 28 iulie 2004, care prevăd:
— Art. 86: îAsupra terenurilor și altor bunuri proprietate
publică sau proprietate privată a persoanelor fizice sau juridice,
precum și asupra activităților desfășurate de persoane fizice
sau juridice în vecinătatea capacităților, concesionarii din
sectorul gazelor naturale beneficiază, în condițiile legii, pe
durata lucrărilor de realizare, reabilitare, retehnologizare,
respectiv de exploatare și de întreținere a capacităților
respective, de următoarele drepturi:
a) dreptul de uz pentru executarea lucrărilor necesare în
vederea realizării, reabilitării sau retehnologizării capacității;
b) dreptul de uz pentru asigurarea funcționării normale a
capacității prin efectuarea reviziilor, reparațiilor și a
intervențiilor necesare;
c) dreptul de servitute legală de trecere subterană, de
suprafață sau aeriană pentru instalarea de rețele, conducte,
linii sau de alte echipamente aferente capacității și pentru
accesul la locul de amplasare a acestora;
d) dreptul de a obține restrângerea sau încetarea unor
activități care ar putea pune în pericol persoane și bunuri;
e) dreptul de acces la utilitățile publice.“;
— Art. 88: îDreptul de uz pentru asigurarea funcționării
normale a capacității se întinde pe toată durata de funcționare
a capacității, iar exercitarea lui se face ori de câte ori este
necesar pentru asigurarea funcționării normale a capacității. În
exercitarea acestui drept concesionarul poate:
a) să depoziteze materiale, echipamente, utilaje, instalații
pentru întreținere, revizii, reparații și intervenții necesare pentru
asigurarea funcționării normale a capacității;
b) să instaleze utilaje și să lucreze cu acestea;
c) să afecteze culturi, plantații sau alte amenajări existente
și să restrângă activități ale proprietarului, în măsura și pe
durata strict necesară, în vederea executării operațiunilor de

întreținere, reparații, revizii sau intervenții pentru asigurarea
funcționării normale a capacității.“;
— Art. 89: îServitutea legală de trecere subterană, de
suprafață sau aeriană cuprinde dreptul la instalare de rețele,
de conducte, linii, stâlpi și de alte echipamente aferente
capacității, precum și accesul la locul de amplasare a acestora
pentru intervenții, întreținere, reparații, revizii, modificări și
exploatare, conform prevederilor legale în vigoare.“;
— Art. 90: î(1) Drepturile de uz și de servitute legală,
prevăzute la art. 86, asupra terenurilor și altor bunuri
proprietate publică sau proprietate privată a persoanelor fizice
ori juridice au ca obiect utilitatea publică, au caracter legal și se
exercită pe toată durata de viață a capacității respective sau
temporar, cu ocazia retehnologizării unei capacități în
funcțiune, reparației, reviziei, lucrărilor de intervenție în caz de
avarie.
(2) Exercitarea drepturilor de uz și servitute asupra
proprietăților afectate de capacitățile din domeniul gazelor
naturale se realizează cu titlu gratuit pe toată durata existenței
acestora. Dacă, cu ocazia intervențiilor pentru retehnologizări,
reparații, revizii, avarii, se produc pagube proprietarilor din
vecinătatea capacităților din domeniul gazelor naturale,
concesionarii au obligația să plătească despăgubiri în condițiile
legii.“
În opinia autorului, dispozițiile de lege menționate
încalcă: art. 44 din Constituție, referitor la îDreptul de
proprietate privată“; art. 6 din Convenția pentru apărarea
drepturilor omului și a libertăților fundamentale, privind
îDreptul la un proces echitabil“; art. 616—619 din Codul civil,
îDespre dreptul de trecere“.
Examinând excepția de neconstituționalitate ridicată,
Curtea reține următoarele:
În legătură cu instituirea dreptului de uz și a dreptului
de servitute asupra terenurilor afectate de capacități care
au ca obiect utilități publice, Curtea Constituțională s-a mai
pronunțat, de exemplu, prin Decizia nr. 72 din 26 februarie
2004, publicată în Monitorul Oficial al României, Partea I,
nr. 249 din 22 martie 2004, și Decizia nr. 200 din
14 aprilie 2005, publicată în Monitorul Oficial al României,
Partea I, nr. 403 din 12 mai 2005. În esență, prin aceste
decizii s-a reținut că, potrivit dispozițiilor constituționale ale
art. 44 referitoare la dreptul de proprietate, legiuitorul este
competent să stabilească cadrul juridic pentru exercitarea
atributelor acestui drept în accepțiunea conferită de
Constituție, astfel încât să nu contravină intereselor
generale sau intereselor particulare ale altor subiecte de
drept, îinstituind astfel limitări rezonabile în valorificarea
acestuia, ca drept subiectiv garantat“. Cele statuate prin
aceste decizii își mențin valabilitatea și în prezenta cauză,
în care nu au fost formulate critici de natură să justifice
schimbarea acestei jurisprudențe.
În legătură cu invocarea încălcării art. 6 din Convenția
pentru apărarea drepturilor omului și a libertăților
fundamentale, constând în aceea că autorul excepției nu
beneficiază de un proces echitabil, îîn condițiile în care, în
calitate de proprietar al terenului traversat de o conductă
de gaze, nu poate negocia cu pârâta, despăgubirile suferite
prin lipsa de folosință a terenului și cheltuielile aferente

MONITORUL OFICIAL AL ROMÂNIEI, PARTEA I, Nr. 334/13.IV.2006

9

impozitului plătit timp de 13 ani pe acest teren“, Curtea
constată că această susținere nu poate fi reținută.

ce privește încălcarea art. 6 din Convenție nu se regăsesc

Aceasta deoarece în jurisprudența sa, de exemplu, prin
Decizia Curții Constituționale nr. 73 din 4 iunie 1996,
publicată în Monitorul Oficial al României, Partea I, nr. 255
din 22 octombrie 1996, s-a statuat că îîn sensul practicii
instanței europene conceptul de «proces echitabil» nu implică
în mod necesar existența mai multor grade de jurisdicție, a
unor căi de atac al hotărârilor judecătorești, nici, pe cale de
consecință, posibilitatea exercitării acestor căi de atac —
inclusiv a celor extraordinare — de către toate părțile din
proces.“ Așadar, cele susținute de autorul excepției în ceea

În sfârșit, cu privire la invocarea încălcării prevederilor

în conceptul de îproces echitabil.“
art. 616—619 din Codul civil, Curtea constată că, potrivit
art. 2 alin. (2) din Legea nr. 47/1992 privind organizarea și
funcționarea Curții Constituționale, republicată, sunt
neconstituționale prevederile legilor, tratatelor internaționale,
regulamentelor Parlamentului și ordonanțelor Guvernului
î[...] care încalcă dispozițiile sau principiile Constituției“.
Așadar, eventualele necorelări existente între prevederile
legislației în vigoare nu sunt în competența Curții.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 86, 88, 89 și 90 din Legea gazelor nr. 351/2004,
excepție ridicată de Radu Veliscu în Dosarul nr. 2.948/2005 al Judecătoriei Pitești.
Definitivă și general obligatorie.
Pronunțată în ședința publică din data de 9 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

CURTEA CONSTITUȚIONALĂ

D E C I Z I A Nr. 238
din 9 martie 2006

referitoare la excepția de neconstituționalitate a prevederilor Ordonanței de urgență a Guvernului
nr. 110/2005 privind vânzarea spațiilor proprietate privată a statului sau a unităților
administrativ-teritoriale, cu destinația de cabinete medicale, precum și a spațiilor
în care se desfășoară activități conexe actului medical
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 1—30 din Ordonanța de urgență a
Guvernului nr. 110/2005 privind vânzarea spațiilor

proprietate privată a statului sau a unităților administrativteritoriale, cu destinația de cabinete medicale, precum și a
spațiilor în care se desfășoară activități conexe actului
medical, excepție ridicată de Consiliul Local al Comunei
Meteș, județul Alba, în Dosarul nr. 6.501/2005 al Tribunalului
Alba — Secția comercială și contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca inadmisibilă, arătând că, prin
Ordonanța de urgență a Guvernului nr. 167/2005, aplicarea
Ordonanței de urgență a Guvernului nr. 110/2005 a fost
suspendată până la data de 31 martie 2006.

10

MONITORUL OFICIAL AL ROMÂNIEI, PARTEA I, Nr. 334/13.IV.2006
C U R T E A,

având în vedere actele și lucrările dosarului, constată
următoarele:
Prin Încheierea din 8 decembrie 2005, pronunțată în
Dosarul nr. 6.501/2005, Tribunalul Alba — Secția
comercială și contencios administrativ a sesizat Curtea
Constituțională cu excepția de neconstituționalitate a
prevederilor art. 1—30 din Ordonanța de urgență a
Guvernului nr. 110/2005 privind vânzarea spațiilor
proprietate privată a statului sau a unităților administrativteritoriale, cu destinația de cabinete medicale, precum și a
spațiilor în care se desfășoară activități conexe actului
medical, excepție ridicată de Consiliul Local al Comunei
Meteș, județul Alba.
În motivarea excepției de neconstituționalitate autorul
acesteia susține, în esență, că textele criticate contravin
dispozițiilor art. 44 alin. (2) și ale art. 120 alin. (1) din
Constituție, deoarece obligă unitățile administrativ-teritoriale
la vânzarea spațiilor cu destinația de cabinete medicale,
precum și a spațiilor în care se desfășoară activități
conexe actului medical, aflate în proprietatea privată a
acestor autorități.
Tribunalul Alba — Secția comercială și contencios
administrativ propune respingerea excepției, arătând că
legiuitorul este competent să stabilească cadrul juridic
pentru exercitarea atributelor dreptului de proprietate în
accepțiunea principială conferită de Constituție.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția este
inadmisibilă, întrucât aplicarea ordonanței criticate a fost
suspendată până la data de 31 martie 2006, prin
Ordonanța de urgență a Guvernului nr. 167/2005.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, prevederile legale criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Excepția are ca obiect art. 1—30 din Ordonanța de
urgență a Guvernului nr. 110/2005 privind vânzarea
spațiilor proprietate privată a statului sau a unităților
administrativ-teritoriale, cu destinația de cabinete medicale,
precum și a spațiilor în care se desfășoară activități
conexe actului medical, publicată în Monitorul Oficial al
României, Partea I, nr. 654 din 22 iulie 2005.

Curtea observă că această ordonanță cuprinde în
totalitate un număr de 30 de articole. Așadar Curtea va
exercita controlul de constituționalitate asupra acestei
ordonanțe în integralitatea ei.
Textele constituționale considerate a fi încălcate sunt
cele ale art. 44 alin. (2) — garantarea și ocrotirea
proprietății private, și ale art. 121 alin. (1) — autorități
comunale și orășenești.
Examinând excepția de neconstituționalitate, Curtea
observă că prin articolul unic din Ordonanța de urgență a
Guvernului nr. 167/2005, publicată în Monitorul Oficial al
României, Partea I, nr. 1.100 din 6 decembrie 2005,
aplicarea Ordonanței de urgență a Guvernului nr. 110/2005,
a fost suspendată până la data de 31 martie 2006. Având
în vedere că această suspendare este limitată și privește
aplicarea ordonanței criticate care a produs efecte, până la
data intrării în vigoare a Ordonanței de urgență a
Guvernului nr. 167/2005, Curtea urmează să se pronunțe
pe fond asupra constituționalității ei.
Analizând criticile de neconstituționalitate, Curtea
constată că acestea sunt neîntemeiate.
Ordonanța de urgență a Guvernului nr. 110/2005 are ca
scop finalizarea procesului de reformă a asistenței medicale
ambulatorii, ca o condiție esențială în alocarea eficientă a
resurselor și reducerea costurilor asistenței medicale
acordate în spital, precum și reducerea deficitului bugetar
al sistemului sanitar. În acest sens, această ordonanță
stabilește cadrul juridic pentru vânzarea spațiilor proprietate
privată a statului sau a unităților administrativ-teritoriale în
care, la data intrării în vigoare a acestei ordonanțe,
funcționau unități medicale înființate și organizate în baza
Ordonanței Guvernului nr. 124/1998 privind organizarea și
funcționarea cabinetelor medicale, precum și a spațiilor în
care se desfășoară activități conexe actului medical,
conform Ordonanței de urgență a Guvernului nr. 83/2000
privind organizarea și funcționarea cabinetelor de liberă
practică pentru servicii publice conexe actului medical,
aprobată cu modificări prin Legea nr. 598/2001.
Autorul excepției consideră că această ordonanță este
neconstituțională, întrucât obligă autoritățile administrației
publice locale la vânzarea spațiilor cu destinația de
cabinete medicale, precum și a spațiilor în care se
desfășoară activități conexe actului medical, ce sunt în
proprietatea privată a acestor autorități. În speță, prefectul
județului Alba a solicitat pe calea unei acțiuni în contencios
administrativ anularea unei hotărâri a Consiliului Local al
comunei Meteș, prin care a fost respinsă lista cu spațiile
cu destinația de cabinete medicale ce urmau a fi vândute
potrivit ordonanței criticate, acest consiliu optând pentru
concesionarea lor.
Examinând prevederile ordonanței criticate, Curtea reține
că, potrivit art. 4 din această ordonanță, consiliile județene
sau cele locale aprobă prin hotărâre lista spațiilor cu
destinația de cabinete medicale sau în care se desfășoară
activități conexe actului medical, aflate în proprietatea
acestora ori în proprietatea privată a statului, și care se
află în administrarea lor. Așadar, stabilirea listei cu spațiile
ce urmează a fi vândute este de competența acestor
autorități, astfel că nu se poate susține că prevederile

MONITORUL OFICIAL AL ROMÂNIEI, PARTEA I, Nr. 334/13.IV.2006
ordonanței criticate ar contraveni dispozițiilor constituționale
privind garantarea și ocrotirea dreptului de proprietate
privată și nici celor privind autonomia autorităților
administrației publice locale. De altfel, art. 3 alin. (3) al
acestei ordonanțe prevede că spațiile cu destinația de

11

cabinete medicale ce au fost deja concesionate, în temeiul
Hotărârii Guvernului nr. 884/2004, și pentru care
concesionarii nu și-au exprimat intenția de cumpărare, pot
fi folosite în continuare de aceștia, până la expirarea
duratei pentru care s-a încheiat contractul de concesionare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței de urgență a Guvernului nr. 110/2005 privind
vânzarea spațiilor proprietate privată a statului sau a unităților administrativ-teritoriale, cu destinația de cabinete medicale,
precum și a spațiilor în care se desfășoară activități conexe actului medical, excepție ridicată de Consiliul Local al
Comunei Meteș, județul Alba, în Dosarul nr. 6.501/2005 al Tribunalului Alba— Secția comercială și contencios
administrativ.
Definitivă și general obligatorie.
Pronunțată în ședința publică din data de 9 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL EDUCAȚIEI ȘI CERCETĂRII

ORDIN
pentru aprobarea Precizărilor privind soluționarea unor situații specifice la încadrarea
și mișcarea personalului didactic din învățământul preuniversitar în anul școlar 2006—2007
Având în vedere prevederile art. 141 din Legea învățământului nr. 84/1995, republicată, cu modificările și
completările ulterioare, și ale art. 5, 7, 9 și 44 din Legea nr. 128/1997 privind Statutul personalului didactic, cu
modificările și completările ulterioare,
luând în considerare prevederile Metodologiei privind mișcarea personalului didactic din învățământul preuniversitar,
aprobate prin Ordinul ministrului educației și cercetării nr. 5.441/2005, ale Calendarului mișcării personalului didactic din
învățământul preuniversitar pentru anul școlar 2006/2007, aprobat prin Ordinul ministrului educației și cercetării
nr. 5.442/2005, ale Centralizatorului privind disciplinele de învățământ, domeniile și specializările, precum și probele de
concurs, valabil pentru încadrarea personalului didactic din învățământul preuniversitar 2006, aprobat prin Ordinul
ministrului educației și cercetării nr. 5.707/2005, precum și ale Ordinului ministrului educației și cercetării nr. 5.718/2005 cu
privire la aprobarea planurilor-cadru de învățământ pentru ciclul superior al liceului,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Precizările privind soluționarea unor

didactic din învățământul preuniversitar în anul școlar 2006—

situații specifice la încadrarea și mișcarea personalului

2007, prevăzute în anexa care face parte din prezentul ordin.

12

MONITORUL OFICIAL AL ROMÂNIEI, PARTEA I, Nr. 334/13.IV.2006

Art. 2. — Direcția generală managementul resurselor

Ministerului Educației și Cercetării, inspectoratele școlare și

umane, Direcția generală învățământ preuniversitar, Direcția

unitățile de învățământ preuniversitar vor duce la îndeplinire

generală buget-finanțe, patrimoniu și investiții din cadrul

prevederile prezentului ordin.

Ministrul educației și cercetării,
Mihail Hărdău
București, 30 martie 2006.
Nr. 3.526.
ANEXĂ
PRECIZĂRI

privind soluționarea unor situații specifice la încadrarea și mișcarea personalului didactic
din învățământul preuniversitar în anul școlar 2006—2007
1. a) Norma didactică de predare a personalului didactic
din unitățile de învățământ cuprinde ore prevăzute în planul
de învățământ la disciplinele corespunzătoare specializării
sau specializărilor înscrise pe diploma/diplomele de licență,
de absolvire sau pe diploma/diplomele/certificatul/certificatele
de absolvire a unor cursuri postuniversitare cu durata de
cel puțin un an și jumătate, aprobate de Ministerul
Educației și Cercetării, în conformitate cu prevederile art. 1
lit. a) din Ordonanța Guvernului nr. 103/1998 privind
structura normei didactice în învățământul preuniversitar,
aprobată cu modificări prin Legea nr. 109/1999, ale art. 7
și 44 din Legea nr. 128/1997 privind Statutul personalului
didactic, cu modificările și completările ulterioare, în
concordanță cu Centralizatorul privind disciplinele de
învățământ, domeniile și specializările, precum și probele
de concurs, valabil pentru încadrarea personalului didactic
din învățământul preuniversitar 2006, aprobat prin Ordinul
ministrului educației și cercetării nr. 5.707/2005, denumit în
continuare Centralizator.
b) Pentru cadrele didactice titulare a căror specializare
nu este în concordanță cu Centralizatorul sau nu se
regăsește în Centralizator, norma didactică de predare va
cuprinde ore prevăzute în planul de învățământ la
disciplinele corespunzătoare specializării sau specializărilor
înscrise pe diploma/diplomele de licență, de absolvire sau
pe diploma/diplomele/certificatul/certificatele de absolvire a
unor cursuri postuniversitare cu durata de cel puțin un an
și jumătate, aprobate de Ministerul Educației și Cercetării,
în conformitate cu prevederile art. 1 lit. a) din Ordonanța
Guvernului nr. 103/1998, aprobată cu modificări prin Legea
nr. 109/1999, ale art. 7 și 44 din Legea nr. 128/1997, cu
modificările și completările ulterioare, precum și ore la
disciplinele în concordanță cu actul de numire/transfer pe
post/catedră.
2. a) Pentru anul școlar 2006—2007, cadrele didactice
titulare care au înscrisă pe diploma de licență
specializarea Filosofie, aflate în imposibilitatea constituirii
catedrelor cu ore în specialitate, pot avea în catedră și ore
de Sociologie, Psihologie, Economie, cu condiția să fi avut
în încadrare, în anii ulteriori titularizării, ore la aceste
discipline.
b) Disciplina Educație antreprenorială poate fi predată
de absolvenții având una dintre specializările prevăzute în

Centralizator la aria curriculară îOm și societate“,
disciplinele Economie și Educație antreprenorială. În anul
școlar 2006—2007 orele de la disciplina Educație
antreprenorială pot face parte și din norma cadrelor
didactice care au înscrisă pe diploma de licență
specializarea Filosofie, în concordanță cu Centralizatorul.
De aceste situații se va ține seama cu precădere la
încadrarea cadrelor didactice titulare care au înscrisă pe
diploma de licență specializarea Filosofie.
3. Disciplina Științe în învățământul liceal poate fi predată
de absolvenți ai învățământului superior de lungă durată care
au înscrisă pe diploma de absolvire/licență una dintre
specializările: Fizică, Chimie sau Biologie, în concordanță cu
Centralizatorul. În anul școlar 2006—2007 orele de la
disciplina Științe vor fi incluse cu precădere în norma
didactică a cadrelor didactice titulare cu aceste specializări.
4. a) În anul școlar 2006—2007 personalul didactic
titular pe un post/catedră de corepetitor/acompaniament din
liceele vocaționale și din unitățile cu învățământ integrat și
suplimentar de artă poate rămâne încadrat ca personal
didactic titular, în conformitate cu actul de numire/transfer
pe post/catedră, în aceeași unitate de învățământ, având
un drept câștigat, sau poate rămâne încadrat ca personal
didactic titular, în aceeași unitate, pe un post/catedră de
profesor de muzică instrumentală.
b) Personalul menționat la lit. a) beneficiază de toate
drepturile personalului didactic prevăzute în Legea
nr. 128/1997, cu modificările și completările ulterioare.
5. Ședința publică pentru efectuarea pretransferărilor și
transferărilor prin restrângere de activitate, sesiunea 2006,
se desfășoară în perioada 25—27 aprilie 2006, iar
înregistrarea contestațiilor și rezolvarea acestora de către
consiliul de administrație al inspectoratului școlar, în
perioada 27—29 aprilie 2006.
6. Concursul național pentru ocuparea posturilor de
educatoare/învățători/institutori din unitățile de învățământ,
precum și pentru clase sau grupe cu predare în limbile
minorităților naționale se desfășoară în zilele de 17 și
18 iulie 2006, astfel: limba și literatura română, în ziua de
17 iulie 2006, începând cu ora 10,00, și limba și literatura
maternă, în ziua de 18 iulie 2006, începând cu ora 10,00.

MONITORUL OFICIAL AL ROMÂNIEI, PARTEA I, Nr. 334/13.IV.2006

13

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea Regulamentului privind modul de organizare și desfășurare a concursului
sau examenului pentru definitivare în funcție, promovare în grade sau trepte profesionale
superioare în cadrul aceleiași instanțe sau aceluiași parchet, precum și în funcții de execuție
a personalului auxiliar de specialitate la instanțe și parchete superioare
În temeiul art. 133 alin. (5) și (7) din Constituția României, republicată, și al art. 23 alin. (1) din Legea
nr. 317/2004 privind Consiliul Superior al Magistraturii, republicată,
având în vedere dispozițiile art. 44 alin. (3) și ale art. 94 alin. (2) din Legea nr. 567/2004 privind statutul
personalului auxiliar de specialitate al instanțelor judecătorești și al parchetelor de pe lângă acestea, modificată și
completată prin Legea nr. 17/2006,
Plenul Consiliului Superior al Magistraturii hotărăște:
Art. I. — Regulamentul privind modul de organizare și
desfășurare a concursului sau examenului pentru
definitivare în funcție, promovare în grade sau trepte
profesionale superioare în cadrul aceleași instanțe sau
aceluiași parchet, precum și în funcții de execuție a
personalului auxiliar de specialitate la instanțe și parchete
superioare, aprobat prin Hotărârea Plenului Consiliului
Superior al Magistraturii nr. 108/2005, publicat în Monitorul
Oficial al României, Partea I, nr. 304 din 12 aprilie 2005,
se modifică după cum urmează:
1. La articolul 26, alineatul (1) va avea următorul
cuprins:
îArt. 26. — (1) Comisia de examen este numită de
colegiul de conducere al curții de apel și, respectiv, al

parchetului de pe lângă aceasta și este formată din 2
magistrați, dintre care unul este membru al colegiului de
conducere, și un reprezentant al personalului auxiliar de
specialitate.“
2. La articolul 39, alineatul (1) va avea următorul
cuprins:
îArt. 39. — (1) Rezolvarea contestațiilor se face de o
comisie formată din 3 magistrați desemnați de colegiul de
conducere al curții de apel sau al parchetului de pe lângă
aceasta, care nu au fost membri ai comisiei de examen, în
termen de 3 zile de la expirarea termenului de depunere a
acestora.“
Art. II. — Prezenta hotărâre va fi publicată în Monitorul
Oficial al României, Partea I.

Președintele Consiliului Superior al Magistraturii,
judecător Iulian Gîlcă
București,
Nr. 258.

28 martie 2006.

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind autorizarea Societății Comerciale îOrizont Broker de Asigurare—Reasigurare“ — S.A.
pentru funcționarea ca broker de asigurare
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu
modificările și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 5 aprilie 2006, prin care s-a
aprobat cererea Societății Comerciale îOrizont Broker de Asigurare—Reasigurare“ — S.A. de obținere a autorizației de
funcționare ca broker de asigurare,
Comisia de Supraveghere a Asigurărilor decide:
Art. 1. — Societatea Comercială îOrizont Broker de
Asigurare—Reasigurare“ — S.A., cu sediul social în

Cluj-Napoca, str. Aurel Vlaicu nr. 21, bl. V11, ap. 31,
județul Cluj, număr de ordine în registrul comerțului

14

MONITORUL OFICIAL AL ROMÂNIEI, PARTEA I, Nr. 334/13.IV.2006

J12/4295/12.12.2005, cod unic de înregistrare 18206837,
este autorizată să funcționeze ca broker de asigurare
având ca obiect de activitate numai activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
Art. 2. — Societatea comercială are dreptul de a
practica activitatea de broker de asigurare începând cu

data înregistrării în Registrul Brokerilor de Asigurare, dar nu
mai devreme de data publicării prezentei decizii în
Monitorul Oficial al României, Partea I.
Art. 3. — Societatea comercială are obligația de a
prezenta Comisiei de Supraveghere a Asigurărilor copii ale
documentelor care atestă plata ratelor primei de asigurare
aferente contractului de asigurare de răspundere civilă
profesională, pe măsura achitării acestora.

Președintele Comisiei de Supraveghere a Asigurărilor,
Nicolae Eugen Crișan

București, 6 aprilie 2006.
Nr. 114.317.
COMISIA DE SUPRAVEGHERE A ASIGURĂRILOR

DECIZIE
privind autorizarea Societății Comerciale îVerbita — Broker de Asigurare“ — S.R.L.
pentru funcționarea ca broker de asigurare
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu
modificările și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 5 aprilie 2006, prin care s-a
aprobat cererea Societății Comerciale îVerbita — Broker de Asigurare“ — S.R.L. de obținere a autorizației de funcționare
ca broker de asigurare,
Comisia de Supraveghere a Asigurărilor decide:
Art. 1. — Societatea Comercială îVerbita — Broker de
Asigurare“ — S.R.L., cu sediul social în Arad, calea Aurel
Vlaicu nr. 282/1, județul Arad, număr de ordine în
registrul comerțului J02/2142/08.12.2005, cod unic de
înregistrare 18200699, este autorizată să funcționeze ca
broker de asigurare având ca obiect de activitate numai
activitatea de broker de asigurare, conform prevederilor
Legii nr. 32/2000 privind activitatea de asigurare și

supravegherea asigurărilor, cu modificările și completările
ulterioare.
Art. 2. — Societatea comercială are dreptul de a
practica activitatea de broker de asigurare începând cu
data înregistrării în Registrul Brokerilor de Asigurare, dar nu
mai devreme de data publicării prezentei decizii în
Monitorul Oficial al României, Partea I.

Președintele Comisiei de Supraveghere a Asigurărilor,
Nicolae Eugen Crișan

București, 6 aprilie 2006.
Nr. 114.319.

COMISIA DE SUPRAVEGHERE A ASIGURĂRILOR

DECIZIE
privind autorizarea Societății Comerciale îV.P. Investments — Insurance Broker“ — S.R.L.
pentru funcționarea ca broker de asigurare
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu
modificările și completările ulterioare, și ale normelor emise în aplicarea acesteia,

MONITORUL OFICIAL AL ROMÂNIEI, PARTEA I, Nr. 334/13.IV.2006

15

în baza Hotărârii Consiliului Comisiei de Supraveghere a Asigurărilor din data de 5 aprilie 2006, prin care s-a
aprobat cererea Societății Comerciale îV.P. Investments — Insurance Broker“ — S.R.L. de obținere a autorizației de
funcționare ca broker de asigurare,
Comisia de Supraveghere a Asigurărilor decide:
Art. 1. — Societatea Comercială îV.P. Investments —
Insurance Broker“ — S.R.L., cu sediul social în Timișoara,
str. Snagov nr. 2, ap. 2, județul Timiș, număr de ordine în
registrul comerțului J35/352/04.02.2005, cod unic de
înregistrare 17197927, este autorizată să funcționeze ca
broker de asigurare având ca obiect de activitate numai
activitatea de broker de asigurare, conform prevederilor
Legii nr. 32/2000 privind activitatea de asigurare și
supravegherea asigurărilor, cu modificările și completările
ulterioare.

Art. 2. — Societatea comercială are dreptul de a
practica activitatea de broker de asigurare începând cu
data înregistrării în Registrul Brokerilor de Asigurare, dar nu
mai devreme de data publicării prezentei decizii în
Monitorul Oficial al României, Partea I.
Art. 3. — Societatea comercială are obligația de a
prezenta Comisiei de Supraveghere a Asigurărilor copii ale
documentelor care atestă plata ratelor primei de asigurare
aferente contractului de asigurare de răspundere civilă
profesională, pe măsura achitării acestora.

Președintele Comisiei de Supraveghere a Asigurărilor,
Nicolae Eugen Crișan

București, 6 aprilie 2006.
Nr. 114.321.

COMISIA DE SUPRAVEGHERE A ASIGURĂRILOR

DECIZIE
privind autorizarea Societății Comerciale îExa Broker de Asigurare“ — S.R.L.
pentru funcționarea ca broker de asigurare
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu
modificările și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 5 aprilie 2006, prin care s-a
aprobat cererea Societății Comerciale îExa Broker de Asigurare“ — S.R.L. de obținere a autorizației de funcționare ca
broker de asigurare,
Comisia de Supraveghere a Asigurărilor decide:
Art. 1. — Societatea Comercială îExa Broker de
Asigurare“ — S.R.L., cu sediul social în Oradea,
Str. Șelimbărului nr. 3, bl. F7, sc. A, et. 2, ap. 10, județul
Bihor, număr de ordine în registrul comerțului
J05/363/22.02.2006, cod unic de înregistrare 18409050,
este autorizată să funcționeze ca broker de asigurare
având ca obiect de activitate numai activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.

Art. 2. — Societatea comercială are dreptul de a
practica activitatea de broker de asigurare începând cu
data înregistrării în Registrul Brokerilor de Asigurare, dar nu
mai devreme de data publicării prezentei decizii în
Monitorul Oficial al României, Partea I.
Art. 3. — Societatea comercială are obligația de a
prezenta Comisiei de Supraveghere a Asigurărilor copii ale
documentelor care atestă plata ratelor primei de asigurare
aferente contractului de asigurare de răspundere civilă
profesională, pe măsura achitării acestora.

Președintele Comisiei de Supraveghere a Asigurărilor,
Nicolae Eugen Crișan

București, 6 aprilie 2006.
Nr. 114.323.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 334/13.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|115101]
ISSN 1453—4495

