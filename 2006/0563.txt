Anul 174 (XVIII) — Nr. 563

PARTEA

I

LEGI, DECRETE, HOTĂRÂRI ȘI ALTE ACTE

Joi, 29 iunie 2006

SUMAR
Nr.

Pagina

Nr.

LEGI ȘI DECRETE
240.

— Lege pentru acceptarea Amendamentelor la
Statutul Conferinței de Drept Internațional Privat
de la Haga, adoptate la cea de-a XX-a Sesiune
diplomatică a Conferinței de Drept Internațional
Privat, la Haga la 30 iunie 2005.............................

241.
1

Amendamente la Statutul Conferinței de Drept Internațional
Privat de la Haga, adoptate la cea de-a XX-a
Sesiune diplomatică a Conferinței de Drept
Internațional Privat, la Haga la 30 iunie 2005 .......
851.

254.
2–3

— Decret privind promulgarea Legii pentru
acceptarea Amendamentelor la Statutul Conferinței
de Drept Internațional Privat de la Haga, adoptate
la cea de-a XX-a Sesiune diplomatică a

LEGI

852.

867.

ȘI

Pagina
Conferinței de Drept Internațional Privat, la Haga
la 30 iunie 2005........................................................
´
— Legea serviciului de alimentare cu apă și de
canalizare ...................................................................
— Decret pentru promulgarea Legii serviciului de
alimentare cu apă și de canalizare.........................
´
— Lege pentru aprobarea Ordonanței de urgență
a Guvernului nr. 32/2006 cu privire la rectificarea
bugetului de stat pe anul 2006 ...............................
— Decret privind promulgarea Legii pentru
aprobarea Ordonanței de urgență a Guvernului
nr. 32/2006 cu privire la rectificarea bugetului de
stat pe anul 2006 .....................................................

3

4–15
15

16

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru acceptarea Amendamentelor la Statutul Conferinței de Drept Internațional Privat de la Haga,
adoptate la cea de-a XX-a Sesiune diplomatică a Conferinței de Drept Internațional Privat,
la Haga la 30 iunie 2005
Parlamentul României adoptă prezenta lege.
Articol unic. — Se acceptă Amendamentele la Statutul
Conferinței de Drept Internațional Privat de la Haga, adoptate

la cea de-a XX-a Sesiune diplomatică a Conferinței de Drept
Internațional Privat, la Haga la 30 iunie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 22 iunie 2006.
Nr. 240.

2

MONITORUL OFICIAL AL ROMÂNIEI, PARTEA I, Nr. 563/29.VI.2006
AMENDAMENTE
la Statutul Conferinței de Drept Internațional Privat de la Haga, adoptate la cea de-a XX-a Sesiune diplomatică
a Conferinței de Drept Internațional Privat, la Haga la 30 iunie 2005*)

Articolul 2, paragraful 2:
î2. Pot deveni membre oricare alte state a căror
participare prezintă un interes de natură juridică pentru
lucrările Conferinței. Admiterea de noi state membre se
hotărăște de guvernele statelor participante, la propunerea
unuia sau mai multora dintre ele, cu majoritatea voturilor
exprimate într-un termen de 6 luni socotit din ziua în care
guvernele au fost sesizate cu această propunere.“
După articolul 2 se introduce articolul 2A:
î1. Statele membre ale Conferinței pot decide, în cadrul
unei reuniuni privind afacerile generale și politice, la care
participă majoritatea statelor membre, cu majoritatea
voturilor exprimate, admiterea unei organizații regionale de
integrare economică ca membră a Conferinței, dacă
organizația a adresat o solicitare în acest sens secretarului
general. Orice referire din acest statut la membri include și
organizațiile membre, cu excepția unor dispoziții exprese
contrare. Admiterea devine efectivă după acceptarea
statutului de către organizația regională de integrare
economică în cauză.
2. Pentru a solicita admiterea la Conferință în calitate
de membru, o organizație regională de integrare economică
trebuie să fie constituită doar din state suverane care au
transferat organizației competențele lor în domeniile
relevante pentru activitatea Conferinței, inclusiv autoritatea
de a lua decizii obligatorii pentru statele sale membre în
aceste domenii.
3. Fiecare organizație regională de integrare economică
ce solicită să devină membru al Conferinței trebuie să
depună la momentul formulării cererii o declarație de
competență, menționând domeniile pentru care statele sale
membre i-au transferat competențele.
4. Fiecare organizație membră și statele sale membre
iau măsurile necesare pentru ca orice modificare privind
competența sau componența organizației membre să fie
notificată secretarului general, care o va comunica celorlalți
membri ai Conferinței.
5. Acele domenii cu privire la care nu există o
declarație expresă sau o notificare referitoare la trasferul de
competență se prezumă că au rămas în competența
statelor membre ale organizației membre.
6. Orice membru al Conferinței poate solicita organizației
membre și statelor sale membre să furnizeze informații
privind competența organizației membre într-o problemă
specifică cu privire la care Conferința a fost învestită.
Organizația membră și statele sale membre iau măsurile
necesare pentru ca asemenea informații să fie furnizate la
cerere.
7. Organizația membră își exercită drepturile care derivă
din această calitate alternativ cu statele sale membre care
sunt și membre ale Conferinței, în domeniile care țin de
competențele lor respective.
8. Organizația membră poate dispune pentru domeniile
care intră în competența sa, în cadrul oricărei reuniuni a
Conferinței în care este îndreptățită să participe, de un
număr de voturi egal cu numărul statelor membre care i-au
transferat competența asupra domeniului în cauză și care
sunt îndreptățite să voteze în cadrul acestei reuniuni și
s-au înregistrat pentru aceasta. Ori de câte ori organizația
*) Traducere.

membră își exercită dreptul de vot, statele membre nu își
vor mai exercita acest drept și invers.
9. Prin organizație regională de integrare economică se
înțelege o organizație internațională constituită exclusiv din
state suverane și care au transferat organizației
competențele lor în diverse domenii, inclusiv autoritatea de
a lua decizii obligatorii pentru statele membre în aceste
domenii.“
Articolul 3:
î1. Funcționarea Conferinței este asigurată de Consiliul
de afaceri generale și politice, denumit în continuare
Consiliul, alcătuit din toți membrii. Consiliul se reunește, în
principiu, anual.
2. Consiliul asigură această funcționare prin intermediul
unui Birou permanent ale cărui activități le conduce.
3. Consiliul examinează toate propunerile destinate a fi
incluse pe ordinea de zi a Conferinței. Acesta este liber să
aprecieze asupra urmării care va fi dată acestor propuneri.
4. Comisia de stat olandeză, instituită prin Decretul
Regal din 20 februarie 1897, în vederea promovării
codificării dreptului internațional privat, stabilește, după
consultarea membrilor Conferinței, data sesiunilor
diplomatice.
5. Comisia de stat se adresează Guvernului Țărilor de
Jos pentru convocarea membrilor. Președintele Comisiei de
stat prezidează sesiunile Conferinței.
6. Sesiunile ordinare ale Conferinței au loc, de regulă, o
dată la patru ani.
7. Dacă este necesar, Consiliul poate, după consultarea
Comisiei de stat, să solicite Guvernului Țărilor de Jos să
convoace conferința în sesiune extraordinară.
8. Consiliul se poate consulta cu Comisia de stat cu
privire la orice altă problemă de interes pentru Conferință.“
Articolul 4:
î1. Biroul permanent are sediul la Haga. Acesta este
alcătuit dintr-un secretar general și patru secretari, numiți
de Guvernul Țărilor de Jos, la propunerea Comisiei de stat.
2. Secretarul general și secretarii trebuie să aibă
cunoștințe juridice și experiență practică adecvate. Numirea
acestora se face cu respectarea diversității reprezentării
geografice și a expertizei juridice.
3. Numărul secretarilor poate fi mărit după consultarea
Consiliului și în conformitate cu prevederile art. 9.“
Articolul 5:
îSub coordonarea Consiliului, Biroul permanent este
însărcinat cu:
a) pregătirea și organizarea sesiunilor Conferinței de la
Haga, precum și a reuniunilor Consiliului și ale oricărei
comisii speciale;
b) lucrările de secretariat ale sesiunilor și ale reuniunilor
sus-menționate;
c) orice alte sarcini care intră în atribuțiile unui
secretariat.“
Articolul 6:
î1. În vederea facilitării comunicării dintre membrii
Conferinței și Biroul permanent, guvernul fiecăruia dintre
statele membre trebuie să desemneze un organ național, și
fiecare organizație membră trebuie să desemneze câte un
organ de legătură.

MONITORUL OFICIAL AL ROMÂNIEI, PARTEA I, Nr. 563/29.VI.2006

2. În orice caz, indemnizațiile de deplasare și de ședere
ale delegaților sunt în sarcina membrilor respectivi.“
Articolul 11:
îUzanțele Conferinței continuă să rămână în vigoare, în
măsura în care nu contravin prezentului statut sau
regulamentelor.“
Articolul 12:
î1. Amendamentele la prezentul statut trebuie adoptate
prin consensul statelor membre prezente la o reuniune
privind afacerile generale și politice.
2. Amendamentele intră în vigoare, pentru toți membrii,
la 3 luni după aprobarea acestora de către două treimi din
numărul statelor membre, conform procedurilor interne, dar
nu mai devreme de un termen de 9 luni de la data
adoptării.
3. Reuniunea la care se face referire în alin. 1 poate
modifica prin consens termenele menționate la alin. 2.“
Articolul 13:
îDispozițiile prezentului statut sunt completate de
regulamente, în scopul de a-i asigura aplicarea. Aceste
regulamente sunt stabilite de Biroul permanent și supuse
aprobării Sesiunii diplomatice a Consiliului reprezentanților
diplomatici sau a Consiliului de afaceri generale și politice.“
Articolul 14, paragraful 3:
î3. În cazul admiterii unui nou membru, Guvernul
olandez notifică tuturor membrilor admiterea noului
membru.“
Articolul 15, paragraful 2:
î2. Denunțarea trebuie notificată la Ministerul Afacerilor
Externe al Regatului Țărilor de Jos cu cel puțin 6 luni
înainte de încheierea anului bugetar al Conferinței și își
produce efectele la încheierea acelui an, dar numai față de
membrul care a notificat-o.“
După articolul 15 se introduce:
îTextele în limbile engleză și franceză ale statutului
amendat la data de 30 iunie 2005 sunt egal autentice.“

2. Biroul permanent poate coresponda cu toate organele
astfel desemnate și cu organizațiile internaționale
competente.“
Articolul 7:
î1. Sesiunile și, în intervalul dintre sesiuni, Consiliul pot
înființa comisii speciale, în vederea elaborării proiectelor de
convenții sau a studierii oricăror aspecte legate de dreptul
internațional privat care intră în obiectivele Conferinței.
2. Sesiunile, Consiliul și comisiile speciale funcționează
pe baza consensului, în măsura în care acest lucru este
posibil.“
Articolul 8:
î1. Cheltuielile prevăzute în bugetul anual al Conferinței
sunt repartizate între statele membre ale Conferinței.
2. O organizație membră nu este ținută să contribuie la
bugetul anual al Conferinței în plus față de contribuția
statelor sale membre, dar plătește o sumă stabilită de
Conferință, în consultare cu organizația membră, pentru a
acoperi costurile administrative suplimentare rezultate din
calitatea de membru.
3. În orice caz, indemnizațiile de deplasare și de ședere
ale delegaților la Consiliu și la comisiile speciale sunt în
sarcina membrilor reprezentați.“
Articolul 9:
î1. Bugetul Conferinței este supus în fiecare an
aprobării Consiliului reprezentanților diplomatici la Haga ai
statelor membre.
2. Acești reprezentanți fixează, de asemenea,
repartizarea între statele membre a cheltuielilor stabilite prin
buget în sarcina acestora din urmă.
3. Reprezentanții diplomatici se reunesc în acest scop,
sub președinția ministrului afacerilor externe al Regatului
Țărilor de Jos.“
Articolul 10:
î1. Cheltuielile rezultate din sesiunile ordinare și
extraordinare ale Conferinței sunt suportate de Guvernul
Țărilor de Jos.

PREȘEDINTELE ROMÂNIEI

DECRET
privind promulgarea Legii pentru acceptarea Amendamentelor
la Statutul Conferinței de Drept Internațional Privat de la Haga,
adoptate la cea de-a XX-a Sesiune diplomatică a Conferinței
de Drept Internațional Privat, la Haga la 30 iunie 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

3

d e c r e t e a z ă:

Articol unic. — Se promulgă Legea pentru acceptarea Amendamentelor
la Statutul Conferinței de Drept Internațional Privat de la Haga, adoptate la
cea de-a XX-a Sesiune diplomatică a Conferinței de Drept Internațional
Privat, la Haga la 30 iunie 2005, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 iunie 2006.
Nr. 851.
´

4

MONITORUL OFICIAL AL ROMÂNIEI, PARTEA I, Nr. 563/29.VI.2006
PARLAMENTUL ROMÂNIEI

CAMERA DEPUTAȚILOR

SENATUL

LEGEA
serviciului de alimentare cu apă și de canalizare
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prezenta lege stabilește cadrul juridic
unitar privind înființarea, organizarea, gestionarea,
finanțarea, exploatarea, monitorizarea și controlul funcționării
serviciului public de alimentare cu apă și de canalizare al
localităților.
(2) Prevederile prezentei legi se aplică serviciului public
de alimentare cu apă și de canalizare al comunelor,
orașelor și municipiilor, indiferent de mărimea acestora.
Art. 2. — (1) Serviciul public de alimentare cu apă și
de canalizare al localităților, denumit în continuare serviciul
de alimentare cu apă și de canalizare, se află sub
conducerea, coordonarea și responsabilitatea autorității
administrației publice locale, care are drept scop asigurarea
alimentării cu apă, canalizarea și epurarea apelor uzate
pentru toți utilizatorii de pe teritoriul localităților.
(2) Serviciul de alimentare cu apă și de canalizare se
prestează prin exploatarea unei infrastructuri tehnicoedilitare specifice, denumită sistem public de alimentare cu
apă și de canalizare.
(3) Sistemele publice de alimentare cu apă și de
canalizare a apelor uzate, denumite în continuare sisteme
de alimentare cu apă și de canalizare, constituie ansambluri
tehnologice și funcționale integrate care acoperă întregul
circuit tehnologic, de la captarea din sursă a apei brute
până la evacuarea în emisari a apelor uzate epurate.
(4) În localitățile rurale se poate organiza, după caz,
numai serviciul de alimentare cu apă, cu condiția asigurării
colectării apelor uzate prin alte sisteme individuale.
Art. 3. — Termenii tehnici utilizați în cuprinsul prezentei
legi se definesc după cum urmează:
a) serviciu de alimentare cu apă și de canalizare —
totalitatea activităților de utilitate publică și de interes
economic și social general efectuate în scopul captării,
tratării, transportului, înmagazinării și distriburii apei potabile
sau industriale tuturor utilizatorilor de pe teritoriul unei
localități, respectiv pentru colectarea, transportul, epurarea
și evacuarea apelor uzate, a apelor meteorice și a apelor
de suprafață provenite din intravilanul acesteia;
b) serviciu de alimentare cu apă — totalitatea activităților
necesare pentru:
— captarea apei brute, din surse de suprafață sau
subterane;
— tratarea apei brute;
— transportul apei potabile și/sau industriale;
— înmagazinarea apei;
— distribuția apei potabile și/sau industriale;
c) serviciu public de canalizare — totalitatea activităților
necesare pentru:

— colectarea, transportul și evacuarea apelor uzate de
la utilizatori la stațiile de epurare;
— epurarea apelor uzate și evacuarea apei epurate în
emisar;
— colectarea, evacuarea și tratarea adecvată a
deșeurilor din gurile de scurgere a apelor pluviale și
asigurarea funcționalității acestora;
— evacuarea, tratarea și depozitarea nămolurilor și a
altor deșeuri similare derivate din activitățile prevăzute mai
sus;
— evacuarea apelor pluviale și de suprafață din
intravilanul localităților;
d) sistem public de alimentare cu apă — ansamblul
construcțiilor și terenurilor, instalațiilor tehnologice,
echipamentelor funcționale și dotărilor specifice, prin care
se realizează serviciul public de alimentare cu apă.
Sistemele publice de alimentare cu apă cuprind, de regulă,
următoarele componente:
— captări;
— aducțiuni;
— stații de tratare;
— stații de pompare cu sau fără hidrofor;
— rezervoare de înmagazinare;
— rețele de transport și distribuție;
— branșamente, până la punctul de delimitare;
e) sistem public de canalizare — ansamblul construcțiilor
și terenurilor aferente instalațiilor tehnologice, echipamentelor
funcționale și dotărilor specifice, prin care se realizează
serviciul public de canalizare. Sistemele publice de
canalizare cuprind, de regulă, următoarele componente:
— racorduri de canalizare de la punctul de delimitare și
preluare;
— rețele de canalizare;
— stații de pompare;
— stații de epurare;
— colectoare de evacuare spre emisar;
— guri de vărsare în emisar;
— depozite de nămol deshidratat;
f) rețea publică de transport al apei — parte a sistemului
public de alimentare cu apă alcătuită din rețeaua de
conducte cuprinsă între captare și rețeaua de distribuție;
g) rețea publică de distribuție a apei — parte a sistemului
public de alimentare cu apă, alcătuită din rețeaua de
conducte, armături și construcții-anexe, care asigură
distribuția apei la 2 sau la mai mulți utilizatori independenți;
h) rețea publică de canalizare — parte a sistemului public
de canalizare, alcătuită din canale colectoare, cămine, guri
de scurgere și construcții-anexe care asigură preluarea,
evacuarea și transportul apelor de canalizare de la 2 sau
de la mai mulți utilizatori independenți.

MONITORUL OFICIAL AL ROMÂNIEI, PARTEA I, Nr. 563/29.VI.2006
Nu constituie rețele publice:
— rețelele interioare de utilizare aferente unei clădiri de
locuit cu mai multe apartamente, chiar dacă aceasta este
în proprietatea mai multor persoane fizice sau juridice;
— rețelele aferente unei incinte proprietate privată sau
unei instituții publice pe care se află mai multe imobile,
indiferent de destinație, despărțite de zone verzi și alei
interioare private;
— rețelele aferente unei platforme industriale, în care
drumurile de acces și spațiile verzi sunt proprietate privată,
chiar dacă aceasta este administrată de mai multe
persoane juridice;
i) branșament de apă — partea din rețeaua publică de
alimentare cu apă, care asigură legătura dintre rețeaua
publică de distribuție și rețeaua interioară a unei incinte
sau a unei clădiri. Branșamentul deservește un singur
utilizator. Părțile componente ale unui branșament se
precizează în regulamentul-cadru al serviciului de
alimentare cu apă și de canalizare. Branșamentul până la
contor, inclusiv căminul de branșament și contorul, aparțin
rețelei publice de distribuție, indiferent de modul de
finanțare a execuției.
Finanțarea execuției branșamentului se asigură fie de
operator, fie de utilizator, în funcție de amplasamentul
punctului de delimitare a instalațiilor și numai în baza unei
documentații avizate de operator și cu respectarea
regimului proprietății. În cazuri bine justificate de către
utilizatori sau operatori și când condițiile tehnice nu permit
altă soluție, se poate admite racordarea mai multor
utilizatori la același branșament.
În cazul condominiilor cu destinație de locuință
existente, separarea și individualizarea consumurilor se fac
prin montarea repartitoarelor debitmetrice sau prin altă
modalitate stabilită prin hotărâre a asociației de proprietari.
Cheltuielile aferente individualizării consumurilor vor fi
suportate de coproprietarii condominiului, operatorul având
numai obligația montării contorului principal de branșament
la nivelul limitei de proprietate;
j) repartitor debitmetric — aparat cu indicații
adimensionale destinat măsurării și individualizării
consumurilor de apă pentru fiecare consumator individual;
k) racord de canalizare — partea din rețeaua publică de
canalizare care asigură legătura dintre instalațiile interioare
de canalizare ale utilizatorului și rețeaua publică de
canalizare, inclusiv căminul de racord; părțile componente
ale unui racord se precizează în regulamentul-cadru de
organizare și funcționare a serviciilor de alimentare cu apă
și de canalizare. Racordul de la cămin spre rețea, inclusiv
căminul de racord, aparține rețelei publice de canalizare;
l) aviz de branșare/racordare — documentul scris, emis
de operatorul serviciului de alimentare cu apă și de
canalizare, prin care se stabilesc condițiile tehnice cu
privire la proiectarea, amplasarea și execuția branșamentelor
de apă, respectiv a racordurilor de canalizare și prin care
se stabilește punctul de delimitare dintre rețelele publice și
instalațiile de utilizare;
m) acord de furnizare — documentul scris, emis de
operator, care stabilește condițiile de furnizare pentru
utilizator și definește parametrii cantitativi și calitativi ai
serviciului la branșamentul utilizatorului și prin care

5

operatorul se angajează să furnizeze serviciul de
alimentare cu apă;
n) acord de preluare — documentul scris, emis de
operatorul serviciului de canalizare pentru utilizator, prin
care acesta se angajează să presteze serviciul de
canalizare și care definește condițiile și parametrii cantitativi
și calitativi ai apelor uzate menajere și/sau industriale
preluate la canalizarea publică;
o) ape uzate menajere — apele de canalizare rezultate
din folosirea apei în gospodării, instituții publice și servicii,
care rezultă mai ales din metabolismul uman și din
activități menajere și igienico-sanitare;
p) ape uzate industriale — apele de canalizare rezultate
din activități economico-industriale sau corespunzând unei
alte utilizări a apei decât cea menajeră;
q) ape uzate orășenești — apele de canalizare rezultate
din amestecul apelor uzate menajere cu apele uzate
industriale sau agrozootehnice, preepurate sau nu, precum
și apele care provin din stropirea și spălarea drumurilor
publice sau private, a aleilor, a grădinilor și a curților
imobilelor;
r) ape pluviale — apele de canalizare care provin din
precipitații atmosferice;
s) instalații interioare de apă — totalitatea instalațiilor
aflate în proprietatea sau în administrarea utilizatorului,
amplasate după punctul de delimitare dintre rețeaua publică
și instalația interioară de utilizare a apei, și care asigură
transportul apei preluate din rețeaua publică la punctele de
consum și/sau la instalațiile de utilizare;
t) instalații interioare de canalizare — totalitatea
instalațiilor aflate în proprietatea sau în administrarea
utilizatorului, care asigură preluarea și transportul apei
uzate de la instalațiile de utilizare a apei până la căminul
de racord din rețeaua publică;
u) punct de delimitare — locul în care instalațiile aflate
în proprietatea sau în administrarea utilizatorului se
branșează la instalațiile aflate în proprietatea sau în
administrarea operatorului furnizor/prestator de servicii.
Punctul de delimitare asigură identificarea poziției de
montare a dispozitivelor de măsurare-înregistrare a
consumurilor, stabilirea apartenenței instalațiilor, precum și
precizarea drepturilor, respectiv a obligațiilor ce revin
părților cu privire la exploatarea, întreținerea și repararea
acestora. Delimitarea dintre instalațiile interioare de
canalizare și rețeaua publică de canalizare se face prin
căminul de racord, care este prima componentă a rețelei
publice, în sensul de curgere a apei uzate;
v) contor de branșament — aparatul de măsurare a
volumului de apă consumat de utilizator, care se montează
pe branșament între două vane — robinete la limita
proprietății utilizatorului; contorul este ultima componentă a
rețelei publice de distribuție în sensul de curgere a apei.
Art. 4. — (1) Apa potabilă distribuită prin sistemele de
alimentare cu apă este destinată satisfacerii cu prioritate a
nevoilor gospodărești ale populației, ale instituțiilor publice,
ale operatorilor economici și, după caz, pentru combaterea
și stingerea incendiilor, în lipsa apei industriale.
(2) Apa potabilă distribuită utilizatorilor trebuie să
îndeplinească, la branșamentele acestora, condițiile de
potabilitate prevăzute în normele tehnice și reglementările

6

MONITORUL OFICIAL AL ROMÂNIEI, PARTEA I, Nr. 563/29.VI.2006

legale în vigoare, precum și parametrii de debit și presiune
precizați în acordurile și contractele de furnizare.
(3) Utilizarea apei potabile în alte scopuri decât cele
menționate la alin. (1) este permisă numai în măsura în
care există disponibilități față de necesarul de apă potabilă
al localităților, stabilit potrivit prescripțiilor tehnice în vigoare.
(4) În cazul în care cerințele de apă potabilă ale
operatorilor economici nu pot fi acoperite integral sau pot fi
acoperite numai parțial, aceștia pot să-și asigure
alimentarea cu apă potabilă prin sisteme proprii, realizate
și exploatate în condițiile legii.
(5) Pentru satisfacerea altor nevoi, cum ar fi stropitul
străzilor și al spațiilor verzi, spălatul piețelor și al străzilor,
spălarea periodică a sistemului de canalizare, spălarea
autovehiculelor și consumul tehnologic al unităților
industriale, se va utiliza cu precădere apă industrială.
(6) Apa industrială sau cu caracter nepotabil se poate
asigura fie prin sisteme publice de alimentare cu apă
industrială, fie prin sisteme individuale realizate și
exploatate de operatorii economici.
(7) Se interzice orice legătură sau interconectare între
sistemele de alimentare cu apă potabilă și sistemele de
alimentare cu apă industrială.
Art. 5. — (1) Sistemul de canalizare trebuie să asigure
cu precădere colectarea, transportul, epurarea și evacuarea
într-un receptor natural a apelor uzate provenite de la
utilizatorii serviciului de alimentare cu apă, precum și a
apelor pluviale sau de suprafață colectate de pe teritoriul
localităților.
(2) Nămolurile provenite din stațiile de tratare a apei,
din sistemele de canalizare și din stațiile de epurare a
apelor uzate orășenești se tratează și se prelucrează în
vederea neutralizării, deshidratării, depozitării controlate sau
valorificării, potrivit reglementărilor legale în vigoare privind
protecția și conservarea mediului, respectiv igiena și
sănătatea populației.
(3) Apele uzate evacuate în sistemele de canalizare
trebuie să respecte condițiile precizate prin acordul de
preluare în canalizarea publică, respectiv prin contractul de
prestare a serviciului, precum și pe cele impuse prin
reglementările tehnice în vigoare, astfel încât prin natura,
cantitatea ori calitatea lor să nu conducă la:
a) degradarea construcțiilor și instalațiilor componente
ale sistemelor de canalizare;
b) diminuarea capacității de transport a rețelelor și a
canalelor colectoare;
c) perturbarea funcționării normale a stației de epurare,
prin depășirea debitului și a încărcării sau prin inhibarea
proceselor de epurare;
d) apariția unor pericole pentru igiena și sănătatea
populației sau a personalului de exploatare a sistemului;
e) apariția pericolelor de explozie.
(4) Evacuarea în receptorii naturali a apelor uzate
epurate și depozitarea nămolurilor provenite din stațiile de
epurare se fac numai în condițiile calitative și cantitative
precizate în avizele, acordurile și autorizațiile de mediu
eliberate de autoritățile competente, potrivit reglementărilor
în vigoare din domeniul protecției calității apei și a
mediului, astfel încât să se garanteze protecția și
conservarea mediului, respectiv igiena și sănătatea
populației.

(5) Preluarea în sistemele de canalizare a apelor uzate
provenite de la operatori economici industriali sau de la alți
utilizatori neracordați la rețelele publice de distribuție a apei
se poate aproba numai în măsura în care capacitatea
sistemelor nu este depășită din punct de vedere hidraulic
sau al încărcării cu substanțe impurificatoare și numai dacă
nu conțin poluanți toxici sau care pot inhiba ori bloca
procesul de epurare.
Art. 6. — Desfășurarea activităților specifice serviciului
de alimentare cu apă și de canalizare, indiferent de forma
de gestiune aleasă, se realizează pe baza unui regulament
al serviciului și a unui caiet de sarcini, elaborate și
aprobate de autoritățile administrației publice locale, în
conformitate cu regulamentul-cadru, respectiv caietul de
sarcini-cadru al serviciului de alimentare cu apă și de
canalizare, elaborate de Autoritatea Națională de
Reglementare pentru Serviciile Comunitare de Utilități
Publice, denumită în continuare A.N.R.S.C., și aprobate
prin ordin al președintelui acesteia.
Art. 7. — (1) Serviciul de alimentare cu apă și de
canalizare se înființează, se organizează și funcționează pe
baza următoarelor principii:
a) securitatea serviciului;
b) tarifarea echitabilă;
c) rentabilitatea, calitatea și eficiența serviciului;
d) transparența și responsabilitatea publică, incluzând
consultarea cu patronatele, sindicatele, utilizatorii și cu
asociațiile reprezentative ale acestora;
e) continuitatea din punct de vedere cantitativ și
calitativ;
f) adaptabilitatea la cerințele utilizatorilor;
g) accesibilitatea egală a utilizatorilor la serviciul public,
pe baze contractuale;
h) respectarea reglementărilor specifice din domeniul
gospodăririi apelor, protecției mediului și sănătății populației.
(2) Principiile prevăzute la alin. (1) vor fi în mod
obligatoriu cuprinse și dezvoltate atât în regulamentul-cadru
al serviciului de alimentare cu apă și de canalizare, cât și
în regulamentele serviciilor de alimentare cu apă și de
canalizare aprobate la nivel local.
Art. 8. — (1) Serviciul furnizat/prestat prin sistemele de
alimentare cu apă și de canalizare trebuie să
îndeplinească, la nivelul utilizatorilor, indicatorii de
performanță prevăzuți în regulamentul serviciului de
alimentare cu apă și de canalizare.
(2) Regulamentele serviciului de alimentare cu apă și
de canalizare, inclusiv indicatorii de performanță, se
elaborează la nivelul autorităților administrației publice
locale, pe baza regulamentului-cadru al serviciului, și se
aprobă prin hotărâri ale consiliilor locale, consiliilor
județene, ale asociațiilor de dezvoltare comunitară sau,
după caz, ale Consiliului General al Municipiului București.
(3) Indicatorii de performanță ai serviciului
furnizat/prestat utilizatorilor se stabilesc pe baza unui studiu
de specialitate, întocmit de autoritățile administrației publice
locale, în funcție de necesitățile utilizatorilor, de starea
tehnică a sistemelor de alimentare cu apă și de canalizare
și de eficiența acestora, cu respectarea indicatorilor de
performanță minimali prevăzuți în regulamentul-cadru,
respectiv în caietul de sarcini-cadru al serviciului de
alimentare cu apă și de canalizare.

MONITORUL OFICIAL AL ROMÂNIEI, PARTEA I, Nr. 563/29.VI.2006
(4) Propunerile de indicatori de performanță ai serviciului
de alimentare cu apă și de canalizare furnizat/prestat
utilizatorilor, rezultate din studiul de specialitate efectuat în
acest scop, vor fi supuse dezbaterii publice înaintea
aprobării lor de către autoritățile administrației publice
locale.
CAPITOLUL II
Autorități și competențe
Art. 9. — (1) Statul sprijină prin măsuri legislative,
administrative și economice dezvoltarea durabilă a
serviciului de alimentare cu apă și de canalizare, precum și
a sistemelor de alimentare cu apă și de canalizare
aferente.
(2) Măsurile adoptate la nivelul autorităților administrației
publice centrale competente trebuie să conducă la
atingerea următoarelor obiective strategice:
a) dezvoltarea și extinderea serviciului de alimentare cu
apă și de canalizare la nivelul întregii țări, în scopul
îmbunătățirii condițiilor de viață ale comunităților locale;
b) realizarea unui serviciu și a unei infrastructuri
tehnico-edilitare moderne, capabile să susțină dezvoltarea
economico-socială a localităților, să atragă investiții private
și să stimuleze dezvoltarea durabilă a comunităților locale;
c) conservarea și protecția mediului și a sănătății
publice.
Art. 10. — (1) Consiliile locale, consiliile județene,
Consiliul General al Municipiului București sau asociațiile
de dezvoltare comunitară, după caz, au competența
exclusivă în tot ceea ce privește:
a) aprobarea strategiilor locale de înființare, organizare,
gestiune și funcționare a serviciului de alimentare cu apă și
de canalizare;
b) aprobarea programelor de investiții privind înființarea,
dezvoltarea, modernizarea și reabilitarea infrastructurii
tehnico-edilitare aferente serviciului;
c) aprobarea regulamentelor și a caietelor de sarcini ale
serviciului;
d) adoptarea modalității de gestiune și aprobarea
documentațiilor de organizare și derulare a procedurilor de
delegare a gestiunii;
e) aprobarea indicatorilor de performanță ai serviciului.
(2) Unitățile administrativ-teritoriale se pot asocia între
ele, în vederea înființării și organizării în interes comun a
serviciului de alimentare cu apă și de canalizare și pentru
înființarea și exploatarea infrastructurii aferente acestuia, în
condițiile stabilite prin Legea serviciilor comunitare de
utilități publice nr. 51/2006, publicată în Monitorul Oficial al
României, Partea I, nr. 254 din 21 martie 2006.
Art. 11. — (1) Consiliile locale, consiliile județene,
Consiliul General al Municipiului București sau asociațiile
de dezvoltare comunitară, după caz, își stabilesc propriile
strategii de dezvoltare și funcționare pe termen scurt,
mediu și lung a serviciului de alimentare cu apă și de
canalizare, ținând seama de planurile de urbanism și
amenajare a teritoriului, de programele de dezvoltare
economico-socială a unității administrativ-teritoriale, precum
și de angajamentele internaționale în domeniul protecției
mediului.

7

(2) Strategiile autorităților administrației publice locale
vor urmări cu prioritate realizarea următoarelor obiective:
a) orientarea serviciului către utilizatori;
b) asigurarea accesului nediscriminatoriu al tuturor
membrilor comunității la serviciul de alimentare cu apă și
de canalizare;
c) asigurarea calității serviciului la nivelul corespunzător
normelor Uniunii Europene;
d) îmbunătățirea calității mediului, prin utilizarea rațională
a resurselor naturale de apă și epurarea corespunzătoare
a apelor uzate, în conformitate cu prevederile legislației de
mediu și ale directivelor Uniunii Europene;
e) reducerea pierderilor de apă și a consumurilor
energetice din sistemele de alimentare cu apă și de
canalizare;
f) reducerea consumurilor specifice de apă potabilă la
utilizator, inclusiv prin contorizarea branșamentelor și a
consumurilor individuale;
g) promovarea programelor de investiții, în scopul
dezvoltării și modernizării sistemelor de alimentare cu apă
și de canalizare;
h) adoptarea soluțiilor tehnice și tehnologice, cu costuri
minime și în concordanță cu prognozele de dezvoltare
edilitar-urbanistică și demografică a comunității;
i) promovarea mecanismelor specifice economiei de
piață, crearea unui mediu concurențial, stimularea
participării capitalului privat și promovarea formelor de
gestiune delegată;
j) promovarea metodelor moderne de management;
k) promovarea profesionalismului, eticii profesionale și a
formării profesionale continue a personalului ce lucrează în
domeniu.
(3) În vederea asigurării continuității serviciului și
funcționării sistemului de alimentare cu apă și de
canalizare în condiții de siguranță și la parametrii ceruți
prin normele și prescripțiile tehnice, autoritățile administrației
publice locale, respectiv asociațiile de dezvoltare
comunitară, au responsabilitatea planificării și urmăririi
execuției lucrărilor de investiții; în acest scop vor întocmi
programe directoare privind obiectivele de investiții, bazate
pe planificarea multianuală a investițiilor și ținându-se
seama de etapele procesului bugetar, în conformitate cu
reglementările legale.
Art. 12. — (1) În exercitarea atribuțiilor ce le revin
autoritățile administrației publice locale adoptă hotărâri sau
emit dispoziții, după caz, privitoare la:
a) aprobarea programelor de reabilitare, extinderea și
modernizarea sistemelor existente, precum și a programelor
de înființare a unor noi sisteme de alimentare cu apă și
de canalizare, în condițiile legii;
b) coordonarea proiectării și execuției lucrărilor tehnicoedilitare, în scopul realizării acestora într-o concepție
unitară și corelată cu programele de dezvoltare economicosocială a localităților și de amenajare a teritoriului, de
urbanism și de mediu;
c) aprobarea studiilor de fezabilitate privind extinderea,
modernizarea și reabilitarea sistemelor de alimentare cu
apă și de canalizare;
d) asocierea intercomunitară în vederea înființării și
exploatării în comun a serviciului de alimentare cu apă și

8

MONITORUL OFICIAL AL ROMÂNIEI, PARTEA I, Nr. 563/29.VI.2006

de canalizare și pentru realizarea investițiilor în
infrastructura aferentă acestuia;
e) darea în administrare sau delegarea gestiunii
serviciului, precum și încredințarea exploatării bunurilor
proprietate publică sau privată a unităților administrativteritoriale aferente sistemelor de alimentare cu apă și
canalizare;
f) participarea cu capital social sau cu bunuri la
înființarea societăților comerciale mixte pentru realizarea
sistemelor de alimentare cu apă și de canalizare și/sau
furnizarea/prestarea serviciului;
g) contractarea sau garantarea, în condițiile legii, a
împrumuturilor pentru finanțarea programelor de investiții
aferente sistemelor de alimentare cu apă și de canalizare,
precum extinderi, dezvoltări de capacități, reabilitări și
modernizări;
h) elaborarea și aprobarea normelor locale și a
regulamentului serviciului de alimentare cu apă și de
canalizare, pe baza normelor-cadru și a regulamentelorcadru elaborate și aprobate de A.N.R.S.C.;
i) aproabrea prețurilor, tarifelor și taxelor speciale pentru
serviciul de alimentare cu apă și de canalizare, cu
respectarea reglementărilor în vigoare;
j) rezilierea unilaterală a contractelor de delegare a
gestiunii serviciului, pentru încălcarea repetată a clauzelor
acestora și pentru nerespectarea parametrilor de calitate ai
serviciului.
(2) Împotriva hotărârilor sau dispozițiilor autorităților
administrației publice locale, adoptate în aplicarea prezentei
legi, persoanele fizice sau juridice interesate se pot adresa
instanței de contencios administrativ, în condițiile legii.
Art. 13. — (1) Autoritățile administrației publice locale au
dreptul să verifice, să aprobe sau să respingă, în condițiile
legii, fără a periclita rentabilitatea, calitatea și eficiența
serviciului, prețurile și tarifele propuse de operatori, precum
și să urmărească modul de respectare de către aceștia a
normelor metodologice pentru stabilirea, ajustarea și
modificarea prețurilor și tarifelor elaborate de A.N.R.S.C. și
aprobate prin ordin al președintelui acesteia.
(2) Divergențele cu privire la prețuri și tarife dintre
autoritățile administrației publice locale și operatori se
rezolvă de instanțele de judecată competente.
(3) Autoritățile administrației publice locale au acces la
orice informație de interes public deținută de A.N.R.S.C. cu
privire la serviciul de alimentare cu apă și de canalizare,
indiferent de forma de gestiune adoptată pentru realizarea
acestuia.
Art. 14. — Autoritățile administrației publice locale au, în
raport cu utilizatorii pe care îi reprezintă, următoarele
sarcini și responsabilități:
a) să gestioneze serviciul de alimentare cu apă și de
canalizare pe criterii de competitivitate și eficiență
economică;
b) să promoveze dezvoltarea, modernizarea și
reabilitarea infrastructurii tehnico-edilitare aferente serviciului;
c) să monitorizeze și să controleze activitățile de
furnizare/prestare a serviciului și să adopte măsurile
prevăzute în contractul de delegare a gestiunii, în cazul în
care operatorul nu asigură indicatorii de performanță
asumați;

d) să stabilească și să aprobe indicatorii de performanță
ai serviciului numai după ce aceștia au fost supuși în
prealabil dezbaterii publice;
e) să adopte normele locale și modalitățile de gestiune
a serviciului de alimentare cu apă și de canalizare;
f) să informeze și să consulte utilizatorii și asociațiile
acestora cu privire la strategiile de dezvoltare a serviciului,
precum și despre necesitatea instituirii unor taxe locale
privind serviciul de alimentare cu apă și de canalizare;
g) să medieze rezolvarea conflictelor dintre utilizatori și
operator sau dintre operatori, la cererea uneia dintre părți.
Art. 15. — (1) Autoritățile administrației publice locale
au, potrivit prerogativelor atribuite prin lege, următoarele
obligații față de operatori:
a) să aplice un tratament egal tuturor operatorilor și să
asigure prin normele locale adoptate un mediu de afaceri
transparent;
b) să respecte independența managerială a operatorului;
c) să adopte și să mențină o conduită echilibrată,
echidistantă și nediscriminatorie între operator și utilizatori;
d) să promoveze relații contractuale echilibrate, orientate
spre rezultat;
e) să asigure publicitatea și accesul liber la informațiile
de interes public, cu precădere la acele informații care
asigură pregătirea ofertelor și participarea la procedurile de
delegare a gestiunii serviciului;
f) să aducă la cunoștință publică, în condițiile legii,
hotărârile și dispozițiile având ca obiect modul de
organizare și de funcționare a serviciului;
g) să stabilească condițiile de asociere sau de formare
de societăți mixte, în conformitate cu prevederile legale
care reglementează fiecare tip de contract prin care se
deleagă gestiunea;
h) să respecte și să-și îndeplinească propriile obligații,
prevăzute în contractele de delegare a gestiunii serviciului;
i) să păstreze confidențialitatea informațiilor, altele decât
cele de interes public, cu privire la activitatea operatorilor;
j) să încheie cu operatorul un contract pentru
colectarea, canalizarea și epurarea apelor pluviale de pe
domeniul public și privat al localității.
(2) Autoritățile administrației publice locale au, în
raporturile cu operatorii, dreptul și obligația să monitorizeze
și să controleze:
a) menținerea echilibrului contractual rezultat prin
procedura de delegare a gestiunii serviciului;
b) încadrarea profitului operatorului în limitele minime și
maxime negociate;
c) respectarea clauzelor de administrare, întreținere și
predare a bunurilor publice și păstrarea integrității
patrimoniului public sau privat aferent serviciului;
d) respectarea programului social de limitare a efectelor
negative ale concedierilor;
e) respectarea obligațiilor contractuale potrivit
contractului de delegare a gestiunii și îndeplinirea
indicatorilor de performanță ai serviciului, indiferent de
forma de gestiune;
f) aplicarea penalităților prevăzute de documentele
contractuale, în cazul neîndeplinirii de către operatori a
indicatorilor de performanță asumați;

9

MONITORUL OFICIAL AL ROMÂNIEI, PARTEA I, Nr. 563/29.VI.2006
g) exploatarea eficientă a sistemului de alimentare cu
apă și de canalizare;
h) respectarea reglementărilor administrative, tehnice,
fiscale și comerciale din domeniu;
i) impactul serviciului asupra mediului și asupra sănătății
publice;
j) siguranța serviciului și protecția utilizatorilor;
k) asigurarea patrimoniului preluat în gestiune și
asigurarea pentru daunele provocate terților, în cazul
gestiunii delegate.
Art. 16. — (1) Autoritatea de reglementare competentă
pentru serviciul public de alimentare cu apă și de
canalizare este A.N.R.S.C. Aceasta își exercită
competențele și atribuțiile care îi sunt acordate prin Legea
nr. 51/2006 față de toți operatorii serviciului de alimentare
cu apă și de canalizare, indiferent de forma de organizare,
de natura capitalului, de modalitatea de gestiune adoptată
sau de țara de origine.
(2) A.N.R.S.C. elaborează și aprobă, prin ordin al
președintelui acesteia:
a) metodologia și procedura-cadru de stabilire,
monitorizare, măsurare, comparare și analiză a indicatorilor
de performanță ai serviciului;
b) metodologia de repartizare a consumurilor individuale
de apă rece și de canalizare în imobilele de tip condominiu;
c) normele de autorizare a operatorilor economici care
montează și exploatează sisteme de repartizare a costurilor
pentru apă rece în imobile de tip condominiu;
d) normativul tehnic de montare a sistemelor de
repartizare a costurilor pentru apă rece în imobile de tip
condominiu;
e) metodologia de stabilire, ajustare sau modificare a
prețurilor/tarifelor la serviciile publice de alimentare cu apă
și de canalizare.
(3) Pe baza metodologiei prevăzute la alin. (2) lit. e),
A.N.R.S.C. aprobă prețurile și tarifele pentru operatorii
economici și instituțiile publice care prestează un serviciu
de alimentare cu apă și de canalizare de natura celui
public și care nu se află în subordinea autorităților
administrației publice locale.
(4) A.N.R.S.C. monitorizează evoluția indicatorilor de
performanță ai serviciului, în scopul diseminării, la nivelul
autorităților administrației publice locale și al operatorilor, a
celor mai bune practici din domeniu. A.N.R.S.C. va
dezvolta un sistem informațional ce va permite întocmirea
unei baze de date și compararea continuă a fiecărui
indicator de performanță cu nivelul atins de operatorul cel
mai performant din domeniu. Pentru implementarea
activităților de monitorizare și de realizare a bazei de date,
operatorii au obligația de a furniza A.N.R.S.C. toate
informațiile solicitate în legătură cu indicatorii de
performanță ai serviciului.
(5) În relația cu operatorii și cu autoritățile administrației
publice locale, potrivit competențelor și atribuțiilor prevăzute
în Legea nr. 51/2006, indiferent de forma de gestiune
adoptată, A.N.R.S.C. monitorizează următoarele:
a) respectarea și îndeplinirea obligațiilor și măsurilor
stabilite în condițiile de emitere sau de menținere a
licențelor;
b) respectarea sistemului de reglementări emise în
aplicarea legislației primare din domeniu;

c) respectarea metodologiei de stabilire, ajustare sau
modificare a prețurilor și tarifelor;
d) respectarea reglementărilor cu privire la concurență și
transparență, pentru a preveni practicile anticoncurențiale
care au ca obiect sau pot avea ca efect restrângerea,
împiedicarea sau denaturarea concurenței.
CAPITOLUL III
Organizarea și funcționarea serviciului de alimentare
cu apă și de canalizare
SECȚIUNEA 1
Gestiunea serviciului de alimentare cu apă și de canalizare

Art. 17. — (1) Înființarea, organizarea, coordonarea,
gestionarea, monitorizarea și controlul la nivelul comunelor,
orașelor, municipiilor, județelor sau asociațiilor de dezvoltare
comunitară a serviciului de alimentare cu apă și de
canalizare, precum și exploatarea și asigurarea funcționării
sistemelor publice de alimentare cu apă și de canalizare
aferente acestora constituie atribuții exclusive ale
autorităților administrației publice locale, care se exercită în
condițiile legii.
(2) Gestionarea serviciului de alimentare cu apă și de
canalizare, respectiv exploatarea și funcționarea sistemelor
aferente, se organizează astfel încât să asigure
respectarea condițiilor prevăzute de legislația în vigoare
privind calitatea apei potabile și epurarea apelor uzate și
în funcție de:
a) nevoile comunităților locale;
b) mărimea, gradul de dezvoltare și particularitățile
economico-sociale ale localităților;
c) starea sistemelor de alimentare cu apă și de
canalizare existente;
d) posibilitățile locale de finanțare a exploatării și
funcționării serviciului, respectiv a înființării ori dezvoltării
infrastructurii tehnico-edilitare aferente;
e) raportul cost-calitate
furnizat/prestat utilizatorilor.

optim

pentru

serviciul

(3) Înființarea, organizarea, funcționarea și gestionarea
serviciului de alimentare cu apă și de canalizare se
fundamentează în baza unor studii de specialitate care vor
analiza elementele prevăzute la alin. (2); soluția optimă se
va adopta după dezbaterea publică a studiului și după
consultarea utilizatorilor.
Art. 18. — (1) Gestiunea serviciului de alimentare cu
apă și de canalizare se organizează și se realizează în
următoarele modalități:
a) gestiune directă;
b) gestiune delegată.
(2) Alegerea formei de gestiune a serviciului de
alimentare cu apă și de canalizare se face prin hotărâre a
consiliului local, a consiliului județean, a Consiliului General
al Municipiului București sau a asociației de dezvoltare
comunitară, după caz.

10

MONITORUL OFICIAL AL ROMÂNIEI, PARTEA I, Nr. 563/29.VI.2006
SECȚIUNEA a 2-a
Gestiunea directă

Art. 19. — (1) În cadrul gestiunii directe autoritățile
administrației publice locale își asumă nemijlocit toate
sarcinile și responsabilitățile privind organizarea,
conducerea, gestionarea, administrarea, exploatarea și
funcționarea serviciului.
(2) Gestiunea directă se aprobă și se realizează prin
structuri proprii ale administrațiilor publice locale, înființate
prin hotărâri ale consiliilor locale, ale consiliilor județene,
ale Consiliului General al Municipiului București sau ale
asociațiilor de dezvoltare comunitară, după caz, așa cum
au fost stabilite prin Legea nr. 51/2006.
(3) Structurile menționate la alin. (2) își desfășoară
activitatea de furnizare/prestare a serviciului în baza
hotărârii de dare în administrare și exploatare a serviciului
și a sistemelor de alimentare cu apă și de canalizare
aferente și în baza licenței eliberate de A.N.R.S.C.
(4) Excedentele anuale rezultate din execuția bugetelor
de venituri și cheltuieli ale operatorilor cu statut de
compartimente/servicii publice de specialitate care
gestionează și exploatează un serviciu de alimentare cu
apă și de canalizare, rămase la finele exercițiului bugetar,
se reportează în anul următor, cu aceeași destinație.
(5) Disponibilitățile provenite din împrumuturi, fonduri
externe nerambursabile sau transferuri de la bugetul de
stat destinate cofinanțării unor obiective de investiții
specifice se administrează și se utilizează potrivit
acordurilor de finanțare încheiate.
SECȚIUNEA a 3-a
Gestiunea delegată

Art. 20. — (1) În cazul gestiunii delegate pentru
funcționarea serviciului, autoritățile administrației publice
locale transferă unuia sau mai multor operatori toate
sarcinile și responsabilitățile privind furnizarea/prestarea
serviciilor de utilități publice, cât și administrarea și
exploatarea sistemelor de alimentare cu apă și de
canalizare aferente acestuia, pe baza unui contract denumit
în continuare contract de delegare a gestiunii.
(2) Operatorii care desfășoară activitatea de
furnizare/prestare a serviciului de alimentare cu apă și de
canalizare în regim de gestiune delegată sunt cei stabiliți
prin Legea nr. 51/2006.
(3) Operatorii menționați la alin. (2) își desfășoară
activitatea de furnizare/prestare a serviciului de alimentare
cu apă și de canalizare prin exploatarea și administrarea
infrastructurii tehnico-edilitare aferente acestuia, pe baza
contractului de delegare a gestiunii și a licenței eliberate
de A.N.R.S.C.
(4) Contractul de delegare a gestiunii se aprobă prin
hotărârea de atribuire, adoptată de consiliile locale,
consiliile județene, Consiliul General al Municipiului
București sau de asociația de dezvoltare comunitară, după
caz. În condițiile legii, contractul de delegare a gestiunii
poate fi materializat printr-un:
a) contract de concesiune;
b) contract de parteneriat public-privat.
Art. 21. — (1) Delegarea gestiunii se face în
conformitate cu legislația specifică fiecărui tip de contract.
Procedurile utilizate de consiliile locale, consiliile județene,
Consiliul General al Municipiului București sau de

asociațiile de dezvoltare comunitară, după caz, pentru
atribuirea contractelor de delegare a gestiunii serviciului
sunt cele aplicabile tipului de contract de delegare a
gestiunii serviciului adoptat.
(2) În cazul societăților comerciale rezultate din
reorganizarea administrativă a fostelor regii autonome de
interes local sau județean ori a serviciilor publice de
specialitate subordonate autorităților administrației publice
locale, care au avut în administrare bunuri, activități și
servicii de alimentare cu apă și de canalizare și al căror
capital social este deținut în totalitate de unitățile
administrativ-teritoriale, precum și în cazul societăților
comerciale înființate de asociațiile de dezvoltare comunitară,
delegarea gestiunii serviciului se atribuie direct acestora,
prin contract de concesiune.
Art. 22. — (1) Garanțiile profesionale și financiare ale
operatorului constituie elemente obligatorii pentru atribuirea
contractelor de delegare a gestiunii, având scopul de a
proteja autoritățile administrației publice locale. Societățile
comerciale nou-create pot fi admise, într-o procedură de
atribuire a unei delegări a gestiunii, în aceleași condiții ca
și societățile deja existente.
(2) Contractele de delegare a gestiunii serviciului se
reziliază de plin drept dacă operatorul nu respectă condițiile
contractuale. În cazul retragerii licenței, contractul de
delegare a gestiunii încetează de plin drept.
(3) Caietele de sarcini și criteriile de selecție aplicabile
în cadrul procedurilor de atribuire a contractelor de
delegare a gestiunii sunt elaborate de către autoritățile
administrației publice locale sau de asociațiile de dezvoltare
comunitară, în baza caietelor de sarcini-cadru elaborate și
aprobate de A.N.R.S.C. prin ordin al președintelui acesteia,
cu respectarea dispozițiilor legislației aplicabile tipului de
contract de delegare a gestiunii adoptat.
(4) În procesul de atribuire și executare a contractelor
de delegare a gestiunii serviciului autoritățile administrației
publice locale vor urmări obținerea celui mai bun raport
cost-calitate, precum și asigurarea condițiilor necesare
satisfacerii interesului public general al comunităților locale.
Art. 23. — (1) Delegarea gestiunii serviciului nu
anulează prerogativele autorităților administrației publice
locale sau ale asociațiilor de dezvoltare comunitară privind
adoptarea politicilor și strategiilor de dezvoltare
a
serviciului, respectiv a programelor de dezvoltare a
sistemelor de alimentare cu apă și de canalizare, și nu
exclude dreptul acestora, în conformitate cu competențele
și atribuțiile ce le revin potrivit legii, de a supraveghea și
de a controla:
a) modul de respectare și de îndeplinire a obligațiilor
contractuale asumate de operatori;
b) calitatea și eficiența serviciului furnizat/prestat și
respectarea indicatorilor de performanță stabiliți în
contractele de delegare a gestiunii;
c) modul de administrare, exploatare, conservare și
menținere în funcțiune, dezvoltare și/sau modernizare a
sistemului de alimentare cu apă și de canalizare încredințat
prin contractul de delegare a gestiunii;
d) modul de formare și stabilire a tarifelor pentru
serviciul de alimentare cu apă și de canalizare.
(2) Consiliile locale, consiliile județene, Consiliul General
al Municipiului București sau asociațiile de dezvoltare
comunitară pot delega atât activitățile propriu-zise de
furnizare/prestare, gestionare, administrare și exploatare a

MONITORUL OFICIAL AL ROMÂNIEI, PARTEA I, Nr. 563/29.VI.2006
serviciului de alimentare cu apă și de canalizare, cât și
pregătirea, finanțarea și realizarea investițiilor aferente
acestuia.
Art. 24. — (1) Contractele de delegare a gestiunii vor
prevedea sarcinile concrete ce revin autorităților
administrației publice locale, respectiv operatorului, în ceea
ce privește inițierea, fundamentarea, promovarea,
aprobarea, finanțarea și realizarea investițiilor.
(2) Investițiile efectuate de operator pentru reabilitarea,
modernizarea și dezvoltarea sistemului de alimentare cu
apă și de canalizare se vor amortiza de către operator, în
conformitate cu prevederile legale și exclusiv pe durata
contractului de delegare a gestiunii.
CAPITOLUL IV
Operatori și utilizatori
SECȚIUNEA 1
Operatorii serviciului de alimentare cu apă și de canalizare

Art. 25. — (1) Au calitatea de operatori
furnizorii/prestatorii serviciului de alimentare cu apă și de
canalizare care asigură funcționarea, gestionarea,
administrarea și exploatarea sistemelor de alimentare cu
apă și de canalizare aferente serviciului și care își
desfășoară activitatea pe baza unei licențe. Operatorii
serviciului de alimentare cu apă și de canalizare sunt
definiți potrivit dispozițiilor Legii nr. 51/2006.
(2) Acordarea licențelor operatorilor furnizori/prestatori ai
serviciului de alimentare cu apă și de canalizare intră în
sfera de competență a A.N.R.S.C. Licența se eliberează în
condițiile Legii nr. 51/2006.
(3) Operatorii serviciului de alimentare cu apă și de
canalizare au, în temeiul prezentei legi, aceleași drepturi și
obligații în raporturile cu autoritățile administrației publice
locale sau cu utilizatorii, indiferent de modalitatea de
gestiune adoptată sau de statutul juridic, de forma de
organizare, de natura capitalului, de tipul de proprietate ori
de țara de origine din Uniunea Europeană.
(4) Operatorii având statut de societăți comerciale cu
capital al unităților administrativ-teritoriale sunt subordonați
autorităților administrației publice locale și pot fi privatizați
în condițiile legii, cu condiția păstrării obiectului de activitate
cel puțin 5 ani de la data privatizării.
Art. 26. — (1) În vederea realizării obiectivelor și
sarcinilor ce le revin în domeniul serviciului de alimentare
cu apă și de canalizare a localităților, operatorii trebuie să
asigure:
a) producerea, transportul, înmagazinarea și distribuția
apei potabile, respectiv preluarea, canalizarea, epurarea și
evacuarea apelor uzate;
b) exploatarea sistemelor de alimentare cu apă,
respectiv a sistemelor de canalizare în condiții de siguranță
și eficiență tehnico-economică, cu respectarea tehnologiilor
și a instrucțiunilor tehnice de exploatare;
c)
instituirea,
supravegherea
și
întreținerea,
corespunzător dispozițiilor legale, a zonelor de protecție
sanitară, a construcțiilor și instalațiilor specifice sistemelor
de alimentare cu apă potabilă, de canalizare și de epurare
a apelor uzate;
d) monitorizarea strictă a calității apei potabile distribuite
prin intermediul sistemelor de alimentare cu apă, în
concordanță cu normele igienico-sanitare în vigoare;

11

e) captarea apei brute, respectiv descărcarea apelor
uzate orășenești în receptorii naturali, numai cu
respectarea condițiilor impuse prin acordurile, avizele și
autorizațiile de mediu și de gospodărire a apelor;
f) întreținerea și menținerea în stare de permanentă
funcționare a sistemelor de alimentare cu apă și de
canalizare;
g) contorizarea cantităților de apă produse, distribuite și
respectiv facturate;
h) creșterea eficienței și a randamentului sistemelor în
scopul reducerii tarifelor, prin eliminarea pierderilor în
sistem, reducerea costurilor de producție, a consumurilor
specifice de materii prime, combustibili și energie electrică
și prin reechiparea, reutilarea și retehnologizarea acestora;
i) limitarea cantităților de apă potabilă distribuită prin
rețelele publice, utilizată în procesele industriale, și
diminuarea consumurilor specifice prin recircularea,
refolosirea și reutilizarea acesteia.
(2) Dreptul de servitute se exercită pe toată durata
existenței sistemelor de alimentare cu apă și de canalizare,
pentru executarea lucrărilor necesare întreținerii și
exploatării sistemelor respective. Exercitarea dreptului de
servitute asupra proprietăților afectate de sistemul de
alimentare cu apă și de canalizare se realizează cu titlu
gratuit pe toată durata existenței acestuia. Dacă, cu ocazia
intervențiilor pentru retehnologizări, reparații, revizii, avarii,
se produc pagube proprietarilor din vecinătatea sistemelor
de alimentare cu apă și de canalizare, operatorii au
obligația să le plătească acestora despăgubiri, în condițiile
legii. Proprietarul terenului afectat de exercitarea dreptului
de servitute va fi despăgubit pentru prejudiciile cauzate.
Cuantumul despăgubirii se stabilește prin acordul părților
sau, în cazul în care părțile nu se înțeleg, cuantumul se
stabilește prin hotărâre judecătorească.
(3) Operatorii serviciului de alimentare cu apă și de
canalizare organizați ca societăți comerciale își pot
desfășura activitatea și în alte localități, pe baze
contractuale.
(4) Operatorii au obligația să țină evidențe distincte
pentru fiecare activitate, având contabilitate separată pentru
fiecare tip de serviciu și/sau localitate de operare în parte.
SECȚIUNEA a 2-a
Utilizatorii serviciului de alimentare cu apă și de canalizare

Art. 27. — (1) Are calitatea de utilizator al serviciului de
alimentare cu apă și de canalizare orice persoană fizică
sau juridică ce deține, în calitate de proprietar sau cu
drept de folosință dat de proprietar, un imobil având
branșament propriu de apă potabilă sau racord propriu de
canalizare și care beneficiază de serviciile operatorului pe
bază de contract de furnizare/prestare.
(2) Pot fi utilizatori ai serviciului de alimentare cu apă și
de canalizare și persoanele fizice sau juridice care nu au
branșament propriu de apă potabilă, respectiv racord
propriu de canalizare, dacă există condiții tehnice pentru
delimitarea/separarea instalațiilor, pentru individualizarea
consumurilor și pentru încheierea contractului de
furnizare/prestare a serviciului în nume propriu.
(3) Principalele categorii de utilizatori ai serviciului de
alimentare cu apă și de canalizare sunt:
a) operatori economici;

12

MONITORUL OFICIAL AL ROMÂNIEI, PARTEA I, Nr. 563/29.VI.2006

b) instituții publice;
c) utilizatori casnici: persoane fizice sau asociații de
proprietari/chiriași.
SECȚIUNEA a 3-a
Drepturile și obligațiile utilizatorilor și operatorilor

Art. 28. — Dreptul de acces nediscriminatoriu și de
utilizare a serviciului este garantat tuturor utilizatorilor, în
condiții contractuale și cu respectarea prevederilor
regulamentului serviciului și a programelor de reabilitare,
extindere și modernizare a sistemelor de alimentare cu apă
și de canalizare.
Art. 29. — (1) Raporturile juridice dintre operator și
utilizatori, drepturile și obligațiile utilizatorilor, respectiv ale
operatorului, se detaliază în regulamentul serviciului și în
contractul de furnizare/prestare a serviciului.
(2) Regulamentul serviciului de alimentare cu apă și de
canalizare trebuie să conțină prevederi referitoare la:
a) accesul la informațiile de interes public privind
serviciul de alimentare cu apă și de canalizare;
b) condițiile de acces și de utilizare a serviciului, în
funcție de caracteristicile sistemului de alimentare cu apă
și de canalizare, de programele de reabilitare, extindere și
modernizare a acestora și cu respectarea reglementărilor
tehnice și comerciale specifice;
c) dreptul oricărui utilizator de a avea montat pe
branșamentul care îl deservește, la limita de proprietate,
un aparat de măsurare a consumului;
d) obligația consiliilor locale, a consiliilor județene, a
Consiliului General al Municipiului București sau a
asociațiilor de dezvoltare comunitară, după caz, ori a
A.N.R.S.C. de a aduce la dezvoltare comunitară, după
caz, ori a A.N.R.S.C. de a aduce la cunoștința publică
deciziile cu privire la serviciul de alimentare cu apă și de
canalizare.
Art. 30. — (1) Furnizarea/prestarea serviciului de
alimentare cu apă și de canalizare se realizează numai pe
bază de contract de furnizare/prestare, care poate fi
individual sau colectiv.
(2) Utilizatorii au obligația de a respecta clauzele
contractului de furnizare/prestare a serviciului de alimentare
cu apă și de canalizare, inclusiv prevederile regulamentului
serviciului.
(3) Factura pentru furnizarea/prestarea serviciului de
alimentare cu apă și de canalizare se emite, cel mai
târziu, până la data de 15 a lunii următoare celei în care
prestația a fost efectuată. Prin derogare de la prevederile
art. 42 alin. (9) din Legea nr. 51/2006, utilizatorii sunt
obligați să achite facturile reprezentând contravaloarea
serviciului de care au beneficiat, în termenul de scadență
de 15 zile de la data emiterii facturilor; data emiterii facturii
și termenul de scadență se înscriu pe factură.
(4) Neachitarea facturii în termen de 30 de zile de la
data scadenței atrage după sine penalități de întârziere,
după cum urmează:
a) penalitățile sunt egale cu nivelul dobânzii datorate
pentru neplata la termen a obligațiilor bugetare, stabilite
conform reglementărilor legale în vigoare;
b) penalitățile se datorează începând cu prima zi după
data scadenței;
c) valoarea totală a penalităților nu poate depăși
cuantumul debitului și se constituie venit al operatorului.

(5) Nerespectarea de către utilizatori a prevederilor
contractelor de furnizare prestare a serviciului de
alimentare cu apă și de canalizare sau ale regulamentului
serviciului atrage plata unor penalități și despăgubiri pentru
daunele provocate, iar în anumite cazuri, chiar sistarea
serviciului prestat, în conformitate cu prevederile
contractului.
(6) Nerespectarea de către utilizatori a condițiilor
calitative și cantitative de descărcare a apelor uzate în
sistemele publice de canalizare, stabilite prin acordurile de
preluare și avizele de racordare eliberate de operator
potrivit reglementărilor legale în vigoare, conduce la
retragerea acestora, la anularea autorizațiilor de funcționare
și la plata unor penalități și despăgubiri pentru daunele
provocate, în conformitate cu principiul poluatorul plătește.
Art. 31. — (1) Operatorii au dreptul să sisteze
furnizarea/prestarea serviciului acelor utilizatori care nu își
achită contravaloarea serviciilor furnizate/prestate în cel
mult 30 de zile calendaristice de la data expirării
termenului de plată a facturilor, prin debranșarea de la
rețelele publice de distribuție a apei ori de la rețelele
publice de canalizare, și să solicite recuperarea debitelor în
instanță.
(2) Măsura debranșării de la rețeaua publică se poate
lua numai în urma unei notificări prealabile adresate
utilizatorului restant și se poate pune în aplicare după
5 zile lucrătoare de la data primirii acesteia; transmiterea
se poate face prin curier sau prin scrisoare recomandată.
Procedura de notificare se va considera îndeplinită și în
cazul unui eventual refuz de primire a acesteia din partea
utilizatorului.
(3) Reluarea furnizării/prestării serviciului de alimentare
cu apă și de canalizare se va face în termen de maximum
5 zile lucrătoare de la efectuarea plății; cheltuielile
justificate aferente sistării, respectiv reluării furnizării/prestării
serviciului, se suportă de utilizator.
(4) Dacă în termen de 3 luni de la data debranșării nu
se solicită reluarea furnizării/prestării serviciului, calitatea de
utilizator se pierde, iar reluarea furnizării/prestării serviciului
se face ca pentru un nou utilizator, în baza unui nou
contract de furnizare/prestare a serviciului.
Art. 32. — (1) Drepturile și obligațiile operatorilor în
raport cu autoritățile administrației publice locale se prevăd
în regulamentul propriu al serviciului de alimentare cu apă
și de canalizare, urmărindu-se asigurarea echilibrului
contractual pe baza următoarelor principii:
a) încasarea prețurilor și tarifelor aferente serviciului
public furnizat/prestat, stabilite potrivit normelor în vigoare;
b) ajustarea periodică a prețurilor și tarifelor, în raport
cu modificările intervenite în costuri;
c) modificarea prețurilor și tarifelor, în condițiile legii,
dacă a intervenit o schimbare semnificativă a echilibrului
contractual sau în structura costurilor.
(2) Operatorii au următoarele obligații față de utilizatorii
serviciului de alimentare cu apă și de canalizare:
a) să furnizeze/presteze serviciul de alimentare cu apă
și de canalizare numai pe baza unui contract încheiat cu
utilizatorii serviciului;
b) să respecte prevederile contractuale;
c) să servească toți utilizatorii din aria de acoperire
pentru care au fost autorizați, în condițiile prevederilor
regulamentului serviciului;

MONITORUL OFICIAL AL ROMÂNIEI, PARTEA I, Nr. 563/29.VI.2006
d) să respecte indicatorii de performanță aprobați de
autoritățile administrației publice locale prin hotărârile de
dare în administrare, respectiv din contractele de delegare
a gestiunii serviciului;
e) să furnizeze autorităților administrației publice locale
și A.N.R.S.C. informațiile solicitate și să asigure accesul la
toate informațiile necesare verificării și evaluării funcționării
și dezvoltării serviciului, în conformitate cu clauzele
contractului de delegare și cu prevederile legale în vigoare;
f) să pună în aplicare metode performante de
management, care să conducă la reducerea costurilor de
operare, inclusiv prin aplicarea procedurilor concurențiale
prevăzute de normele legale în vigoare pentru achizițiile de
lucrări, bunuri și servicii;
g) să echipeze cu contoare branșamentele utilizatorilor
în punctul de delimitare a instalațiilor, în termenele stabilite
de consiliile locale în conformitate cu prevederile legale,
dar nu mai târziu de 2 ani de la data intrării în vigoare a
prezentei legi.
(3) Penalitățile și sancțiunile aplicabile operatorilor pentru
nerespectarea de către aceștia a indicatorilor de
performanță ai serviciului se prevăd în mod obligatoriu în
hotărârea de dare în administrare ori în contractul de
delegare a gestiunii.
Art. 33. — (1) Asigurarea sumelor necesare pentru
finanțarea contorizării la branșamentul utilizatorului,
prevăzută la art. 32 alin. (2) lit. g), va avea prioritate la
adoptarea bugetelor locale, ale asociațiilor de dezvoltare
comunitară, respectiv ale operatorilor, dacă contractul de
delegare a gestiunii are prevăzută această investiție,
indiferent de forma de organizare a operatorilor, de tipul de
proprietate sau de modalitatea de gestiune adoptată.
(2) Contravaloarea contoarelor de apă montate de
utilizatori cu acordul operatorilor, inclusiv contravaloarea
montajului acestora, se decontează de operatori pe baza
documentelor justificative prezentate de utilizatori.
Decontarea se face în limita fondurilor cu această
destinație prevăzute în bugetele locale sau ale asociațiilor
de dezvoltare comunitară, aprobate potrivit legii și
transferate operatorilor, respectiv în bugetele operatorilor,
potrivit programelor de investiții stabilite pe baza
contractelor de delegare a gestiunii. Până la montarea
contoarelor, consumul facturat nu va depăși consumul
stabilit în regim paușal.
CAPITOLUL V
Finanțarea serviciului de alimentare cu apă
și de canalizare
Art. 34. — (1) Finanțarea cheltuielilor de operare
necesare funcționării și exploatării serviciului se asigură
prin încasarea de la utilizatori, pe baza facturilor emise de
operatori, a contravalorii serviciilor furnizate/prestate.
(2) Prețurile și tarifele pentru plata serviciului de
alimentare cu apă și de canalizare se fundamentează, se
stabilesc, se ajustează, se modifică, se avizează și se
aprobă în condițiile Legii nr. 51/2006.
(3) Fundamentarea prețurilor și tarifelor serviciului de
alimentare cu apă și de canalizare se face de către
operator, astfel încât structura și nivelul acestora:
a) să acopere costul justificat economic al
furnizării/prestării serviciului;
b) să asigure funcționarea eficientă și în siguranță a
serviciului, protecția și conservarea mediului, precum și
sănătatea populației;
c) să descurajeze consumul excesiv și să încurajeze
investițiile de capital;

13

d) să garanteze respectarea autonomiei financiare a
operatorului;
e) să garanteze continuitatea serviciului.
(4) Procedurile de stabilire, ajustare sau modificare a
prețurilor și tarifelor se stabilesc prin normele metodologice
elaborate de A.N.R.S.C. și aprobate prin ordin al
președintelui acesteia.
(5) Stabilirea, ajustarea sau modificarea prețurilor și
tarifelor se aprobă de către consiliile locale, consiliile
județene, Consiliul General al Municipiului București sau
asociațiile de dezvoltare comunitară, după caz, în baza
avizului de specialitate eliberat de A.N.R.S.C. și cu condiția
respectării următoarelor cerințe:
a) asigurarea furnizării/prestării serviciului la nivelul
indicatorilor de performanță stabiliți de autoritățile
administrației publice locale și precizați în hotărârea de
dare în administrare ori în contractul de delegare a
gestiunii serviciului, după caz;
b) realizarea, pe perioada angajată, a unui raport
calitate-cost cât mai bun pentru serviciul furnizat/prestat și
asigurarea unui echilibru între riscurile și beneficiile
asumate de părțile contractante;
c) asigurarea exploatării, întreținerii și administrării
eficiente a infrastructurii aferente serviciului și a bunurilor
aparținând domeniului public sau privat al unităților
administrativ-teritoriale.
Art. 35. — (1) Operatorul are dreptul să solicite periodic
ajustarea prețurilor și tarifelor, în funcție de modificările
intervenite în structura costurilor.
(2) În cazul gestiunii delegate, stabilirea, ajustarea sau
modificarea prețurilor și tarifelor se poate face pe baza
unor reguli sau formule de calcul avizate de A.N.R.S.C.,
convenite între autoritățile administrației publice locale și
operator, prin contractul de delegare a gestiunii serviciului.
În acest caz, A.N.R.S.C. va aplica aceste reguli sau
formule de ajustare pentru eliberarea avizului de
specialitate.
(3) Operatorul are dreptul de a propune tarife compuse
stabilite conform unei metodologii elaborate și aprobate de
A.N.R.S.C., care cuprind o componentă fixă, proporțională
cu cheltuielile necesare pentru menținerea în stare de
funcționare și exploatarea în condiții de siguranță și
eficiență a sistemului de alimentare cu apă și de
canalizare, și una variabilă, în funcție de consumul de apă,
respectiv de cantitatea de ape uzate evacuate, înregistrate
la utilizatori.
(4) Stabilirea, ajustarea sau modificarea prețurilor și
tarifelor pentru unele activități specifice alimentării cu apă
și canalizării prestate de operatori economici sau instituții
publice care nu au calitatea de operatori și care nu se află
în coordonarea sau în subordinea directă a autorităților
administrației publice locale se face de A.N.R.S.C., pe
baza principiilor și procedurilor prevăzute de prezenta lege.
(5) Avizarea prețurilor și tarifelor pentru operatorii
cuprinși în programe de finanțare externă se realizează de
către A.N.R.S.C., în conformitate cu prevederile acordului
de împrumut.
(6) La fundamentarea prețurilor și tarifelor, operatorii pot
să solicite o cotă corespunzătoare pierderilor justificate de
starea tehnică a sistemelor de alimentare cu apă și de
canalizare. Nivelul acestei cote se stabilește de către
autoritățile administrației publice locale, cu avizul A.N.R.S.C.
Art. 36. — (1) Finanțarea investițiilor pentru înființarea,
dezvoltarea, reabilitarea și modernizarea sistemelor de
alimentare cu apă și de canalizare intră în competența
autorităților administrației publice locale. În funcție de
modalitatea de gestiune adoptată și de clauzele
contractuale stabilite prin actele juridice în baza cărora se

14

MONITORUL OFICIAL AL ROMÂNIEI, PARTEA I, Nr. 563/29.VI.2006

desemnează operatorul, sarcinile privind finanțarea
investițiilor pot fi transferate operatorului.
(2) Finanțarea lucrărilor de investiții și asigurarea
surselor de finanțare se realizează în conformitate cu
prevederile legislației în vigoare privind finanțele publice
locale și ale Legii nr. 51/2006.
(3) Înființarea, dezvoltarea, modernizarea sau reabilitarea
infrastructurii tehnico-edilitare aferente serviciului de
alimentare cu apă și de canalizare din bugetele locale se
face numai pe baza hotărârilor consiliilor locale, ale
consiliilor județene, ale Consiliului General al Municipiului
București sau ale asociațiilor de dezvoltare comunitară,
după caz.
(4) În cazul gestiunii delegate, pentru menținerea
echilibrului contractual, orice subvenție acordată serviciului
de alimentare cu apă și de canalizare va putea fi aprobată
numai dacă determină o reducere a tarifului și/sau o
creștere a calității serviciului, corespunzătoare subvenției
acordate.
CAPITOLUL VI
Răspunderi și sancțiuni
Art. 37. — (1) Încălcarea dispozițiilor prezentei legi
atrage răspunderea disciplinară, civilă, contravențională sau
penală a celor vinovați, după caz.
(2) Autoritățile administrației publice locale au dreptul să
sancționeze operatorul furnizor/prestator al serviciului de
alimentare cu apă și de canalizare, în cazul în care acesta
nu furnizează/prestează serviciul la nivelul indicatorilor de
performanță aprobați, prin:
a) penalizarea acestuia pentru nerespectarea
angajamentelor asumate, la valori corespunzătoare
prejudiciilor produse utilizatorilor, precum și la nivelul
necesar descurajării operatorului de a menține deficiențele
constatate; penalizările vor fi prevăzute în regulamentele
serviciilor de alimentare cu apă și de canalizare;
b) propunerea, înaintată către A.N.R.S.C., de retragere/
suspendare a licenței de operare;
c) rezilierea contractului de delegare a gestiunii.
Art. 38. — (1) Constituie infracțiune în domeniul
serviciului de alimentare cu apă și de canalizare și se
pedepsesc cu închisoare de la 6 luni la 3 ani sau cu
amendă de la 50.000 lei la 100.000 lei următoarele fapte:
a) poluarea gravă, în orice mod, a sistemelor de
alimentare cu apă și de canalizare a localităților;
b) nerespectarea zonelor de protecție a construcțiilor și
instalațiilor aferente sistemelor de alimentare cu apă și de
canalizare, instituite în conformitate cu normele tehnice și
de protecție sanitară în vigoare, dacă aceste zone erau
marcate în mod corespunzător, precum și distrugerea
marcajelor care semnalizează aceste zone.
(2) Constituie infracțiune și se sancționează cu
închisoare de la 3 luni la 2 ani sau cu amendă de la
30.000 lei la 50.000 lei următoarele fapte:
a) distrugerea, deteriorarea și manevrarea neautorizată
a stăvilarelor, grătarelor, vanelor, a altor construcții și
instalații hidrotehnice aferente sistemelor de alimentare cu
apă și de canalizare, care afectează siguranța serviciilor,
funcționarea normală și integritatea sistemelor de
alimentare cu apă și de canalizare și produc efecte sau
prejudicii materiale grave;
b) împiedicarea accesului la construcțiile, instalațiile și
echipamentele componente, prin amplasarea de construcții
sau prin depozitarea de obiecte și materiale pe traseul
aducțiunilor, conductelor, colectoarelor, canalelor, căminelor,
hidranților exteriori etc.

(3) Constituie contravenții, altele decât cele prevăzute în
Legea nr. 51/2006, și se sancționează cu amendă de la
30.000 lei la 50.000 lei următoarele fapte:
a) furnizarea/prestarea serviciului de alimentare cu apă
și de canalizare fără aprobarea autorităților administrației
publice locale prin hotărâre de dare în administrare sau
hotărâre de atribuire a contractului de delegare a gestiunii,
după caz;
b) atribuirea de către primar a unui contract de
delegare a gestiunii serviciului de alimentare cu apă și de
canalizare fără respectarea procedurilor de atribuire
specifice tipului de contract de delegare a gestiunii adoptat;
c) darea în administrare, de către primar, a serviciului
de alimentare cu apă și de canalizare unui furnizor/
prestator fără licență de operare, respectiv încheierea
contractului de delegare a gestiunii serviciului cu un
furnizor/prestator fără licență de operare.
(4) Constituie contravenții, altele decât cele prevăzute în
Legea nr. 51/2006, și se sancționează cu amendă de la
5.000 lei la 10.000 lei următoarele fapte:
a) neurmărirea de către primar a întocmirii regulamentului propriu al serviciului și a caietului de sarcini în termen
de 90 de zile de la aprobarea regulamentului-cadru al
serviciului și a caietului de sarcini-cadru;
b) refuzul operatorului de a permite utilizatorilor accesul
la dispozitivele de măsurare-înregistrare a consumurilor,
când acestea sunt montate în instalația aflată în
administrarea sa;
c) refuzul utilizatorilor de a permite operatorului accesul
la dispozitivele de măsurare-înregistrare, în scopul efectuării
controlului, înregistrării consumurilor ori pentru executarea
lucrărilor de întreținere și reparații;
d) orice intervenție neautorizată a utilizatorului asupra
elementelor componente ale sistemului public de alimentare
cu apă și de canalizare;
e) împiedicarea de către utilizator, în orice mod, a
accesului operatorului la căminele de racord, pentru
prelevarea de probe de monitorizare a apelor uzate;
f) împiedicarea de către utilizator, în orice mod, a
accesului operatorului la instalațiile de preepurare, în
scopul efectuării controlului.
(5) Consiliile locale, consiliile județene și, după caz,
Consiliul General al Municipiului București vor stabili,
potrivit prevederilor Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare, și alte fapte decât
cele prevăzute la alin. (3) și (4) care constituie contravenții
în domeniul serviciului de alimentare cu apă și de
canalizare.
Art. 39. — (1) Dispozițiile referitoare la contravenții,
prevăzute în prezenta lege, se completează cu prevederile
Ordonanței Guvernului nr. 2/2001, aprobată cu modificări și
completări prin Legea nr. 180/2002, cu modificările și
completările ulterioare, cu excepția art. 28.
(2) Constatarea contravențiilor prevăzute de prezenta
lege și aplicarea sancțiunilor se fac de către persoane
împuternicite de ministrul mediului și gospodăririi apelor, de
ministrul administrației și internelor, de președintele
A.N.R.S.C., de președinții consiliilor județene, de primari
sau de împuterniciții acestora, conform competențelor lor.
CAPITOLUL VII
Dispoziții tranzitorii și finale
Art. 40. — Regulamentul-cadru și caietul de sarcinicadru ale serviciului de alimentare cu apă și de canalizare,
inclusiv indicatorii de performanță ai serviciului se
elaborează de A.N.R.S.C. și se aprobă prin ordin al

MONITORUL OFICIAL AL ROMÂNIEI, PARTEA I, Nr. 563/29.VI.2006

15

acesteia de către A.N.R.S.C., în termen de cel mult un an
de la data intrării în vigoare a prezentei legi.
(3) Licențele care acordă permisiunea furnizării/prestării
serviciului, eliberate de A.N.R.S.C. până la data intrării în
vigoare a prezentei legi, își păstrează valabilitatea.
(4) În termen de un an de la data intrării în vigoare a
prezentei legi, autoritățile administrației publice locale vor
proceda la reorganizarea serviciului de alimentare cu apă
și de canalizare, în conformitate cu modalitățile de gestiune
prevăzute la art. 18 din prezenta lege.
Art. 43. — Prevederile prezentei legi se completează cu
dispozițiile Legii apelor nr. 107/1996, cu modificările și
completările ulterioare, ale Legii nr. 458/2002 privind
calitatea apei potabile, cu modificările și completările
ulterioare, și ale Legii serviciilor comunitare de utilități
publice nr. 51/2006.
Art. 44. — Măsurile de natura ajutorului de stat
prevăzute în prezenta lege vor fi notificate potrivit
prevederilor Legii nr. 143/1999 privind ajutorul de stat,
republicată, și se vor acorda numai după autorizarea
acestora de către Consiliul Concurenței, în condițiile
îndeplinirii criteriilor prevăzute în legislația secundară privind
ajutorul de stat.
Art. 45. — Prezenta lege intră în vigoare la data de
21 martie 2007.
Art. 46. — Pe data intrării în vigoare a prezentei legi
se abrogă Ordonanța Guvernului nr. 32/2002 privind
organizarea și funcționarea serviciilor publice de alimentare
cu apă și de canalizare, publicată în Monitorul Oficial al
României, Partea I, nr. 94 din 2 februarie 2002, aprobată
cu modificări și completări prin Legea nr. 634/2002, cu
modificările și completările ulterioare.

președintelui acesteia, în termen de un an de la data
publicării Legii nr. 51/2006.
Art. 41. — (1) În vederea încheierii contractelor de
delegare a gestiunii, consiliile locale, consiliile județene,
Consiliul General al Municipiului București sau asociațiile
de dezvoltare comunitară, după caz, au obligația de a iniția
și aproba:
a) studiile de specialitate pentru stabilirea procedurii
optime de delegare a gestiunii serviciului;
b) inventarul bunurilor mobile și imobile, proprietate
publică sau privată a unităților administrativ-teritoriale
aferente serviciului;
c) documentația aferentă procedurii adoptate, în termen
de 6 luni de la luarea deciziei cu privire la delegarea
gestiunii serviciului;
d) demararea procedurilor prin care se deleagă
gestiunea, în termen de două luni de la aprobarea
documentațiilor.
(2) În cazul reorganizării sau lichidării judiciare a
operatorilor care își desfășoară activitatea în baza unor
contracte de delegare a gestiunii încheiate în condițiile
prezentei legi, consiliile locale, consiliile județene, Consiliul
General al Municipiului București sau asociațiile de
dezvoltare comunitară, după caz, vor organiza noi
proceduri de atribuire a contractelor de delegare a gestiunii
serviciului, în scopul desemnării unui nou operator.
Art. 42. — (1) Contractele de concesiune a serviciului
de alimentare cu apă și de canalizare, valabil încheiate de
către autoritățile administrației publice locale până la data
intrării în vigoare a prezentei legi, își produc efectele
potrivit prevederilor contractuale.
(2) Operatorii existenți care, la data publicării prezentei
legi în Monitorul Oficial al României, Partea I, furnizează/
prestează serviciul de alimentare cu apă și de canalizare
fără licență au obligația de a solicita și obține eliberarea

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 22 iunie 2006.
Nr. 241.
PREȘEDINTELE ROMÂNIEI

DECRET
pentru promulgarea Legii serviciului de alimentare cu apă
și de canalizare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea serviciului de alimentare cu apă și
de canalizare și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 20 iunie 2006.
Nr. 852.
´

16

MONITORUL OFICIAL AL ROMÂNIEI, PARTEA I, Nr. 563/29.VI.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 32/2006 cu privire la rectificarea
bugetului de stat pe anul 2006
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 32 din 19 aprilie 2006 cu privire la rectificarea

bugetului de stat pe anul 2006, publicată în Monitorul Oficial
al României, Partea I, nr. 375 din 2 mai 2006.

Această lege a fost adoptată de Parlamentul României, cu respectarea prevederilor art. 65 alin. (2) și ale art. 76 alin. (2)
din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 23 iunie 2006.
Nr. 254.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 32/2006 cu privire la rectificarea
bugetului de stat pe anul 2006
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru aprobarea Ordonanței de
urgență a Guvernului nr. 32/2006 cu privire la rectificarea bugetului de stat
pe anul 2006 și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 22 iunie 2006.
Nr. 867.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 563/29.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117396]
ISSN 1453—4495

