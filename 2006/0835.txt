Anul 174 (XVIII) — Nr. 835

PARTEA

I

LEGI, DECRETE, HOTĂRÂRI ȘI ALTE ACTE

Marți, 10 octombrie 2006

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
1.374. — Hotărâre pentru modificarea art. 1 alin. (2) din
Hotărârea Guvernului nr. 373/2002 privind
organizarea și funcționarea Autorității Naționale de
Reglementare pentru Serviciile Publice de
Gospodărie Comunală — A.N.R.S.C. ....................

Pagina

1–2

1.201. — Ordin al ministrului sănătății publice pentru
aprobarea Ghidului privind reducerea riscului de
transmitere a encefalopatiilor spongiforme animale
prin medicamentele de uz uman ...........................

DECIZII ALE PRIMULUI-MINISTRU
184. — Decizie privind constituirea Comisiei
pregătitoare a ședinței comune a Guvernelor
României și Republicii Ungare ...............................
185. — Decizie privind constatarea încetării mandatului
vicepreședintelui
Autorității
Naționale
de
Reglementare în Domeniul Gazelor Naturale,
domnul Mircea Lupu ...............................................
186. — Decizie privind constatarea încetării raporturilor
de serviciu ale domnului George Diga, secretar
general al Ministerului Sănătății Publice ................

HOTĂRÂRI

ALE

3–15

ACTE ALE CAMEREI AUDITORILOR
FINANCIARI DIN ROMÂNIA
72. — Hotărâre privind periodicitatea desfășurării
congreselor profesiei de auditor financiar din
România ...................................................................

2

15

ACTE ALE BĂNCII NAȚIONALE A ROMÂNIEI

2–3

19. — Circulară privind nivelul ratei dobânzii de
referință a Băncii Naționale a României valabil în
luna octombrie 2006 ...............................................

3

GUVERNULUI

16

ROMÂNIEI

GUVERNUL ROMÂNIEI

HOTĂRÂRE
pentru modificarea art. 1 alin. (2) din Hotărârea Guvernului nr. 373/2002 privind organizarea
și funcționarea Autorității Naționale de Reglementare pentru Serviciile Publice de Gospodărie
Comunală — A.N.R.S.C.
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (2) al articolului 1 din
Hotărârea Guvernului nr. 373/2002 privind organizarea și
funcționarea Autorității Naționale de Reglementare pentru

Serviciile Publice de Gospodărie Comunală —
A.N.R.S.C., publicată în Monitorul Oficial al României,
Partea I, nr. 272 din 23 aprilie 2002, cu modificările și

2

MONITORUL OFICIAL AL ROMÂNIEI, PARTEA I, Nr. 835/10.X.2006

completările ulterioare, se modifică și va avea următorul
cuprins:

î(2) A.N.R.S.C. are sediul central în municipiul
București, str. Romulus nr. 6, sectorul 2.”

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
Președintele Autorității Naționale de Reglementare
pentru Serviciile Publice de Gospodărie Comunală,
Jeanina Preda
București, 4 octombrie 2006.
Nr. 1.374.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind constituirea Comisiei pregătitoare a ședinței comune a Guvernelor României
și Republicii Ungare
În temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite prezenta decizie.
Art. 1. — (1) Se constituie Comisia pregătitoare a
ședinței comune a Guvernelor României și Republicii
Ungare, denumită în continuare Comisia, în următoarea
componență:
— domnul Adrian Vieriță — secretar de stat la
Ministerul Afacerilor Externe;
— domnul Leonard Orban — secretar de stat la
Ministerul Integrării Europene;
— domnul Attila-Zóltan Cseke — secretar de stat la
Secretariatul General al Guvernului;
— domnul Constantin Dascălu — secretar de stat la
Ministerul Transporturilor, Construcțiilor și Turismului;
— domnul Attila Szász — consilier de stat al ministrului
de stat pentru coordonarea activităților din domeniile culturii,
învățământului și integrării europene.

(2) Activitatea Comisiei este coordonată de
reprezentantul Secretariatului General al Guvernului.
Art. 2. — Până la data de 20 octombrie 2006, Comisia
va prezenta Guvernului:
a) o informare privind stadiul realizării măsurilor
convenite de Guvernele României și Republicii Ungare cu
ocazia ședinței comune care a avut loc la București în
data de 20 octombrie 2005;
b) propunerea părții române privind Agenda de lucru a
următoarei ședințe comune a Guvernelor României și
Republicii Ungare.
Art. 3. — În vederea îndeplinirii sarcinilor care îi revin
potrivit art. 2, Comisia colaborează cu ministerele și cu
celelalte organe de specialitate ale administrației publice
centrale, care au obligația de a-i furniza cu promptitudine
datele și informațiile solicitate.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 5 octombrie 2006.
Nr. 184.
GUVERNUL ROMÂNIEI
PRIMUL-MINISTRU

DECIZIE
privind constatarea încetării mandatului vicepreședintelui Autorității Naționale
de Reglementare în Domeniul Gazelor Naturale, domnul Mircea Lupu
Având în vedere Adresa nr. 4.380 din 2 octombrie 2006 prin care președintele Autorității Naționale de
Reglementare în Domeniul Gazelor Naturale (ANRGN) aduce la cunoștință faptul că mandatul vicepreședintelui ANRGN,
domnul Mircea Lupu, numit prin Decizia primului-ministru nr. 48/2006, încetează prin demisie, începând cu data de
1 octombrie 2006,

MONITORUL OFICIAL AL ROMÂNIEI, PARTEA I, Nr. 835/10.X.2006

3

în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, precum și al art. 10 alin. (1) și alin. (3) lit. a) din Legea gazelor nr. 351/2004,
cu modificările și completările ulterioare,
primul-ministru emite prezenta decizie.
Articol unic. — Se constată încetarea mandatului
vicepreședintelui Autorității Naționale de Reglementare în

Domeniul Gazelor Naturale, domnul Mircea Lupu, începând
cu data de 1 octombrie 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 5 octombrie 2006.
Nr. 185.
GUVERNUL ROMÂNIEI
PRIMUL-MINISTRU

DECIZIE
privind constatarea încetării raporturilor de serviciu ale domnului George Diga,
secretar general al Ministerului Sănătății Publice
Având în vedere Solicitarea domnului George Diga, secretar general al Ministerului Sănătății Publice, înregistrată
sub nr. E.N. 4.099 din 14 septembrie 2006, aprobată de ministrul sănătății publice, referitoare la încetarea raporturilor de
serviciu, prin acordul părților, începând cu data de 15 septembrie 2006,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, precum și al art. 18 alin. (1) lit. b) și al art. 84 lit. b) din Legea nr. 188/1999
privind Statutul funcționarilor publici, republicată, cu modificările ulterioare,
primul-ministru emite prezenta decizie.
Articol unic. — Se constată încetarea raporturilor de
serviciu ale domnului George Diga, secretar general

al Ministerului Sănătății Publice, începând cu data de
15 septembrie 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 5 octombrie 2006.
Nr. 186.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
pentru aprobarea Ghidului privind reducerea riscului de transmitere a encefalopatiilor
spongiforme animale prin medicamentele de uz uman
Având în vedere:
— prevederile titlului XVII îMedicamentul“ din Legea nr. 95/2006 privind reforma în domeniul sănătății;
— Ordonanța Guvernului nr. 125/1998 privind înființarea, organizarea și funcționarea Agenției Naționale a
Medicamentului, aprobată cu modificări și completări prin Legea nr. 594/2002, cu modificările și completările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției farmaceutice nr. E.N. 4.709/2006,
ministrul sănătății publice emite următorul ordin:
Art. 1. — Se aprobă Ghidul privind reducerea riscului de
transmitere a encefalopatiilor spongiforme animale prin

medicamentele de uz uman, potrivit anexei care face parte
integrantă din prezentul ordin.

4

MONITORUL OFICIAL AL ROMÂNIEI, PARTEA I, Nr. 835/10.X.2006

Art. 2. — La data intrării în vigoare a prezentului ordin
se abrogă orice dispoziție contrară.

Art. 3. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 2 octombrie 2006.
Nr. 1.201.
ANEXĂ

GHID
privind reducerea riscului de transmitere a encefalopatiilor spongiforme animale prin medicamentele de uz uman
1. Introducere
1.1. Context științific

Encefalopatiile spongiforme transmisibile (EST) sunt maladii
neurodegenerative cronice caracterizate prin acumularea unei
izoforme anormale a unei glicoproteine celulare cunoscute ca
PrP (sau proteina prion). Izoforma anormală a Prp (PrpSc) se
deosebește de Prp normală prin rezistența sa crescută la
tratamentele denaturante prin protează sau căldură. Forma
anormală Prp Sc este considerată de către mulți ca fiind
agentul infecțios răspunzător de transmiterea EST.
EST la animale includ:
— encefalopatia spongiformă bovină (ESB), la bovine;
— scrapie la oi și capre;
— boala cașectizantă cronică a cervideelor (cerbi și
elani);
— encefalopatia transmisibilă a nurcilor de crescătorie;
— encefalopatia spongiformă felină (ESF) la pisicile
domestice și la felinele mari ținute în captivitate;
— encefalopatia spongiformă la ungulatele exotice în
grădinile zoologice.
La om, encefalopatiile spongiforme includ diferitele forme
ale maladiei Creutzfeldt-Jakob (MCJ), Kuru, sindromul
Gerstmann-Sträussler-Scheinker (GSS) și Insomnia Fatală
Familială (IFF).
Au fost semnalate cazuri de transmitere iatrogenă a
encefalopatiilor spongiforme. La oaie, scrapia a fost transmisă
accidental, ca urmare a utilizării unui vaccin împotriva
virusului Louping I11, preparat dintr-un amestec de creier și
splină ovină, tratate cu formaldehidă, în care fuseseră
încorporate din neatenție materiale provenind de la oi
infectate. La om au fost raportate cazuri de transmitere a
MCJ care au fost atribuite administrării parenterale a
hormonului de creștere și a gonadotropinei, obținute din
hipofize provenite de la cadavre umane. Unele cazuri de
MCJ au fost atribuite și utilizării instrumentelor contaminate
în chirurgia cerebrală și în transplanturile de meninge și de
cornee umane.
Câțiva factori acționează ca bariere naturale care limitează
transmiterea EST între specii. Transmisibilitatea este afectată
de specia de origine, de sușa și doza de prion, calea de
expunere și, la anumite specii, de alela gazdă a genei PrP.
Barierele între specii pot fi trecute în circumstanțe
corespunzătoare.
ESB a fost recunoscută pentru prima dată în Marea
Britanie în anul 1986. A fost afectat un număr mare de
bovine și de turme individuale. Este clar faptul că ESB este
o maladie transmisă prin hrană și că este asociată unei
alimentații bazate pe carne și făină de oase provenind de la
animale afectate de EST. Unele cazuri de ESB au apărut și
în alte țări, fie la animale importate din Marea Britanie, fie la
animale indigene. Există dovezi convingătoare că noua
variantă a maladiei Creutzfeldt-Jakob (vMCJ) este cauzată de
agentul responsabil de ESB la bovine. De aceea continuă să
fie justificată o prudență permanentă în cazul în care materii
biologice provenite de la specii afectate în mod natural de
aceste maladii, cu deosebire specia bovină, sunt utilizate la
fabricarea medicamentelor.
Scrapia este răspândită la nivel mondial și au apărut
cazuri în cele mai multe țări europene. Scrapia are cea mai
1)

mare incidență în Marea Britanie. Deși oamenii au fost
expuși de peste 200 de ani la scrapie apărută în mod
natural la oi, nicio dovadă epidemiologică nu permite
stabilirea unei legături directe între scrapie și formele umane
de encefalopatii spongiforme. Subzistă totuși riscul teoretic și
în prezent necuantificabil ca oile să fi fost hrănite cu
suplimente alimentare proteice contaminate cu ESB. Dacă o
astfel de alimentație cauzează o infecție recidivantă la oi,
aceasta poate fi diagnosticată ca scrapie la oi și poate
constitui un risc de EST umane. În plus, trebuie admis că
orice agent ESB introdus în populația rumegătoarelor mici
prin intermediul unei alimentații contaminate este susceptibil
de a fi reciclat și amplificat.
1.2. Conformitatea cu reglementările

Evaluarea riscului. — Dat fiind că utilizarea materiilor
prime și a materialelor de start derivate din animale este
inevitabilă pentru fabricarea anumitor medicamente și că
eliminarea completă a riscului la sursă este rareori posibilă,
măsurile luate pentru a gestiona riscul de transmitere a EST
animale pe calea medicamentelor vizează reducerea riscului
la minimum mai curând decât eliminarea. În consecință,
conformitatea cu reglementările se demonstrează printr-un
rezultat favorabil al evaluării riscului, luându-se în considerare
toți factorii pertinenți identificați în prezentul ghid.
Aspecte juridice. — Prezentul ghid a căpătat putere de
lege în baza anexei nr. I la Directiva 2001/83/CE a
Parlamentului European și a Consiliului, modificată prin
Directiva 2003/63/CE, referitoare la medicamentele de uz
uman. Această directivă dispune ca solicitanții autorizației de
punere pe piață a medicamentelor de uz uman să
demonstreze că medicamentele sunt fabricate în conformitate
cu versiunea cea mai recentă a prezentului ghid, publicată în
Jurnalul Oficial al Uniunii Europene. Această obligație
continuă și după acordarea autorizației de punere pe piață.
Prin definiție, principiul materialelor cu risc specificat,
definit în Regulamentul (CE) nr. 999/2001 al Parlamentului
European și al Consiliului, nu se aplică medicamentelor.
Utilizarea substanțelor derivate din țesuturile cu o
infecțiozitate ridicată trebuie să fie deplin justificată după o
evaluare adecvată a raportului risc/beneficiu.
Prezentul ghid trebuie citit în corelație cu diferite
instrumente juridice comunitare, inclusiv cu deciziile Comisiei
implementate în mod progresiv după anul 1991. După caz,
referințele la aceste decizii sunt prezentate în text.
Declarațiile de poziție și notele explicative ale Comitetului
pentru Medicamente Brevetate (Committee for Proprietary
Medicinal Products = CPMP) 1) și ale Comitetului pentru
Medicamente Veterinare (Committee for Veterinary Medicinal
Products = CVMP) sunt aplicabile în scopul demonstrării
conformității cu reglementările, dacă nu se indică altfel în
prezentul ghid.
O monografie generală intitulată îProduse cu risc de
transmitere a agenților encefalopatiei spongiforme animale“
figurează în Farmacopeea Europeană (FE). Această
monografie face trimitere la un capitol general al FE care
este identic cu prezentul ghid. Această monografie constituie
baza care permite emiterea de certificate de conformitate, ca
o procedură pentru demonstrarea conformității cu
reglementările privind EST pentru substanțele și materialele

Între timp, acest comitet a fost înlocuit de Comitetul pentru Medicamente de Uz Uman (Committee for Human Medicinal Products = CHMP).

MONITORUL OFICIAL AL ROMÂNIEI, PARTEA I, Nr. 835/10.X.2006
utilizate în fabricarea medicamentelor de uz uman și
veterinar.
Clarificări aduse ghidului. — Cum înțelegerea științifică a
EST și, în special, a patogenezei bolii este în curs de
dezvoltare, din când în când CHMP și Grupul său de lucru
pentru biotehnologie, în colaborare cu CVMP și Grupul său
de lucru pentru imunologie, pot fi solicitate în viitor să
dezvolte îndrumări suplimentare sub forma unor declarații de
poziție sau note explicative în scopul clarificării prezentului
ghid. Aceste îndrumări suplimentare vor fi publicate de
Comisie, vor fi postate pe web site-ul Agenției Europene
pentru Evaluarea Medicamentelor (European Agency for the
Evaluation of Medicinal Products = EMEA)*) și vor fi luate în
considerare în cadrul certificării de către Directoratul
European pentru Calitatea Medicamentului (European
Directorate for the Quality of Medicines = EDQM).
Implementarea ghidului revizuit. — În cazul tuturor
medicamentelor autorizate în Uniunea Europeană a fost
demonstrată conformitatea cu Ghidul privind reducerea
riscului de transmitere a agenților infecțioși responsabili de
encefalopatia spongiformă animală prin medicamentele de uz
uman și veterinar (EMEA/410/01-Rev.1), conform prevederilor
juridice care figurează în anexa nr. I la Directiva 2001/82/CE
(medicamente de uz veterinar) sau în Directiva 2001/83/CE,
modificată prin Directiva 2003/63/CE (medicamente de uz
uman). Ghidul revizuit trebuie aplicat prospectiv, adică pentru
toate medicamentele care vor fi autorizate sau a căror
autorizație de punere pe piață va fi reînnoită după data
intrării în vigoare a prezentului ghid revizuit.
2. Domeniu de aplicare a ghidului
Speciile de animale relevante pentru EST. — Bovinele,
oile, caprele și animalele care sunt în mod natural
susceptibile la infecția cu agenții encefalopatiei spongiforme
transmisibile sau susceptibile de a fi infectate pe cale orală,
altele decât primatele umane2) sau neumane, sunt definite ca
îspecii de animale relevante pentru EST“3).
Materiale. — Prezentul ghid se referă la materiale
provenite de la îspeciile animale relevante pentru EST“,
utilizate la prepararea:
— substanțelor active;
— excipienților și adjuvanților;
— materiilor prime și de start, a reactivilor utilizați în
procesul de fabricație (de exemplu: albumină serică bovină,
enzime, medii de cultură, inclusiv cele pentru prepararea
băncilor de celule îde lucru“ sau a băncilor noi de celule
îmaster“ pentru medicamentele care fac obiectul unei noi
autorizații de punere pe piață).
Prezentul ghid se aplică, de asemenea, materialelor care
intră în contact direct cu echipamentele utilizate la fabricarea
medicamentului sau care intră în contact cu medicamentul și
care dispun de un potențial contaminant.
Materialele utilizate la calificarea unităților de producție și
a echipamentelor, de exemplu mediile de cultură utilizate în
testele de simulare a umplerii pentru validarea procesului de
umplere aseptică, sunt considerate conforme cu prezentul
ghid, cu condiția ca constituenții să provină din țesuturi cu
infecțiozitate nedecelabilă (țesuturi de categoria C), pentru
care a fost luat în considerare riscul de contaminare
încrucișată cu țesuturile potențial infectate (vezi secțiunea
3.3) și care provin din țări din categoria GBR I/II (vezi
secțiunea 3.2). Aceste informații trebuie să figureze în
dosarul de autorizare de punere pe piață și să fie verificate
în timpul inspecțiilor de rutină referitoare la buna practică de
fabricație (BPF).

5

Alte materiale, de exemplu, agenții de curățare, de
dedurizare și lubrifianții care vin în contact cu medicamentul
în procesul de fabricație, în faza finală sau la ambalarea
primară sunt considerate conforme cu prezentul ghid dacă
sunt derivate din seu în condițiile descrise la secțiunea a 6-a.
Loturi de sămânță, bănci de celule și fermentație/
fabricație de rutină. — În ceea ce privește demonstrarea
conformității cu reglementările, semințele master sau băncile
de celule master care figurează în cererile de autorizare de
punere pe piață prezentate după 1 iulie 2000 (pentru
medicamentele de uz uman) sunt acoperite de prezentul ghid.
Semințele master și băncile de celule master:
— pentru antigene de vaccin;
— pentru un medicament obținut prin biotehnologie în
sensul părții A a anexei la Regulamentul Consiliului (CEE)
nr. 2.309/93**);
— pentru alte medicamente care utilizează loturi de
semințe și sisteme de bănci de celule în fabricarea lor, care
au făcut deja obiectul unei aprobări pentru fabricarea unui
constituent al unui medicament autorizat, sunt considerate în
conformitate cu prezentul ghid, chiar dacă sunt încorporate
în cereri de autorizare de punere pe piață prezentate după
1 iulie 2000 (pentru medicamentele de uz uman).
Pentru băncile de celule master și de semințe master,
stabilite înainte de 1 iulie 2000 (pentru medicamentele de uz
uman), dar încă neautorizate drept constituent al unui
medicament, trebuie să se demonstreze că îndeplinesc
cerințele prezentului ghid. Dacă pentru unele materii prime
sau de start ori pentru unii reactivi utilizați pentru stabilirea
acestor semințe sau bănci de celule nu sunt disponibile
dovezile documentate complete, solicitantul trebuie să
prezinte o evaluare a riscului descrisă la secțiunea 4.
Semințele de lucru sau băncile de celule stabilite, utilizate
pentru fabricarea medicamentelor autorizate înainte de 1 iulie
2000 (pentru medicamentele de uz uman), care au făcut
obiectul unei evaluări a riscului, condusă în mod
corespunzător de către autoritatea competentă a statelor
membre sau de către EMEA și declarată acceptabilă, trebuie
considerate, de asemenea, a fi conforme.
Totuși, dacă materialele provenite din îspeciile de animale
relevante pentru EST“ sunt utilizate în procedee de
fermentație/fabricație de rutină sau în stabilirea semințelor de
lucru ori a băncilor de celule de lucru, solicitantul trebuie să
demonstreze că acestea îndeplinesc cerințele prezentului ghid.
3. Considerații de ordin general
3.1. Principii științifice pentru reducerea riscului

Când producătorii au posibilitatea să aleagă, este preferată
utilizarea materialelor care provin din îspecii animale
nerelevante pentru EST“ sau a materialelor de origine
neanimală. Justificarea utilizării de materiale derivate din
îspeciile de animale relevante pentru EST“ mai curând decât
de materiale care provin din îspeciile de animale nerelevante
pentru EST“ sau de origine neanimală va trebui furnizată.
Dacă materiile din îspeciile de animale relevante pentru EST“
vor trebui utilizate, atunci trebuie luate în considerare toate
măsurile pentru a reduce riscul transmiterii EST.
Testele de diagnosticare ușor aplicabile pentru
determinarea infecțiozității EST in vivo nu sunt încă
disponibile. Diagnosticul se bazează pe confirmarea postmortem a leziunilor cerebrale caracteristice, prin
histopatologie și/sau prin detectarea PrP Sc prin tehnica
Western Blot sau imunodozaj. Demonstrarea infecțiozității prin
inocularea țesuturilor suspecte la unele specii-țintă sau la

*) Între timp, această denumire a fost înlocuită cu Agenția Europeană a Medicamentelor (European Medicines Agency, cu păstrarea
acronimului EMEA).
2) Ghiduri și declarații de poziție au fost publicate de Comitetul pentru Medicamente Brevetate și de Grupul său de lucru pentru biotehnologie
pentru medicamentele derivate din țesuturi umane în privința MCJ și a vMCJ. Aceste explicații pot fi accesate pe web site-ul http://www.emea.eu.int.
3) Porcii și păsările, specii animale de un interes deosebit pentru fabricarea medicamentelor, nu sunt sensibile la infecția naturală pe cale
orală. De aceea, acestea nu sunt specii relevante în înțelesul prezentului ghid. Tot așa, câinii, iepurii și peștii nu reprezintă nici ei animale relevante
pentru EST în sensul prezentului ghid.
**) Între timp, acest regulament a fost înlocuit cu Regulamentul Parlamentului European și al Consiliului (CE) nr. 726/2004.

6

MONITORUL OFICIAL AL ROMÂNIEI, PARTEA I, Nr. 835/10.X.2006

animale de laborator poate fi, de asemenea, utilizată pentru
confirmare. Totuși, datorită perioadelor lungi de incubație
pentru toate EST, rezultatele testelor in vivo nu sunt
disponibile decât după mai multe luni sau mai mulți ani.
Utilizarea mai multor teste de diagnosticare in vivo capabile
să detecteze PrPSc în probele de creier provenind de la
animale infectate a fost aprobată, dar aceste teste sunt în cea
mai mare parte mai puțin sensibile decât dozarea infecțiozității
in vivo. Totuși, depistarea animalelor-sursă prin determinări in
vitro poate împiedica utilizarea animalelor în stadiile finale de
incubație a maladiei și poate furniza informații asupra statutului
epidemiologic al unei țări sau regiuni.
Reducerea riscului de transmitere a EST se bazează pe
3 parametri complementari:
— animalele-sursă și originea lor geografică;
— natura materiei animale utilizate la fabricare și toate
procedeele adoptate pentru a evita contaminarea încrucișată
cu materialele cu risc mai ridicat;
— procedeul/procedeele de fabricație, inclusiv sistemul de
asigurare a calității adoptat pentru a garanta reproductibilitatea
și trasabilitatea.
3.2. Animale utilizate ca surse de materii prime

Materialele-sursă utilizate pentru producerea materialelor
destinate fabricării medicamentelor trebuie să fie derivate din
animale apte consumului uman după inspectarea ante- și
post-mortem, în conformitate cu condițiile Comunității sau cu
condiții echivalente (țări terțe), cu excepția materialelor
provenite de la animale vii care au fost găsite sănătoase
după examinarea clinică.
3.2.1.Originea geografică
3.2.1.1. Materiale bovine

Două organizații sunt implicate în prezent în evaluarea
statutului ESB al unei țări sau zone specifice. În primul rând,

Organizația Internațională a Epizootiilor (Organisation
Internationale des Epizooties = OIE)4) stabilește criteriile de
evaluare a statutului țărilor, în capitolul codului sanitar
internațional pentru animale, referitor la ESB. OIE furnizează,
de asemenea, o listă a cazurilor de ESB semnalate în lume.
În al doilea rând, Comitetul Științific Director al Comisiei
Europene (European Commission Scientific Steering
Committee = SCC)5) a stabilit un sistem de clasificare a
țărilor în funcție de riscul lor geografic la ESB (Geographical
BSE-risk = GBR).
Regulamentul (CE) nr. 999/2001 al Parlamentului
European și al Consiliului, stabilind regulile de prevenire,
control și eradicare a anumitor encefalopatii spongiforme
transmisibile (regulamentul EST), a intrat în vigoare la 1 iulie
2001. Deși medicamentele, dispozitivele medicale și
cosmetice sunt excluse din domeniul de aplicare a acestui
regulament, principiile referitoare la determinarea statutului
ESB trebuie să fie luate în considerare la repartizarea
statutului ESB al unei țări sau regiuni date în diferite
categorii.
Pentru scopurile prezentului ghid, clasificarea GBR a SSC
trebuie să fie utilizată ca indicator al statutului unei țări date.
Totuși, dacă unele țări sunt clasate conform Regulamentului
(CE) nr. 999/2001, trebuie să fie utilizată această clasificare.
Clasificarea Comitetului Științific Director al Comisiei
Europene
Clasificarea Comitetului Științific Director al Comisiei
Europene pentru riscul geografic de ESB (GBR) oferă o
indicație a nivelului de probabilitate a prezenței uneia sau a
mai multor bovine afectate de o infecție clinică ori preclinică
cu ESB într-o țară sau regiune dată. O definiție a 4 categorii
este furnizată în tabelul următor.

Nivelul GBR

Prezența uneia sau a mai multor bovine clinic ori preclinic infectate cu ESB
într-o regiune geografică/o țară
I
Foarte puțin probabil
II
Puțin probabil, dar nu exclus
III
Posibil, dar neconfirmat sau confirmat la un nivel scăzut
IV
Confirmat la un nivel ridicat1)
1) ≥ 100 cazuri/1 milion de bovine adulte pe an
Raporturile de evaluare a GBR în țări sunt disponibile pe
web site-ul SSC6).
Dacă statutul ESB al unei țări nu a fost clasificat de
SSC, atunci va fi înaintată o evaluare a riscului care să țină
cont de criteriile utilizate de SSC pentru clasificarea GBR.
Dacă există posibilitatea unei alegeri, animalele trebuie să
provină din țări cu cel mai scăzut GBR posibil, cu excepția
situațiilor în care este justificată utilizarea materialelor
provenite din țări cu un risc GBR mai ridicat. Aprovizionarea
cu unele dintre materialele identificate în secțiunea 6,
îConsiderații specifice“ se poate face din țări cu GBR de
nivel III sau, în anumite cazuri, de nivel IV, cu condiția ca
controalele și cerințele specificate mai jos în secțiunile
corespunzătoare să fie aplicate. Pe lângă această excepție,
animalele nu trebuie să provină din țări cu GBR de nivel IV,
iar în cazul utilizării animalelor din categoria III, justificările
trebuie să fie furnizate întotdeauna.
3.2.1.2. Oi și capre (rumegătoare mici)

Au fost semnalate cazuri clinice de scrapie apărută în
mod natural într-un anumit număr de țări din întreaga lume.
Întrucât ESB la oi ar putea fi cu ușurință diagnosticată greșit
drept scrapie, ca o măsură de precauție, aprovizionarea cu
4)
5)

materiale derivate din rumegătoarele mici trebuie să țină cont
de prevalența celor două maladii — ESB și scrapie — în
țară și de țesuturile din care sunt obținute materialele.
Principiile referitoare la îcirezile de bovine cu risc neglijabil
de ESB (închise)“ (vezi secțiunea 3.2.2) pot fi, de asemenea,
aplicate în contextul rumegătoarelor mici, pentru a dezvolta
un cadru care să permită definirea statutului ESB al unei
turme de rumegătoare mici. În ceea ce privește oile, datorită
îngrijorării referitoare la posibilitatea apariției de ESB la oaie,
utilizarea unuia sau mai multor genotipuri, a căror rezistență
la infectarea cu ESB/scrapie a fost stabilită, va trebui luată în
considerare la stabilirea turmelor fără EST. Totuși,
sensibilitatea specifică a unui genotip nu a fost suficient
studiată la capre.
Materialele derivate de la rumegătoare mici trebuie să
provină de preferință din țări care au antecedente lungi de
absență a scrapiei, precum Noua Zeelandă sau Australia, ori
din turme dovedite că sunt fără EST. Dacă materialul este
de altă origine se va cere o justificare.
3.2.2. Cirezi de bovine cu risc de ESB neglijabil (închise)

Cea mai sigură aprovizionare se face din țări în care
prezența ESB este foarte puțin probabilă, adică țări cu GBR

http://www.oie.int
Comitetul Științific Director înființat prin Decizia Comisiei 97/404/CE trebuie să asiste Comisia pentru a obține cea mai bună consiliere
științifică posibilă cu privire la chestiunile referitoare la sănătatea consumatorilor. Din mai 2003, funcțiile sale au fost preluate de Agenția Europeană
pentru Siguranța Alimentelor (European Food Safety Agency = EFSA): http://www.efsa.eu.int.
6) http://europa.eu.int/comm/food/fs/sc/ssc/outcome en.html

MONITORUL OFICIAL AL ROMÂNIEI, PARTEA I, Nr. 835/10.X.2006
de nivel I. Alte țări pot avea sau au avut cazuri de ESB la un
moment dat, iar conceptul practic de îcirezi de bovine cu risc
neglijabil de ESB (închise)“ a fost dezvoltat de SSC și aprobat
de CPMP și CVMP. Criteriile referitoare la stabilirea și
menținerea unei îcirezi de bovine cu risc neglijabil de ESB
(închise)“ sunt specificate în opinia SSC din 22—23 iulie 19997).
Pentru moment nu este posibilă cuantificarea reducerii
riscului geografic al ESB la bovinele provenite din cirezi cu
risc de ESB neglijabil (închise). Această reducere a riscului
este totuși presupusă importantă. De aceea, aprovizionarea
din asemenea cirezi închise de bovine va trebui luată în
considerare la evaluarea riscului, împreună cu clasificarea
GBR a țării.
3.3. Părți de animale, lichide biologice și secreții utilizate ca materii de
start

La un animal infectat cu EST, diferitele organe și secreții
au un nivel de infecțiozitate variat8). Tabelele din anexa la
prezentul ghid9) rezumă datele actuale referitoare la repartiția
infecțiozității și a PrPSc la bovinele afectate de ESB și la oile
sau caprele afectate de scrapie.
Informațiile care figurează în tabele se bazează exclusiv
pe observațiile asupra maladiilor survenite natural sau prin
infecție experimentală primară pe cale orală (la bovine), dar
nu includ date legate de modelele care utilizează sușe de
EST adaptate la animalele experimentale, deoarece
fenotipurile de sușe care au suportat mai multe pasaje pot
diferi într-un mod semnificativ și imprevizibil de fenotipurile
maladiei naturale. Deoarece detectarea imunohistochimică
și/sau prin western blot a proteinelor gazde prost repliate
(PrPSc) s-a dovedit a fi un marker surogat al infecțiozității,
rezultatele determinării PrPSc au fost prezentate în paralel cu
datele biotestelor. Țesuturile sunt grupate în 3 categorii
majore de infecțiozitate, indiferent de stadiul bolii:
categoria A: țesuturi cu infecțiozitate ridicată: țesuturi ale
sistemului nervos central (SNC), care ating un titru ridicat de
infecțiozitate în ultimele stadii pentru toate EST, și anumite
țesuturi anatomic asociate cu SNC;
categoria B: țesuturi cu infecțiozitate scăzută: țesuturi
periferice care s-au dovedit pozitive pentru infecțiozitate
și/sau PrPSc în cel puțin o formă de EST;
categoria C: țesuturi fără infecțiozitate detectabilă: țesuturi
care au fost examinate pentru infecțiozitate, fără a se fi
detectat vreo infecțiozitate, și/sau pentru PrPSc, cu rezultate
negative.
Țesuturile din categoria A și substanțele derivate din ele
nu trebuie utilizate pentru fabricarea medicamentelor, decât
atunci când se justifică (vezi secțiunea 5).
Deși categoria de țesuturi cu risc scăzut (țesuturi din
categoria B) include aproape sigur unele țesuturi (de
exemplu sânge) care prezintă un risc mai scăzut decât altele
(de exemplu țesuturi limforeticulare), datele referitoare la
nivelurile de infecțiozitate ale acestor țesuturi sunt prea
limitate pentru a subîmpărți categoria în diferite niveluri de
risc. Este evident, de asemenea, că plasarea unui țesut dat
într-o categorie sau în alta poate fi specifică bolii sau speciei
și supusă revizuirii pe măsura apariției de noi date.
În ceea ce privește evaluarea riscului (vezi secțiunea 4),
fabricanții și/sau deținătorii/solicitanții autorizației de punere
pe piață trebuie să țină cont de tabelele de clasificare a
țesuturilor prevăzute în anexa la prezentul ghid10).

7

Categoriile prezentate în tabel au doar caracter orientativ
și este important să fie luate în considerare următoarele
aspecte:
— În anumite situații se poate produce o contaminare
încrucișată între țesuturi aparținând unor categorii diferite de
infecțiozitate. Riscul potențial va fi influențat de
circumstanțele în care au fost prelevate țesuturile, în special
prin contactul dintre unele țesuturi cu infecțiozitate scăzută
sau nedetectabilă (țesuturi din categoriile B și C) cu unele
țesuturi cu infecțiozitate crescută (țesuturi din categoria A).
Astfel, contaminarea încrucișată între anumite țesuturi poate
crește, de asemenea, dacă animalele infectate sunt
sacrificate cu ajutorul unui pistol cu tijă perforantă sau dacă
creierul și/sau măduva spinării sunt secționate cu fierăstrăul.
Riscul de contaminare încrucișată va fi redus dacă fluidele
biologice sunt recoltate cu lezarea minimă a țesuturilor, dacă
elementele celulare sunt îndepărtate și dacă sângele fetal
este colectat evitându-se orice contaminare cu țesuturi
materne sau fetale, cum ar fi placenta ori lichidele amniotic
și alantoidian. Pentru anumite țesuturi este foarte dificil sau
chiar imposibil de evitat o contaminare încrucișată cu țesuturi
din categoria A (de exemplu craniul). Acest aspect trebuie să
fie luat în considerare în evaluarea riscului.
— Pentru anumite clase de substanțe, tehnicile utilizate la
asomarea/sacrificarea animalului pot fi importante pentru
reducerea riscului potențial 11) , datorită probabilității de
răspândire a particulelor cerebrale în organele periferice, mai
ales în plămâni. Trebuie descrise tehnicile de asomare/
sacrificare, precum și procedurile de eliminare a țesuturilor
cu infecțiozitate crescută. Procedurile de prelevare a
țesuturilor/organelor animale utilizate și măsurile instaurate
pentru a se evita contaminarea încrucișată cu un material cu
risc ridicat trebuie să facă, de asemenea, obiectul unei
descrieri detaliate.
— Riscul de contaminare a țesuturilor sau organelor de
materiale din sistemul nervos central, sedii potențiale ale
unei infecțiozități ESB, datorat metodelor utilizate pentru
asomarea animalului cu ocazia sacrificării, depinde de
următorii factori:
— gradul de infecțiozitate relativă cu ESB în creierul
animalelor sacrificate;
— întinderea leziunilor cerebrale;
— diseminarea particulelor cerebrale în corpul animalului.
Acești factori trebuie luați în considerare împreună cu
clasificarea GBR a animalelor-sursă, cu vârsta animalelor în
cazul bovinelor și cu determinările post-mortem pe bovine
printr-o metodă validată.
Principiile fundamentale indicate mai sus pot fi, de
asemenea, aplicate oilor și caprelor.
Riscul datorat contaminării încrucișate va depinde de mai
mulți factori complementari incluzând:
— măsurile adoptate pentru a se evita contaminarea în
timpul prelevării țesuturilor (vezi mai sus);
— nivelul de contaminare (cantitatea de țesut
contaminant);
— cantitatea și tipul de materiale prelevate în același timp.
Producătorii sau solicitanții/deținătorii de autorizație de
punere pe piață trebuie să țină cont de riscul asociat
contaminării încrucișate.
3.4. Vârsta animalelor

Avându-se în vedere faptul că infecțiozitatea EST se
acumulează în timpul unei perioade de incubație de mai

7) Opinia științifică a SSC privind condițiile legate de îcirezile de bovine cu risc neglijabil de ESB (închise), adoptată la ședința din 22—23 iulie
1999, http://europa.eu.int/comm/food/fs/sc/ssc/out56 en.html.
8) Dacă trebuie să fie utilizate materiale din îspecii animale relevante pentru TSE“, trebuie luată în considerare utilizarea de materiale cu cea
mai scăzută categorie de risc.
9) Tabelele de clasificare a țesuturilor se bazează pe cele mai recente îGhiduri OMS privind encefalopatiile spongiforme transmisibile în
legătură cu produsele farmaceutice și biologice“ (februarie 2003), WHO/BCT/QSD/03.01.
10) Introducerea acestui sistem de clasificare a țesuturilor în 3 categorii nu invalidează evaluările riscului bazate pe clasificarea în 4 categorii
utilizată anterior, realizată pentru medicamentele autorizate.
11) Opinia SSC privind metodele de asomare și riscul de ESB (Riscul de diseminare a anumitor particule din creier în sânge și carcasă la
aplicarea anumitor metode de asomare), adoptat la ședința din 10—11 ianuarie 2002, http://europa.eu.int/comm/food/fs/sc/ssc/out245 en.pdf

8

MONITORUL OFICIAL AL ROMÂNIEI, PARTEA I, Nr. 835/10.X.2006

mulți ani, este mai prudent ca sursa de aprovizionare să fie
reprezentată de animale tinere.
3.5. Procedeul de fabricație

Evaluarea reducerii globale a riscului EST al unui
medicament trebuie să țină cont de măsurile de control
instituite privind:
— sursa de aprovizionare cu materii prime/de start; și
— procesul de fabricație.
Controlul surselor de aprovizionare este un criteriu foarte
important pentru a ajunge la o siguranță acceptabilă a
medicamentului, avându-se în vedere rezistența dovedită cu
documente a agenților EST față de cele mai multe proceduri
de inactivare.
Sistemele de asigurare a calității, cum ar fi certificarea
ISO 9000, HACCP 12) sau BPF, trebuie puse în aplicare
pentru a monitoriza procesul de producție și producția pe
serie (definirea seriei, separarea seriilor, curățenia între serii).
Trebuie puse în aplicare proceduri care să asigure
trasabilitatea, precum și autoverificarea și auditul furnizorilor
de materii prime/de start.
Anumite proceduri de producție pot contribui considerabil
la reducerea riscului de contaminare prin agenții EST, de
exemplu procedurile utilizate la fabricarea derivaților din seu
(vezi secțiunea 6). Cum procedee la fel de riguroase nu pot
fi aplicate la un număr mare de produse, procedeele care
implică o acțiune fizică, cum ar fi precipitarea sau filtrarea
pentru a elimina materiile bogate în prioni, sunt probabil mai
adecvate decât tratamentele chimice. Va trebui să fie
prezentată o descriere a procesului de fabricație, care
cuprinde controalele efectuate în cursul procesului de
fabricație, iar etapele care ar putea contribui la reducerea
sau eliminarea contaminării prin agenții EST vor trebui să fie
discutate. Oricând sunt implicate locații diferite de fabricație,
etapele efectuate în fiecare locație trebuie să fie clar
identificate. Măsurile puse în aplicare pentru a garanta
trasabilitatea fiecărui lot de producție de la materia-sursă
trebuie să fie descrise.
Procesul de curățenie. — Curățarea echipamentului de
procesare poate fi dificil de validat în ceea ce privește
eliminarea agenților EST. A fost semnalat faptul că după
expunerea la preparate cu titru ridicat în agenți EST, poate
rămâne o infecțiozitate decelabilă legată la suprafața oțelului
inoxidabil. Se estimează că eliminarea tuturor proteinelor
adsorbite prin utilizarea de dezinfectanți care eliberează
hidroxid de sodiu sau clor (de exemplu, clor 20.000 ppm
timp de o oră) constituie o abordare acceptabilă în cazul
aparatelor care nu pot fi înlocuite și au fost expuse la
materiale potențial contaminate. Dacă sunt utilizate materiale
din categoria A la fabricarea unui produs, trebuie să fie
folosite aparate dedicate, dacă nu se justifică altfel.
Dacă sunt utilizate materiale cu risc la fabricarea unui
medicament, procedurile de curățare, inclusiv măsurile de
control, trebuie puse în aplicare pentru a reduce riscul de
contaminare încrucișată între seriile de producție. Asemenea
proceduri sunt cu atât mai importante dacă materiale care
aparțin unor categorii diferite de risc sunt manipulate în
aceeași fabrică și cu același echipament.
Validarea eliminării/inactivării. — Studiile de validare a
procedurilor de eliminare/inactivare pentru EST sunt dificil de
interpretat, pentru că este necesar să se ia în considerare
natura materialului contaminat intenționat și relevanța lui
pentru situația reală, protocolul studiului (care include
reducerea de scală a procedeelor) și metoda de detectare a
agentului (dozare in vitro sau in vivo). Sunt necesare cercetări
suplimentare pentru a se ajunge la un acord privind
îpreparatul contaminat intenționat“ cel mai adecvat pentru
studiile de validare. De aceea, studiile de validare nu sunt
în general solicitate în prezent. Totuși, dacă se pretinde că
medicamentul este sigur în privința EST pe baza capacității
12)

proceselor de fabricație de a elimina sau inactiva agenții
EST, asemenea afirmații vor trebui justificate prin studii de
validare adecvate.
Pe lângă o aprovizionare corespunzătoare, fabricanții sunt
încurajați să-și continue investigațiile privind metodele de
eliminare și inactivare pentru a identifica etapele/procesele
care ar fi utile în asigurarea eliminării sau inactivării agenților
infecțioși ai EST. În orice caz, un proces de producție
trebuie elaborat, ori de câte ori este posibil, ținându-se cont
de informațiile disponibile privind metodele presupuse a fi
eficiente în inactivarea sau eliminarea agenților infecțioși ai
EST.
4.
Evaluarea riscului asociat materialelor sau
substanțelor utilizate în fabricarea și prepararea unui
medicament, în contextul conformității cu reglementările
Evaluarea riscului asociat EST trebuie să ia în
considerare cu atenție toți parametrii prezentați în
secțiunea 3.1 (Principii științifice pentru reducerea riscului).
După cum se indică în introducerea la prezentul ghid,
conformitatea cu reglementările se demonstrează printr-un
rezultat favorabil al evaluării riscului. Evaluările riscului,
conduse de către fabricanții și/sau deținătorii sau solicitanții
autorizației de punere pe piață, pentru diferite materiale sau
substanțe provenite din îspeciile animale relevante pentru
EST“, utilizate la fabricarea unui medicament, trebuie să
arate că țin cont de toți factorii de risc asociați cu EST și,
dacă este posibil, că riscul a fost redus la minimum prin
aplicarea principiilor descrise în prezentul ghid. Certificatele
de conformitate EST, eliberate de EDQM, pot fi utilizate de
către deținătorii sau solicitanții de autorizație de punere pe
piață ca bază a evaluărilor riscului.
O evaluare globală a riscului pentru un medicament,
condusă de către deținătorii sau solicitanții de autorizație de
punere pe piață, trebuie să țină cont de evaluările riscului
pentru fiecare dintre diferitele materiale care provin din
îspeciile de animale relevante pentru EST“ și, după caz, de
reducerea sau eliminarea agenților EST, prin etapele de
fabricație a substanței active și/sau a medicamentului finit.
Determinarea finală a conformității cu reglementările
rămâne la latitudinea autorității competente.
Revine fabricanților și/sau deținătorilor ori solicitanților
autorizației de punere pe piață a medicamentelor de uz
uman de a selecta și justifica măsurile de control utilizate
pentru un anumit derivat din îspecii de animale relevante
pentru EST“, ținând cont de stadiul științei și tehnologiei.
5. Evaluarea raportului risc/beneficiu
Pe lângă parametrii menționați în secțiunile 3 și 4, pentru
acceptarea unui medicament particular care conține materiale
derivate din îspeciile de animale relevante pentru EST“ sau
care ar putea să le conțină ca rezultat al procedeului de
fabricație, se va ține cont de următorii factori:
— calea de administrare a medicamentului;
— cantitatea de material de origine animală utilizată în
medicament;
— doza terapeutică maximă (doza zilnică și durata
tratamentului);
— utilizarea prevăzută a medicamentului și beneficiul său
clinic.
Dacă nu se justifică altfel, țesuturile cu infecțiozitate
ridicată (țesuturi din categoria A) și substanțele care derivă
din ele nu trebuie să fie utilizate la fabricarea medicamentelor,
a materialelor de start sau a produselor intermediare (inclusiv
substanțele active, excipienții și reactivii). Va trebui să fie
furnizată o justificare că niciun alt material nu poate fi
utilizat. În aceste circumstanțe excepționale și justificate,
utilizarea de țesuturi cu infecțiozitate ridicată va putea fi luată
în considerare pentru fabricarea substanțelor active, dacă
după efectuarea unei evaluări a riscului, așa cum se descrie
în secțiunea 4, și ținând cont de utilizarea clinică prevăzută,

Hazard Analysis Critical Control Point (Analiza riscurilor și controlul punctelor critice).

MONITORUL OFICIAL AL ROMÂNIEI, PARTEA I, Nr. 835/10.X.2006
poate fi prezentată o analiză pozitivă a raportului
risc/beneficiu de către solicitanții autorizației de punere pe
piață. Substanțele provenite din materiale din categoria A,
dacă utilizarea lor este justificată, trebuie să fie produse din
animale care provin din țări GBR I.
6. Considerații specifice
Următoarele materiale preparate din îspeciile de animale
relevante pentru EST“ sunt considerate în conformitate cu
prezentul ghid, cu condiția să corespundă cel puțin condițiilor
specificate mai jos. Informațiile relevante sau un certificat de
conformitate acordat de EDQM trebuie să fie furnizate de
către solicitantul/deținătorul autorizației de punere pe piață.
6.1. Colagen

Colagenul este un component proteic fibros al țesutului
conjunctiv al mamiferelor.
În ceea ce privește colagenul, documentele care
demonstrează conformitatea cu prezentul ghid trebuie să fie
furnizate ținându-se cont de dispozițiile indicate în
secțiunile 3—5. În plus, trebuie să fie luate în considerare
următoarele aspecte:
— pentru colagenul produs din oase, sunt aplicabile
condițiile specificate pentru gelatină (vezi mai jos);
— colagenul produs din țesuturi de tipul pieilor nu
prezintă, în general, risc măsurabil de EST, cu condiția ca
contaminarea prin materii potențial infectate, de exemplu
scurgerea sângelui și/sau a țesuturilor sistemului nervos
central, să fie evitată în timpul prelevării.
6.2. Gelatina

Gelatina este o proteină naturală, solubilă, gelifiantă sau
nu, obținută prin hidrolizarea parțială a colagenului produs
din oase, piele, tendoane ori mușchi de animale.
În ceea ce privește gelatina, documentele care
demonstrează conformitatea cu acest capitol trebuie să fie
furnizate ținându-se cont de dispozițiile indicate în
secțiunile 3—5. În plus, trebuie să fie luate în considerare
următoarele aspecte:
(i) Materialul-sursă utilizat
Gelatina utilizată în medicamente poate fi fabricată din
oase sau piele.
— Pielea ca material de start. — Pe baza cunoștințelor
actuale, pielea utilizată pentru producerea de gelatină
reprezintă un material-sursă mai sigur decât osul. Totuși este
foarte recomandabil să fie puse în aplicare măsuri care să
permită evitarea contaminării încrucișate cu materiale
potențial infectate cu ocazia prelevării.
— Oasele ca material de start. — Dacă sunt utilizate
oasele la fabricarea gelatinei, trebuie aplicate condiții de
producție mai stricte (vezi mai jos). În orice caz, eliminarea
craniului și a măduvei spinării din materialul de start este
considerată ca o primă măsură de precauție care afectează
în mare măsură siguranța produsului. Pe cât posibil, oasele
trebuie să provină din țări cu nivel GBR I sau II. Oasele
provenite din țări din categoria GBR III pot fi utilizate dacă
gelatina este fabricată în condițiile definite mai jos și dacă
vertebrele bovinelor cu vârsta peste 12 luni sunt eliminate
din materialele prime/de start13).
(ii) Metode de fabricație
În ceea ce privește gelatina obținută din piele, nu este
prevăzută nicio măsură specifică referitoare la condițiile de
procesare, cu condiția să fie puse în aplicare măsuri de
control pentru a evita o contaminare încrucișată, atât în
timpul prelevării pielii, cât și în timpul procesului de
fabricație.
Totuși, va trebui să se țină cont de modul de fabricare
când sunt utilizate oasele ca material de start.

9

— Oasele (inclusiv vertebrele) destinate producției de
gelatină, care utilizează tratament acid, trebuie să provină
numai din țări care aparțin categoriei GBR I sau II. Un
tratament alcalin suplimentar (pH 13,1 oră) al oaselor/oseinei
poate crește suplimentar siguranța relativă la EST a gelatinei
de os obținute prin tratament acid.
Pentru oasele care provin dintr-o țară de categorie GBR III
se va aplica procedeul alcalin. Totuși, această metodă de
fabricație este opțională pentru oasele provenite din țări de
categorie GBR I și II.
— Pentru un procedeu tipic de fabricație alcalină, oasele
sunt fin măcinate, degresate cu apă fierbinte și
demineralizate cu acid clorhidric diluat (la o concentrație
minimă de 4% și pH < 1,5), cel puțin două zile, pentru a
produce oseină. Urmează apoi un tratament alcalin cu o
soluție saturată de var (hidroxid de calciu) (pH minim 12,5)
pentru o perioadă de cel puțin 20 de zile. Gelatina este
extrasă, spălată, filtrată și concentrată. O etapă de încălzire
instantanee (sterilizare) se aplică la 138—140șC, timp de
4 secunde. Gelatina din piele de bovine poate fi și ea produsă
prin procedeul alcalin. Oasele de bovine pot fi tratate și
printr-un procedeu acid. Etapa tratamentului cu hidroxid de
calciu este în acest caz înlocuită cu un pretratament acid,
timp în care oseina este îmbibată peste noapte la pH < 4.
6.3. Derivați din sânge bovin

Serul fetal bovin este în mod curent utilizat pentru
culturile de celule. Serul fetal bovin va trebui să fie obținut
din fetuși prelevați în abatoare de la vaci sănătoase și apte
pentru consum uman; va fi prelevată totalitatea uterului și
sângele fetal se va recolta într-un spațiu sau o zonă
dedicată, prin puncție cardiacă, într-un sistem de colectare
închis, utilizându-se tehnici aseptice.
Serul de vițel nou-născut este obținut din viței cu vârsta
de până la 20 de zile, iar serul de vițel, din animale cu
vârsta de până la 12 luni. În cazul serului bovin provenit
dintr-un donator, cu condiția ca acesta să provină de la
animale cu vârsta mai mică de 36 de luni, statutul EST al
cirezii donatoare va trebui să fie bine definit și dovedit prin
documente. În toate cazurile, serul va fi prelevat, potrivit
protocoalelor specificate, de către personal calificat în aceste
proceduri, pentru a preveni contaminarea încrucișată cu
țesuturi cu risc ridicat.
În ceea ce privește derivatele din sânge bovin,
documentele care demonstrează conformitatea cu prezentul
ghid trebuie să fie furnizate ținându-se cont de dispozițiile
specificate în secțiunile 3—5. În plus, următoarele aspecte
trebuie luate în considerare:
(i) Trasabilitatea
Trasabilitatea până la abatorul de origine trebuie să fie
asigurată pentru fiecare serie de ser sau plasmă. Abatoarele
trebuie să dețină liste disponibile de ferme din care provin
animalele. Dacă serul este produs din animale vii,
documentele de trasabilitate care garantează determinarea
fermelor de origine trebuie să fie disponibile pentru fiecare
serie de ser.
(ii) Originea geografică
Deși infecțiozitatea țesuturilor asociată cu ESB la bovine
este mai limitată față de scrapie la oi și capre, ca o măsură
de precauție, sângele bovin trebuie să provină din țări
clasificate GBR I sau II, dacă nu se justifică altfel.
(iii) Metode de asomare
Dacă materialul este prelevat de la animale sacrificate în
abator, metoda de sacrificare este importantă pentru a
garanta siguranța materialului. S-a demonstrat că asomarea
cu un pistol cu bolț captiv, cu sau fără spinalizare, ori cu
ajutorul unui pistol pneumatic, mai ales dacă injectează aer,

13) Regulamentul CE nr. 1774/2002 al Parlamentului European și al Consiliului stabilind norme sanitare privind subprodusele animale nedestinate
consumului uman se va aplica, dacă nu se justifică altfel. În ceea ce privește fabricarea gelatinei și a colagenului sau importul materiei prime pentru o
asemenea fabricare pentru utilizarea în produsele farmaceutice, se vor utiliza numai materii din animale apte pentru consumul uman. Utilizarea vertebrelor
provenite de la asemenea animale din țările de categoria II, care, conform evaluării riscului, este sigură, va continua să fie permisă.

10

MONITORUL OFICIAL AL ROMÂNIEI, PARTEA I, Nr. 835/10.X.2006

poate distruge creierul și disemina materie cerebrală în fluxul
sanguin. Riscul poate fi considerat neglijabil în cazul utilizării
unui pistol nepenetrabil sau în cazul asomării prin
electronarcoză14). De aceea, metodele de asomare trebuie să
fie descrise pentru procedeul de prelevare a sângelui bovin.
Dacă este autorizată sursa de aprovizionare din țări unde
au fost detectate cazuri de ESB (GBR III), va trebui utilizat
pentru asomare un asomator nepenetrabil.
6.4. Derivați din seu

Seul este grăsimea obținută din țesuturi, inclusiv zonele
subcutanate, abdominale și intermusculare și oasele. Seul
utilizat ca material de start pentru fabricarea derivaților din
seu trebuie să provină din materiale de categoria 3 sau
echivalent, așa cum este definit în Regulamentul (CE)
nr. 1.774/200215) al Parlamentului European și al Consiliului
la 3 octombrie 2002, care stabilește regulile aplicabile
subproduselor animale nedestinate consumului uman.
Derivații din seu, precum glicerolul și acizii grași, fabricați
din seu prin procedee riguroase, au făcut obiectul unor
considerații specifice ale CPMP și CVMP și este puțin
probabil să fie infecțioși. Din acest motiv, asemenea
materiale fabricate în condiții cel puțin la fel de riguroase ca
acelea menționate mai jos vor fi considerate ca fiind în
conformitate cu prezentul ghid, oricare ar fi originea lor
geografică sau natura țesuturilor din care provin derivații de
seu. Exemple de proceduri riguroase sunt:
— transesterificarea sau hidroliza sub presiune, la o
temperatură de cel puțin 200șC, timp de cel puțin 20 de
minute (pentru producția glicerolului, a acizilor grași și a
esterilor acizilor grași);
— saponificarea cu o soluție de NaOH 12 M (pentru
producția glicerolului și a săpunului):
— producția pe serii: la o temperatură de cel puțin
95șC, timp de cel puțin 3 ore;
— producția continuă: la o temperatură de cel puțin
140șC, sub presiune timp de cel puțin 8 minute
sau echivalent;
— distilare la o temperatură de 200șC.
Este puțin probabil ca derivații din seu fabricați în aceste
condiții să prezinte vreun risc EST și vor fi de aceea
considerați ca fiind în conformitate cu prezentul ghid.
În cazul derivaților din seu produși în alte condiții, trebuie
demonstrată conformitatea cu prezentul ghid.
6.5. Cărbune animal

Cărbunele animal este preparat prin carbonizarea
țesuturilor animale, precum oasele, la temperaturi mai mari
de 800șC. Dacă nu se justifică altfel, materialul de start
pentru fabricarea cărbunelui animal trebuie să fie din
categoria 3 sau echivalentă, în conformitate cu definiția din
Regulamentul (CE) nr. 1.774/2002 al Parlamentului European
și al Consiliului din 3 octombrie 2002, care stabilește regulile
aplicabile subproduselor animale nedestinate consumului
uman. Oricare ar fi originea lor geografică sau natura
țesuturilor din care provin, în scopul conformității cu
reglementările, cărbunele animal va trebui considerat în
conformitate cu prezentul ghid.
Este puțin probabil ca, fiind fabricat în aceste condiții,
cărbunele animal să prezinte un oarecare risc EST și va fi
de aceea considerat ca fiind în conformitate cu prezentul

ghid. Pentru cărbunele animal produs în alte condiții, trebuie
demonstrată conformitatea cu prezentul ghid.
6.6. Lapte și derivate din lapte

În baza cunoștințelor științifice actuale și oricare ar fi
originea lui geografică, este puțin probabil ca laptele să
prezinte vreun risc de contaminare prin agenții EST.
Anumite materiale, printre care lactoza, sunt extrase din
zer, lichidul provenit din coagularea laptelui în producția de
brânză. Coagularea poate implica utilizarea cheagului de
vițel, un extract din abomasum sau cheag obținut de la alte
rumegătoare. CPMP și CVMP au efectuat o evaluare a
riscului asociat lactozei și altor derivați ai zerului produși
utilizând cheagul de vițel și au concluzionat că riscul de EST
este neglijabil dacă cheagul de vițel este produs în
conformitate cu procedura descrisă în raportul de evaluare a
riscului16). Concluzia a fost girată de SSC17), care a efectuat,
de asemenea, o evaluare a riscului de EST asociat
cheagului în general18).
Este puțin probabil ca derivatele din lapte, fabricate în
condițiile de mai jos, să prezinte un oarecare risc EST și vor
fi de aceea considerate ca fiind în conformitate cu prezentul
ghid:
— laptele provine de la animale sănătoase, în aceleași
condiții ca și laptele colectat pentru consumul uman; și
— niciun alt produs provenit de la rumegătoare, cu
excepția cheagului de vițel, nu este utilizat în prepararea
acestor derivate (de exemplu, cazeină hidrolizată de enzime
pancreatice).
În cazul derivatelor din lapte obținute prin alte procedee
sau utilizându-se cheaguri provenind de la alte specii de
rumegătoare, trebuie demonstrată conformitatea cu prezentul
ghid.
6.7. Derivate din lână

Derivatele din lână și din păr de rumegătoare, cum ar fi
lanolina și alcoolii de lână derivați din păr, trebuie să fie
considerate ca fiind în conformitate cu prezentul ghid, cu
condiția ca lâna și părul să fie prelevate de la animale vii.
Este puțin probabil ca derivatele din lână obținute din
lâna prelevată de la animale sacrificate, declarate apte
pentru consumul uman, și al căror proces de fabricație (pH,
temperatură și durata tratamentului) satisface cel puțin una
dintre condițiile de tratament stipulate mai jos să prezinte
vreun risc EST și vor fi de aceea considerate ca fiind în
conformitate cu prezentul ghid:
— tratament la pH ≥ 13 (inițial; corespunzător unei
concentrații a NaOH de cel puțin 0,1 M), la o temperatură
≥ 60șC, timp de cel puțin o oră, efectuat în mod normal în
timpul fazei de reflux a tratamentului alcalin organic;
— distilare moleculară la o temperatură ≥ 220șC, sub
presiune scăzută.
În cazul derivatelor din lână produse în alte condiții,
trebuie demonstrată conformitatea cu prezentul ghid.
6.8. Aminoacizi

Aminoacizii pot fi obținuți prin hidroliza materialelor
provenite din diverse surse.

14) Opinia SSC privind metodele de asomare și riscul ESB (Riscul de diseminare de particule cerebrale în sânge și carcasă la aplicarea
anumitor metode de asomare), adoptat la ședința din 10—11 ianuarie 2002, http://europa.eu.int/comm/food/fs/sc/ssc/out245_en.pdf.
15) OJ L 273, 10.10.2002, p. 1.
16) Comitetul pentru Medicamente Brevetate și Grupul său de lucru pentru biotehnologie au realizat o evaluare a riscului lactozei preparate
utilizând cheag de vițel. Evaluarea riscului a inclus sursa de animale, excizia abomasumurilor și existența unor proceduri bine definite de asigurare a
calității. Calitatea oricăror substituenți de lapte utilizați ca furaj pentru animalele de la care sunt obținute abomasumurile este deosebit de importantă.
Raportul poate fi accesat la http://www.emea.eu.int.
17) Declarație provizorie privind siguranța cheagului de vițel pentru fabricarea lactozei, adoptată de SSC la ședința sa din 4—5 aprilie 2002
(http://europa.eu.int/comm/food/fs/sc/ssc/out255_en.pdf).
18) SSC a emis o opinie privind siguranța cheagului animal în privința riscurilor de EST animale, și în special ESB, adoptată la ședința sa din
16 mai 2002 (http://europa.eu.int/comm/food/fs/sc/ssc/out265_en.pdf).

MONITORUL OFICIAL AL ROMÂNIEI, PARTEA I, Nr. 835/10.X.2006
Dacă nu se justifică altfel, materialul de start pentru
fabricarea aminoacizilor trebuie să fie din categoria 3 sau
echivalentă, în conformitate cu definiția Regulamentului (CE)
nr. 1.774/2002 al Parlamentului European și al Consiliului din
3 octombrie 2002, care stabilește regulile aplicabile
subproduselor animale nedestinate consumului uman.
Este puțin probabil ca aminoacizii preparați în condițiile de
tratament următoare, în conformitate cu Decizia Comisiei
98/256/CE 19) și cu Decizia Comisiei 2001/376/CE 20) , să
prezinte un oarecare risc EST și vor fi de aceea considerați
ca fiind în conformitate cu prezentul ghid:
— aminoacizii produși din piele sunt obținuți printr-un
procedeu care implică o expunere a materialului la un pH de 1-2,
19)
20)

11

apoi la un pH mai mare de 11, urmată de un tratament
termic la o temperatură de 140șC timp de 30 de minute, la
o presiune de 3 bari;
— aminoacizii sau peptidele rezultate trebuie să fie filtrați
după producere; și
— este efectuată o analiză utilizându-se o metodă
sensibilă și validată pentru a controla absența oricărei
macromolecule intacte reziduale, cu o limită fixată
corespunzătoare.
Conformitatea cu prezentul ghid a aminoacizilor preparați
în alte condiții trebuie să fie demonstrată.

OJ L 113, 15.4.1998, p. 32.
OJ L 132, 15.5.2001, p. 17.
ANEXĂ*)
la ghid

*) Anexa la ghid este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 835/10.X.2006

MONITORUL OFICIAL AL ROMÂNIEI, PARTEA I, Nr. 835/10.X.2006

13

14

MONITORUL OFICIAL AL ROMÂNIEI, PARTEA I, Nr. 835/10.X.2006

15

MONITORUL OFICIAL AL ROMÂNIEI, PARTEA I, Nr. 835/10.X.2006

ACTE

ALE

CAMEREI

FINANCIARI

DIN

AUDITORILOR
ROMÂNIA

CAMERA AUDITORILOR FINANCIARI DIN ROMÂNIA

HOTĂRÂRE
privind periodicitatea desfășurării congreselor profesiei de auditor financiar din România
În temeiul prevederilor art. 26 alin. (1) lit. c) și d) și alin. (2), precum și ale art. 29 alin. (1) lit. c) din
Regulamentul de organizare și funcționare a Camerei Auditorilor Financiari din România, aprobat prin Hotărârea
Guvernului nr. 983/2004, publicată în Monitorul Oficial al României, Partea I, nr. 634 din 13 iulie 2004, cu modificările și
completările ulterioare,
Consiliul Camerei Auditorilor Financiari din România, întrunit în ședința din 20 septembrie 2006, h o t ă r ă ș t e :
Art. 1. — Se organizează Congresul profesiei de auditor
financiar din România, la un interval de 2 ani și jumătate.
Art. 2. — Primul Congres al profesiei de auditor
financiar din România va avea loc în perioada 26—27
octombrie 2006, cu ocazia Zilei Naționale a Auditorului
Financiar din România.

Art. 3. — Prezenta hotărâre se va publica în Monitorul
Oficial al României, Partea I, potrivit prevederilor art. 6
alin. (5) din Ordonanța de urgență a Guvernului
nr.

75/1999

privind

activitatea

republicată, cu modificările ulterioare.

Președintele Camerei Auditorilor Financiari din România,
Ion Mihăilescu

București, 20 septembrie 2006.
Nr. 72.

de

audit

financiar,

16

MONITORUL OFICIAL AL ROMÂNIEI, PARTEA I, Nr. 835/10.X.2006

ACTE ALE BĂNCII NAȚIONALE
A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință a Băncii Naționale
a României valabil în luna octombrie 2006
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și
monetare recente,
Banca Națională a României h o t ă r ă ș t e :
Articol unic. — Pentru luna octombrie 2006, nivelul ratei dobânzii de
referință a Băncii Naționale a României este de 8,75% pe an.
p. Președintele Consiliului de administrație al Băncii Naționale a României,
Florin Georgescu
București, 2 octombrie 2006.
Nr. 19.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 835/10.X.2006 conține 16 pagini.

Prețul: 1,15 lei

&JUYDGY|120112]
ISSN 1453—4495

