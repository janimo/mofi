Anul 174 (XVIII) — Nr. 327

PARTEA

I

Marți, 11 aprilie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.

LEGI ȘI DECRETE
84.

379.

— Lege pentru aprobarea Ordonanței de urgență
a Guvernului nr. 152/2005 privind prevenirea și
controlul integrat al poluării ....................................
— Decret privind promulgarea Legii pentru
aprobarea Ordonanței de urgență a Guvernului
nr. 152/2005 privind prevenirea și controlul integrat
al poluării .................................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
75.
2–3

4

DECIZII ALE CURȚII CONSTITUȚIONALE
Decizia nr. 214 din 7 martie 2006 referitoare la excepția
de neconstituționalitate a prevederilor art. 83
alin. (3) fraza finală, ale art. 84 alin. (2) fraza
finală și ale art. 85 alin. (1) prima frază și a doua
din Ordonanța de urgență a Guvernului
nr. 194/2002 privind regimul străinilor în România

Pagina

232.

— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare ce
stabilește criterii pentru zonare și supraveghere
oficială ca urmare a suspiciunii sau confirmării
anemiei infecțioase a somonului ............................

7–15

— Ordin al ministrului agriculturii, pădurilor și
dezvoltării rurale privind completarea anexei la
Ordinul ministrului agriculturii, pădurilor și
dezvoltării rurale nr. 149/2005 pentru aprobarea
Listei cuprinzând agențiile autorizate de clasificare
a carcaselor de porcine, bovine și ovine, cu
completările ulterioare .............................................

16

´
4–6

Rectificări .............................................................................

16

2

MONITORUL OFICIAL AL ROMÂNIEI, PARTEA I, Nr. 327/11.IV.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 152/2005
privind prevenirea și controlul integrat al poluării
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 152 din 10 noiembrie 2005 privind
prevenirea și controlul integrat al poluării, publicată în
Monitorul Oficial al României, Partea I, nr. 1.078 din
30 noiembrie 2005, cu următoarele modificări și completări:
1. La articolul 2 alineatul (1), literele c), l) și p) vor avea
următorul cuprins:
îc) cele mai bune tehnici disponibile — stadiul de
dezvoltare cel mai avansat și eficient, înregistrat în
dezvoltarea unei activități și a modurilor de exploatare, care
demonstrează posibilitatea practică a tehnicilor specifice de
a constitui referința pentru stabilirea valorilor limită de
emisie în scopul prevenirii poluării, iar în cazul în care
acest fapt nu este posibil, pentru a reduce în ansamblu
emisiile și impactul asupra mediului în întregul său:
— tehnicile se referă deopotrivă la tehnologia utilizată și
la modul în care instalația este proiectată, construită,
întreținută, exploatată, precum și la scoaterea din funcțiune
a acesteia și remedierea amplasamentului, potrivit legislației
în vigoare;
— disponibile se referă la acele tehnici care au
înregistrat un stadiu de dezvoltare ce permite aplicarea lor
în sectorul industrial respectiv, în condiții economice și
tehnice viabile, luându-se în considerare costurile și
beneficiile, indiferent dacă aceste tehnici sunt sau nu
utilizate ori realizate la nivel național, cu condiția ca aceste
tehnici să fie accesibile operatorului;
— cele mai bune se referă la cele mai eficiente tehnici
pentru atingerea în ansamblu a unui nivel ridicat de
protecție a mediului în întregul său. În determinarea celor
mai bune tehnici disponibile trebuie luate în considerare, în
special, elementele prevăzute în anexa nr. 3;
..........................................................................................
l) modificarea în exploatare — o schimbare a caracteristicilor
sau a funcționării instalației ori o extindere a acesteia, care
poate avea efecte asupra mediului;
...........................................................................................
p) valorile limită de emisie (VLE) — masa, exprimată prin
parametrii specifici, concentrația și/sau nivelul unei emisii
care nu trebuie depășite în cursul uneia sau mai multor
perioade de timp.
Valorile limită de emisie mai pot fi stabilite și pentru
anumite grupe, familii sau categorii de substanțe, în special
pentru cele menționate în anexa nr. 2. Valorile limită de

emisie pentru substanțe se aplică, în mod normal, în
punctul în care emisia părăsește instalația, la această
determinare neluându-se în considerare nici o diluție. La
stabilirea valorilor limită de emisie ale instalației pentru
evacuările indirecte în apă se poate lua în considerare
efectul unei stații de epurare a apelor uzate, cu condiția
garantării unui nivel echivalent de protecție a mediului ca
un întreg și acest fapt să nu determine niveluri mai ridicate
de poluare a mediului, cu respectarea prevederilor privind
evacuarea de substanțe periculoase în apă și a altor
prevederi legale în vigoare;“.
2. La articolul 3, alineatul (1) va avea următorul cuprins:
îArt. 3. — (1) Autoritatea competentă ia toate măsurile
pentru ca în exploatarea instalației operatorul să respecte
principiile generale de bază, astfel încât:
a) să se prevină poluarea în special prin aplicarea celor
mai bune tehnici disponibile;
b) să nu se producă nici o poluare semnificativă;
c) să fie evitată producerea de deșeuri, potrivit
prevederilor legale în vigoare; în cazul în care se produc
deșeuri, ele sunt valorificate, iar dacă acest lucru este
imposibil tehnic sau economic, sunt eliminate, astfel încât
să se evite sau să se reducă orice impact asupra mediului;
d) să se utilizeze eficient energia;
e) să fie luate măsurile necesare pentru prevenirea
accidentelor și limitarea consecințelor acestora;
f) să fie luate măsurile necesare pentru ca în cazul
încetării definitive a activității să se evite orice risc de
poluare și să se readucă amplasamentul la o stare
satisfăcătoare.“
3. După articolul 4 se introduce un nou articol, articolul 41,
cu următorul cuprins:
îArt. 41. — (1) Autoritatea competentă emite autorizația
integrată de mediu, care conține condiții ce garantează
respectarea prevederilor prezentei ordonanțe de urgență și
a celorlalte prevederi legale, în caz contrar trebuie să
refuze emiterea autorizației integrate de mediu.
(2) Autorizațiile integrate de mediu emise, precum și
cele revizuite trebuie să cuprindă detalii cu privire la
măsurile adoptate pentru protecția aerului, apei și solului,
potrivit prevederilor prezentei ordonanțe de urgență.“

MONITORUL OFICIAL AL ROMÂNIEI, PARTEA I, Nr. 327/11.IV.2006
4. La articolul 9, alineatele (5) și (6) vor avea următorul
cuprins:
î(5) Dacă este cazul, valorile limită de emisie prevăzute
la alin. (3) pot fi suplimentate sau înlocuite prin parametri
sau măsuri tehnice echivalente.
(6) Pentru instalațiile în care se desfășoară activitățile
prevăzute în anexa nr. 1 la pct. 6.6, valorile limită de
emisie prevăzute la alin. (3)—(5) iau în considerare
aspectele practice caracteristice acestor categorii de
instalații.“
5. Articolul 16 va avea următorul cuprins:
îArt. 16. — Autoritatea publică centrală pentru protecția
mediului poate stabili, după caz, pentru anumite categorii
de instalații, cerințe speciale, ca reguli general obligatorii,
fără a mai fi necesară includerea acestora în autorizațiile
integrate de mediu, în condițiile garantării unei abordări
integrate și asigurării unui nivel ridicat echivalent de
protecție a mediului în întregul său.“
6. La articolul 25, literele a) și b) vor avea următorul
cuprins:
îa) poluarea produsă de instalație este semnificativă,
astfel încât necesită revizuirea valorilor limită de emisie
existente sau includerea de noi astfel de valori limită de
emisie în autorizația integrată de mediu;
b) schimbările substanțiale ale celor mai bune tehnici
disponibile fac posibilă reducerea semnificativă a emisiilor
fără a impune costuri excesive;“.
7. La articolul 26, alineatul (2) va avea următorul
cuprins:
î(2) În situația prevăzută la alin. (1) autoritatea
competentă revizuiește, după caz, autorizația integrată de
mediu sau condițiile prevăzute în aceasta.“
8. La articolul 29, alineatul (1) va avea următorul
cuprins:
îArt. 29. — (1) Raportarea implementării prevederilor
prezentei ordonanțe de urgență și eficacitatea sa
comparată efectiv cu alte instrumente pentru protecția
mediului se stabilesc potrivit prevederilor legislației naționale
în vigoare.“
9. La articolul 32, alineatul (4) va avea următorul
cuprins:
î(4) Accesul publicului la informație, prevăzut la
alin. (1)—(3) și la art. 33, se realizează potrivit prevederilor
Legii nr. 86/2000 pentru ratificarea Convenției privind
accesul la informație, participarea publicului la luarea
deciziei și accesul la justiție în probleme de mediu,

3

semnată la Aarhus la 25 iunie 1998, publicată în Monitorul
Oficial al României, Partea I, nr. 224 din 22 mai 2000, și
cu respectarea prevederilor art. 11 alin. (1) lit. b)—e),
art. 12, 14 și ale art. 15 alin. (1) din Hotărârea Guvernului
nr. 878/2005 privind accesul publicului la informația privind
mediul, publicată în Monitorul Oficial al României, Partea I,
nr. 760 din 22 august 2005.“
10. Articolul 33 va avea următorul cuprins:
îArt. 33. — Autoritatea competentă informează publicul,
conform procedurilor specifice, asupra deciziei luate și pune
la dispoziție acestuia următoarele informații:
a) conținutul deciziei și o copie a autorizației integrate
de mediu, precum și orice condiții sau modificări aduse
autorizației integrate de mediu;
b) motivele și considerațiile pe care se întemeiază
decizia, în urma examinării opiniilor și comentariilor
exprimate de publicul interesat, incluzând și informațiile
referitoare la procedura de participare a publicului;
c) procedura de revizuire prevăzută la art. 34 și 35.“
11. La articolul 34, alineatele (1) și (3) vor avea
următorul cuprins:
îArt. 34. — (1) Orice persoană care face parte din
publicul interesat și care are un interes legitim sau se
consideră lezată într-un drept al său se poate adresa
instanței de contencios administrativ competente pentru a
contesta, din punct de vedere procedural sau substanțial,
deciziile, actele sau omisiunile care fac obiectul participării
publicului, prevăzute de prezenta ordonanță de urgență, cu
respectarea dispozițiilor Legii contenciosului administrativ
nr. 554/2004, publicată în Monitorul Oficial al României,
Partea I, nr. 1.154 din 7 decembrie 2004, cu modificările
ulterioare.
..............................................................................................
(3) Soluționarea cererii se face potrivit dispozițiilor Legii
nr. 554/2004, cu modificările ulterioare.“
12. La articolul 36, litera b) a alineatului (1) și alineatul (2)
vor avea următorul cuprins:
îb) obligația operatorului de a întocmi un plan de
acțiuni, în vederea obținerii autorizației integrate de mediu;
............................................................................................
(2) Faptele prevăzute la alin. (1) lit. c)—e) se
sancționează și cu suspendarea autorizației integrate de
mediu potrivit Ordonanței de urgență a Guvernului
nr. 195/2005 privind protecția mediului, publicată în
Monitorul Oficial al României, Partea I, nr. 1.196 din
30 decembrie 2005.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

LUCIAN AUGUSTIN BOLCAȘ

NICOLAE VĂCĂROIU

București, 5 aprilie 2006.
Nr. 84.

4

MONITORUL OFICIAL AL ROMÂNIEI, PARTEA I, Nr. 327/11.IV.2006
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 152/2005 privind prevenirea
și controlul integrat al poluării
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru aprobarea Ordonanței de
urgență a Guvernului nr. 152/2005 privind prevenirea și controlul integrat al
poluării și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 3 aprilie 2006.
Nr. 379.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 214
din 7 martie 2006

referitoare la excepția de neconstituționalitate a prevederilor art. 83 alin. (3) fraza finală,
ale art. 84 alin. (2) fraza finală și ale art. 85 alin. (1) prima frază și a doua din Ordonanța de urgență
a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 83 alin. (3) fraza finală, ale art. 84
alin. (2) fraza finală și ale art. 85 alin. (1) prima frază și a
doua din Ordonanța de urgență a Guvernului nr. 194/2002
privind regimul străinilor în România, excepție ridicată de
Kenan Kaya în Dosarul nr. 3.357/2005 al Curții de Apel

București — Secția a VIII-a de contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 1 noiembrie 2005, pronunțată în
Dosarul nr. 3.357/2005, Curtea de Apel București — Secția
a VIII-a de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 83 alin. (3), ale art. 84 alin. (2) și ale
art. 85 alin. (1) din Ordonanța de urgență a Guvernului
nr. 194/2002 privind regimul străinilor în România.

MONITORUL OFICIAL AL ROMÂNIEI, PARTEA I, Nr. 327/11.IV.2006
Excepția de neconstituționalitate a fost invocată de Kenan
Kaya într-o cauză de contencios administrativ având ca
obiect soluționarea plângerii împotriva măsurii de declarare
ca indezirabil a acestuia.
În motivarea excepției de neconstituționalitate se
susține că prevederile art. 83 alin. (3) fraza finală și ale
art. 84 alin. (2) din Ordonanța de urgență a Guvernului
nr. 194/2002 contravin, în principal, dispozițiilor art. 21 și
celor ale art. 126 din Constituție, precum și celor ale art. 8
și 13 din Convenția pentru apărarea drepturilor omului și a
libertăților fundamentale, iar subsecvent prevederilor
constituționale ale art. 18, 22, 23 și 24 și celor
convenționale ale art. 2, 3 și 5. De asemenea, se
consideră că prevederile de lege criticate încalcă și
dispozițiile constituționale ale art. 16 alin. (1) și pe cele ale
art. 14 din convenția amintită, întrucât instituie o
discriminare pe criteriul cetățeniei în exercitarea și apărarea
drepturilor consacrate de art. 21, 24 și 126 alin. (6) din
Constituție și de art. 6, 8 și 13 din Convenția pentru
apărarea drepturilor omului și a libertăților fundamentale. În
ceea ce privește dispozițiile art. 85 alin. (1) prima frază și
a doua din Ordonanța de urgență a Guvernului
nr. 194/2002, autorul excepției susține că sunt contrare
prevederilor constituționale ale art. 11, 18, 21 și 24, prin
raportare la cele ale art. 22, 23, 24 și 53 din Constituție,
precum și dispozițiilor art. 1, 5, 6 și 13 din Convenția
pentru apărarea drepturilor omului și a libertăților
fundamentale, prin raportare la cele ale art. 2, 3, 5, 8 și
14 din aceeași convenție.
Curtea de Apel București — Secția a VIII-a de
contencios administrativ și fiscal apreciază că excepția de
neconstituționalitate a dispozițiilor art. 83 alin. (3) fraza
finală și ale art. 85 alin. (1) din Ordonanța de urgență a
Guvernului nr. 194/2002 este neîntemeiată. Referitor la
prevederile art. 84 alin. (2) din ordonanță consideră că, îîn
măsura în care judecătorul învestit cu soluționarea cererii
nu are acces la datele și informațiile care constituie
motivele ordonanței de declarare a străinului ca indezirabil
și la dovezile relevante, liberul acces la justiție ar putea fi
golit de conținut“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul susține că excepția de neconstituționalitate nu
este întemeiată, invocând considerentele reținute de Curtea
Constituțională în motivarea Deciziei nr. 342 din
16 septembrie 2003, publicată în Monitorul Oficial al
României, Partea I, nr. 755 din 28 octombrie 2003.
Totodată, arată că prin Hotărârea din 5 octombrie 2000,
pronunțată în Cauza Maaouia împotriva Franței, Curtea
Europeană a Drepturilor Omului a statuat că îdeciziile
privind intrarea, șederea și expulzarea străinilor nu privesc
drepturile și obligațiile civile ale reclamantului și nici
acuzații de natură penală, în sensul art. 6 paragraful 1 din

5

Convenție, în consecință, art. 6 paragraful 1 nu este
aplicabil cauzei“.
Avocatul Poporului apreciază că excepția este
neîntemeiată. Arată că textele de lege criticate sunt
conforme atât prevederilor constituționale, cât și celor
convenționale invocate de autorul excepției, precizând însă
că prevederile art. 52 alin. (2) din Constituție nu au
incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 83 alin. (3) fraza finală, ale art. 84 alin. (2)
fraza finală și ale art. 85 alin. (1) prima frază și a doua
din Ordonanța de urgență a Guvernului nr. 194/2002
privind regimul străinilor în România, republicată în
Monitorul Oficial al României, Partea I, nr. 201 din
8 martie 2004. Prevederile de lege criticate au următorul
conținut:
— Art. 83 alin. (3) fraza finală: î[...] Atunci când
declararea străinului ca indezirabil se întemeiază pe rațiuni de
siguranță națională, în conținutul ordonanței nu vor fi
menționate motivele care stau la baza acestei decizii.“;
— Art. 84 alin. (2) fraza finală: î[...] Asemenea date și
informații nu pot fi, sub nici o formă, direct sau indirect, aduse
la cunoștința străinului declarat indezirabil.“;
— Art. 85 alin. (1) prima frază și a doua: îOrdonanța de
declarare ca indezirabil poate fi atacată de străinul împotriva
căruia a fost dispusă, în termen de 5 zile lucrătoare de la data
comunicării, la Curtea de Apel București. Instanța se pronunță
în termen de 3 zile de la data primirii cererii. [...]“
În opinia autorului excepției de neconstituționalitate
textele de lege criticate contravin prevederilor
constituționale ale art. 11 — îDreptul internațional și dreptul
intern“, ale art. 16 alin. (1) referitor la egalitatea cetățenilor
în fața legii și a autoritățior publice, ale art. 18 —
îCetățenii străini și apatrizii“, ale art. 21 — îAccesul liber la
justiție“, ale art. 22 — îDreptul la viață și la integritate fizică și
psihică“, ale art. 23 — îLibertatea individuală“, ale art. 24
— îDreptul la apărare“, ale art. 53 — îRestrângerea
exercițiului unor drepturi și libertăți“ și ale art. 126 alin. (6)
privind controlul judecătoresc asupra actelor administrative
ale autorităților publice.
De asemenea, autorul excepției de neconstituționalitate
consideră că textele de lege criticate contravin și

6

MONITORUL OFICIAL AL ROMÂNIEI, PARTEA I, Nr. 327/11.IV.2006

următoarelor prevederi din Convenția pentru apărarea
drepturilor omului și a libertăților fundamentale: art. 1 —
îObligația de a respecta drepturile omului“, art. 2 — îDreptul
la viață“, art. 3 — îInterzicerea torturii“, art. 5 — îDreptul la
libertate și la siguranță“, art. 6 — îDreptul la un proces
echitabil“, art. 8 — îDreptul la respectarea vieții private și de
familie“, art. 13 — îDreptul la un recurs efectiv“ și art. 14 —
îInterzicerea discriminării“.
Examinând excepția de neconstituționalitate, Curtea
constată că dispozițiile art. 84 alin. (2) fraza finală din
Ordonanța de urgență a Guvernului nr. 194/2002 impun
interdicția aducerii la cunoștința străinului a datelor și
informațiilor care constituie motivele ce au stat la baza
deciziei de declarare a sa ca indezirabil, în cazul în care
acestea aveau în vedere rațiuni de siguranță națională.
Textul de lege criticat a mai fost supus controlului de
constituționalitate și, prin Decizia nr. 342 din 16 septembrie
2003, publicată în Monitorul Oficial al României, Partea I,
nr. 755 din 28 octombrie 2003, excepția a fost respinsă ca
neîntemeiată. Curtea Constituțională a statuat că îinterdicția
stabilită de legiuitor pentru cetățenii străini declarați
indezirabili, de a nu li se aduce la cunoștință datele și
informațiile pe baza cărora s-a luat o astfel de decizie,
este în concordanță cu dispozițiile constituționale ale
art. 31 alin. (3), potrivit cărora dreptul la informație nu
trebuie să prejudicieze siguranța națională“, iar judecătorul
care analizează plângerea împotriva măsurii de declarare
ca indezirabil trebuie să respecte legea care dă prioritate
intereselor privind siguranța națională a României. De
asemenea, Curtea a reținut cu acel prilej că situația
străinilor declarați indezirabili în scopul apărării siguranței
naționale și protejării informațiilor clasificate este diferită de
cea a celorlalți cetățeni străini, astfel că legiuitorul poate
stabili drepturi diferite pentru aceste două categorii de

cetățeni străini, fără ca prin aceasta să se încalce principiul
egalității. În plus, textul de lege criticat nu oprește părțile
interesate de a apela la instanțele judecătorești, de a fi
apărate și de a se prevala de toate garanțiile procesuale
care condiționează într-o societate democratică procesul
echitabil.
Pentru identitate de rațiune, argumentele care au
condus la respingerea excepției de neconstituționalitate a
dispozițiilor art. 84 alin. (2) din Ordonanța de urgență a
Guvernului nr. 194/2002 prin decizia menționată își mențin
pertinența și în ceea ce privește constituționalitatea
prevederilor art. 83 alin. (3) fraza finală din aceeași
ordonanță, întrucât acestea din urmă prevăd că în
cuprinsul ordonanței de declarare a indezirabilității străinului
nu vor fi menționate motivele pe baza cărora a fost luată
această decizie.
În continuare, Curtea observă că prin Decizia nr. 505
din 4 octombrie 2005, publicată în Monitorul Oficial al
României, Partea I, nr. 984 dn 7 noiembrie 2005, s-a
pronunțat asupra excepției de neconstituționalitate a
prevederilor art. 85 din Ordonanța de urgență a Guvernului
nr. 194/2002, constatând constituționalitatea acestora,
considerentele deciziei menționate menținându-și
valabilitatea și în prezenta cauză.
Curtea constată totodată că dispozițiile art. 22 —
îDreptul la viață și la integritate fizică și psihică“ și cele ale
art. 23 — îLibertatea individuală“ din Constituție, precum și
cele ale art. 2 — îDreptul la viață“, art. 3 — îInterzicerea
torturii“, art. 5 — îDreptul la libertate și la siguranță“, art. 8 —
îDreptul la respectarea vieții private și de familie“ din
Convenția pentru apărarea drepturilor omului și a libertăților
fundamentale nu au relevanță în soluționarea prezentei
excepții de neconstituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 83 alin. (3) fraza finală, ale art. 84 alin. (2) fraza
finală și ale art. 85 alin. (1) prima frază și a doua din Ordonanța de urgență a Guvernului nr. 194/2002 privind regimul
străinilor în România, excepție ridicată de Kenan Kaya în Dosarul nr. 3.357/2005 al Curții de Apel București — Secția
a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 7 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

7

MONITORUL OFICIAL AL ROMÂNIEI, PARTEA I, Nr. 327/11.IV.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare ce stabilește criterii pentru zonare
și supraveghere oficială ca urmare a suspiciunii sau confirmării anemiei infecțioase a somonului
Văzând Referatul de aprobare nr. 21.280 din 20 februarie 2006, întocmit de Direcția de integrare europeană și
relații internaționale din cadrul Autoritățiii Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește criterii pentru zonare și supraveghere oficială ca
urmare a suspiciunii sau confirmării anemiei infecțioase a
somonului, prevăzută în anexa care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea
Deciziei Comisiei 2003/466/CE ce stabilește criterii pentru
zonare și supraveghere oficială ca urmare a suspiciunii sau
confirmării anemiei infecțioase a somonului, publicată în
Jurnalul Oficial al Comunităților Europene (JOCE) nr. L 156
din 25 iunie 2003, p. 61.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
15 zile de la publicare.

Președintele Autorității Naționale Sanitare Veterinare și pentru Siguranța Alimentelor,
Ion Agafiței
București, 21 martie 2006.
Nr. 75.
ANEXĂ

NORMA SANITARĂ VETERINARĂ
ce stabilește criterii pentru zonare și supraveghere oficială ca urmare a suspiciunii
sau confirmării anemiei infecțioase a somonului
Articol unic. — Planurile de recoltare a
metodele de diagnostic pentru depistarea și
anemiei infecțioase a somonului, care va fi
continuare AIS, precum și criteriile de

probelor și
confirmarea
denumită în
zonare și

supraveghere oficială ce urmează suspiciunii sau confirmării
AIS sunt prevăzute în anexa care face parte integrantă din
prezenta normă sanitară veterinară.
ANEXĂ
la norma sanitară veterinară

PLANURI

de prelevare a probelor și metode de diagnostic pentru depistarea și confirmarea AIS și criterii pentru zonare
și supraveghere oficială ce urmează suspiciunii sau confirmării AIS
Introducere și definiții

animalelor, care reglementează punerea pe piață a animalelor

Prezenta anexă:

și a produselor de acvacultură, aprobată prin Ordinul

a) furnizează liniile directoare și cerințele minime pentru

ministrului agriculturii, alimentației și pădurilor nr. 494/2001,

planurile de prelevare a probelor și metodele de diagnostic

publicat în Monitorul Oficial al României, Partea I, nr. 191

pentru depistarea și confirmarea prezenței AIS;

din 21 martie 2002, ce transpune Directiva Consiliului

b) integrează prevederile și definițiile stabilite de Norma

91/67/CEE, și de Norma sanitară veterinară cu privire la

sanitară veterinară privind condițiile de sănătate a

măsurile minime pentru controlul anumitor boli ale peștilor,

8

MONITORUL OFICIAL AL ROMÂNIEI, PARTEA I, Nr. 327/11.IV.2006

aprobată prin Ordinul ministrului agriculturii, alimentației și
pădurilor nr. 241/2002, publicat în Monitorul Oficial al
României, Partea I, nr. 813 din 8 noiembrie 2002, ce
transpune Directiva Consiliului 93/53/CEE;
c) stabilește prevederile având ca scop punerea unui
diagnostic corect, controlul și supravegherea AIS, în caz de
suspiciune sau confirmare a AIS;
d) se adresează atât autorităților responsabile pentru
controlul AIS, cât și personalului laboratorului ce efectuează
testări cu privire la această boală. Se bazează pe
procedurile de prelevare a probelor, principiile și aplicațiile
testelor de laborator și evaluarea rezultatelor acestora,
precum și pe tehnicile detaliate de laborator. Cu toate
acestea, atunci când este adecvat, laboratoarele pot aplica
modificări ale testelor descrise în prezenta anexă sau pot
utiliza teste diferite, cu condiția să se demonstreze că au o
sensibilitate și specificitate echivalente sau superioare. În
plus, sunt stabilite criteriile pentru stabilirea zonării și
supravegherii oficiale ca urmare a suspicionării sau
confirmării AIS.
Pentru scopul prezentei anexe, se vor aplica
următoarele definiții suplimentare:
a) zonă de captare a apei — întreaga zonă de captare,
începând de la sursa cursului de apă până la estuar, sau
o parte a acestei zone, începând de la sursa de apă până
la o barieră naturală ori artificială care previne migrarea
peștelui de la această barieră;
b) zonă de coastă — o parte a coastei sau a apei mării
ori a unui estuar, cu o delimitare geografică precisă, ce
constă într-un sistem hidrologic omogen sau într-o serie de
asemenea sisteme.
I. Criteriile pentru diagnosticarea AIS și pentru stabilirea
zonelor, anumite măsuri de control și supraveghere oficială

I.1. Principii generale pentru diagnosticul AIS
Motivele rezonabile pentru ca peștii să fie suspectați ca
fiind infectați cu virusul AIS sunt enumerate la pct. 1.2.
Statele membre ale Uniunii Europene trebuie să se asigure
că în urma unei suspiciuni la o fermă cu pești infectați cu
virusul AIS se va efectua cât mai curând posibil o anchetă
oficială pentru a confirma sau a infirma prezența bolii prin
inspecție și examinare clinică, precum și prin recoltarea și
selectarea probelor și a metodelor de examinare la
laborator, așa cum sunt stabilite la pct. III și IV. În scopul
confirmării oficiale a prezenței AIS trebuie să fie îndeplinit
oricare dintre cele trei seturi de criterii stabilite la pct. I.3:
I.2. Suspiciunea infecției cu AIS
I.2.1. Prezența AIS trebuie suspectată dacă se
îndeplinește cel puțin unul dintre următoarele criterii:
a) prezența unor constatări post-mortem compatibile cu
prezența AIS, cu sau fără semne clinice de boală.
Constatările post-mortem și semnele clinice de boală
trebuie să fie în conformitate cu cele stabilite de ediția
curentă a Manualului Organizației Internaționale a
Epizootiilor (O.I.E.) de diagnostic pentru bolile animalelor
acvatice;

b) izolarea și identificarea virusului AIS în culturi
celulare de la o singură probă prelevată de la orice pește
din ferma descrisă la pct. III;
c) o probă rezonabilă a prezenței AIS în cel puțin două
teste independente de laborator, cum ar fi: PCR-RT
(pct. IV) și testul IAF (pct. V);
d) transferul peștilor vii într-o exploatație unde există
motive serioase de a suspecta prezența AIS în momentul
transferului peștilor;
e) acolo unde o investigație prezintă alte elemente
epidemiologice substanțiale care să conducă la AIS —
ferme suspecte sau confirmate.
I.2.2. Suspiciunea de AIS poate fi exclusă dacă
investigațiile, implicând cel puțin o inspecție clinică pe lună
pe o perioadă de 6 luni, nu mai evidențiază semnificativ
prezența AIS.
I.3. Confirmarea AIS
Prezența AIS trebuie considerată ca și confirmată dacă
este îndeplinit unul dintre criteriile de la lit. a), b) sau c):
a) semne clinice și constatări post-mortem compatibile
cu AIS, în conformitate cu ediția curentă a Manualului
O.I.E. de diagnostic pentru bolile animalelor acvatice,
incluzând: moartea, slăbirea sau comportamentul anormal
al peștelui, semne de anemie sau dacă sunt observate alte
constatări post-mortem și schimbări patologice, iar virusul
AIS este detectat după una dintre următoarele metode sau
mai multe:
(i) izolarea și identificarea virusului AIS în cultură
celulară de la cel puțin o probă prelevată de
la orice pește din ferma descrisă la pct. III;
(ii) detectarea virusului AIS prin metodele PCR-RT
descrise la pct. IV;
(iii) detectarea virusului AIS în țesuturi sau în
preparate tisulare prin intermediul anticorpilor
specifici împotriva virusului AIS (de exemplu:
testul indirect cu anticorpi fluorescenți sau
amprentele renale descrise la pct. V);
b) izolarea și identificarea virusului AIS în două probe
de la unul sau mai mulți pești, din ferma testată în diferite
ocazii, folosindu-se metodele descrise la pct. III;
c) izolarea și identificarea virusului AIS din cel puțin o
probă prelevată de la orice pește din fermă, folosindu-se
metodele descrise la pct. III, cu confirmarea existenței
virusului AIS în preparate tisulare provenite de la orice
pește din fermă, folosindu-se fie PCR-RT (pct. IV), fie
testul IAF (pct. V).
I.4. Criterii pentru stabilirea și revocarea zonelor pentru
control și supraveghere oficială ca urmare a suspiciunii și
confirmării AIS
I.4.1. În scopul stabilirii unui program de supraveghere
oficială bazat pe risc, statele membre ale Uniunii Europene
trebuie să stabilească controale corespunzătoare și zone
de supraveghere în vecinătatea unei exploatații a cărei
infectare cu AIS este suspectată sau confirmată oficial.

MONITORUL OFICIAL AL ROMÂNIEI, PARTEA I, Nr. 327/11.IV.2006
I.4.2. Zonele pentru control și supraveghere oficială
stabilite trebuie să fie definite pe baza unei analize de la
caz la caz a riscului răspândirii ulterioare a bolii. În
conformitate cu situația epizootică, zona de captare a apei
sau zona de coastă:
(i) trebuie să fie definită ca zonă de control; sau
(ii) se poate ca zonele de coastă și zonele de captare
a apei extinse să fie divizate în zonă de control și zonă
de supraveghere, dacă împiedicarea răspândirii AIS nu
este compromisă.
În plus, supravegherea adițională a zonelor poate să fie,
după cum este necesar, stabilită în afara zonei de captare
a apei sau a zonei de coastă.
I.4.3. Factorii principali de luat în considerare pentru
stabilirea zonelor de mai sus sunt cei care influențează
riscurile de răspândire a bolii la peștii din ferme sau la cei
sălbatici, precum: numărul, rata și distribuția mortalității
peștilor din ferma suspectată sau în care s-a confirmat
infectarea cu virusul AIS; cauza mortalității din ferma
respectivă; distanța până la fermele din vecinătate și
densitatea acestora; fermele de contact; speciile prezente
în fermă; managementul care se aplică în fermele afectate
și în cele învecinate; condițiile hidrodinamice și alți factori
semnificativi epidemiologic, identificați în cadrul
investigațiilor epizootice efectuate în conformitate cu art. 5
alin. (2) și art. 8 din Norma sanitară veterinară aprobată
prin Ordinul ministrului agriculturii, alimentației și pădurilor
nr. 241/2002.
I.4.4 Pentru stabilirea zonelor pentru control și
supraveghere oficială se vor aplica următoarele criterii minime:
I.4.4.1. Autoritatea Națională Sanitară Veterinară și
pentru Siguranța Alimentelor trebuie să stabilească o zonă
de control în vecinătatea imediată a fermelor în care s-a
confirmat prezența virusului AIS, după cum urmează:
— în zonele de coastă: zona inclusă într-un cerc cu
raza egală cu cel puțin lungimea unei deplasări a mareei
sau cu o lungime de cel puțin 5 km, cu centrul în ferma
în care s-a confirmat existența virusului AIS, sau o zonă
echivalentă determinată în conformitate cu datele
hidrodinamice și epidemiologice corespunzătoare; sau
— în zonele interioare: întreaga zonă de captare a apei
din ferma în care s-a confirmat infectarea cu virusul AIS;
în zonele extinse de captare a apei Autoritatea Națională
Sanitară Veterinară și pentru Siguranța Alimentelor poate
să limiteze extinderea zonei la părți ale zonei de captare,
cu condiția de a nu compromite împiedicarea răspândirii AIS.
I.4.4.2. O zonă temporară de control trebuie stabilită, în
cazul suspicionării prezenței virusului AIS, pe baza
acelorași criterii care au fost trasate pentru zona de
control.
I.4.4.3. O zonă de supraveghere trebuie stabilită, dacă
este necesar, de către Autoritatea Națională Sanitară
Veterinară și pentru Siguranța Alimentelor în afara zonei de
control în sectoare în care este considerată suficientă o
supraveghere mai puțin intensă și trebuie să corespundă cu:

9

— în zonele de coastă: o suprafață care în jurul zonei
de control se suprapune zonei ce acoperă distanța
deplasării mareei sau o suprafață care înconjoară zona de
control și este cuprinsă într-un cerc cu raza de 10 km
pornind din centrul zonei de control ori o zonă echivalentă,
determinată în conformitate cu datele hidrodinamice și
epidemiologice; sau
— în zonele interioare: dacă este necesar, cu o zonă
extinsă, situată în afara zonei de control stabilite.
I.5. Vid sanitar și suprimarea zonelor stabilite
I.5.1. Autoritatea competentă din România se va asigura
că toate fermele din cadrul zonelor de control fac obiectul
unei perioade corespunzătoare de vid sanitar după ce au
fost golite de pește și dezinfectate după cum este necesar.
Durata perioadei de vid sanitar în ferma în care s-a
confirmat infectarea cu AIS trebuie să fie de cel puțin
6 luni. Durata perioadei de vid sanitar pentru alte ferme
aflate în zone de control va fi determinată de autoritatea
competentă, evaluându-se riscul fiecărui caz.
Atunci când toate fermele din zona de control sunt
golite, se vor aplica cel puțin 6 săptămâni de vid sanitar
sincronizat.
În plus, autoritatea competentă poate decide asupra
instituirii vidului sanitar în fermele din zonele de
supraveghere stabilite.
I.5.2. Zonele de control stabilite nu pot fi suprimate și
repopulate până când toate fermele situate în aceste zone
nu au fost golite de pește, dezinfectate după cum este
necesar și supuse vidului sanitar în conformitate cu pct. I.5.1.
Când este efectuată repopularea zonelor, zonele de control
trebuie transformate în zone de supraveghere, așa cum
este stabilit la pct. I.4.4.3.
I.5.3. Zonele temporare de control stabilite nu pot fi
suprimate până când nu a fost exclusă suspiciunea de AIS
în conformitate cu pct. I.2.2. În cazul confirmării AIS în
conformitate cu pct. I.3, zona temporară de control va fi
transformată în zonă de control.
I.5.4. Zonele de supraveghere stabilite nu pot fi
suprimate decât după 2 ani de la suprimarea zonei de
control.
I.6. Supravegherea oficială ca urmare a suspiciunii sau
confirmării AIS
I.6.1. Cu referire la art. 5 alin. (2) și la art. 6 din
Norma sanitară veterinară, aprobată prin Ordinul ministrului
agriculturii, alimentației și pădurilor nr. 241/2002, ce
transpune Directiva 93/53/CEE, și pentru a stabili distribuția
și evoluția bolii ca urmare a suspiciunii sau confirmării AIS
într-o fermă, un program oficial de supraveghere bazat pe
risc trebuie efectuat de autoritatea competentă ori de
serviciile calificate de sănătate a peștilor în toate fermele
situate în zona stabilită, cu consultarea și sub controlul
autorității competente.

10

MONITORUL OFICIAL AL ROMÂNIEI, PARTEA I, Nr. 327/11.IV.2006

I.6.2. Pentru scopul aplicării unui astfel de program de
supraveghere oficială, autoritatea competentă trebuie, dacă
este necesar, printr-o inspecție la fața locului, să identifice
toate fermele din zonele stabilite și să facă un
recensământ oficial al tuturor speciilor, categoriilor și
numărului peștilor care sunt ținuți în ferme, incluzând și
cifrele de mortalitate.
I.6.3. În urma recensământului oficial inițial, fermele din
cadrul zonelor de control temporare stabilite, care conțin
somonul de Atlantic (Salmo salar) sau orice altă specie la
care cea mai recentă ediție a Codului O.I.E. de sănătate a
animalelor acvatice se referă ca fiind susceptibilă sau
potențial purtătoare de AIS, trebuie să raporteze autorității
competente, la fiecare 14 zile, date asupra mortalității.
Mortalitatea crescută trebuie raportată zilnic și pe cușcă.

Autoritatea competentă trebuie să investigheze orice
creștere semnificativă a mortalității într-o fermă.
Dacă suspiciunea este confirmată, toate fermele din
zonele de control stabilite trebuie să raporteze săptămânal
autorității competente asupra mortalității, în fiecare zi și pe
fiecare cușcă.
Fermele care se află în zonele de supraveghere vor
raporta rata mortalității autorității competente la fiecare
14 zile.
În plus, inspecțiile se vor efectua regulat timp de un an
în zonele prestabilite și cu frecvența precizate în tabelul
nr. 1. Cu toate acestea, când condițiile climatice fac ca
aceste inspecții să nu fie posibile o perioadă din an,
Autoritatea Națională Sanitară Veterinară și pentru
Siguranța Alimentelor poate stabili în planul de contingență
altă frecvență pentru inspecții.

Programul de supraveghere oficială
— Tabelul nr. 1 —

Localizarea fermei

Zonă de control
Zonă de supraveghere
Zonă temporară de control

Numărul minim
de inspecții
într-un an

Numărul minim
de inspecții
într-un an după
ce zona a fost
suprimată

12
6
6

6

Programul de supraveghere va fi continuat până când zona va fi
suprimată.
I.6.4. Inspecțiile, precum și selecția, colectarea,
prepararea și expedierea probelor trebuie efectuate potrivit
pct. II.1, II.2, II.3 și II.4. Examinarea probelor trebuie făcută
în conformitate cu pct. III și IV.
II. Inspecția și prelevarea probelor

II.1. Inspecția, selecția și colectarea probelor la o fermă
unde se suspectează prezența AIS
II.1.1. La inspecțiile obișnuite efectuate în cadrul
programului de supraveghere oficială descris la pct. I.6 și
în fermele suspecte de infectarea cu anemia infecțioasă a
somonului, toate echipamentele fermelor (cuști, rezervoare
sau lacuri artificiale) vor fi inspectate pentru a se detecta
prezența eventualelor cazuri de pești morți, slăbiți sau care
au un comportament anormal. Pe cât posibil, peștii morți
de curând (nedescompuși), slăbiți sau cu comportament
anormal vor fi examinați pentru a detecta semnele clinice
sau pentru a efectua constatarea post-mortem a prezenței
anemiei infecțioase a somonului, așa cum este descrisă în
actuala ediție a Manualului O.I.E. pentru diagnosticul bolilor
animalelor acvatice.
II.1.2. Dacă sunt observate semne clinice recente,
compatibile cu cele ale anemiei infecțioase a somonului,
sau un inspector ori un medic veterinar are un alt motiv să

suspecteze faptul că peștele ar putea fi infectat, se va
colecta un număr de cel puțin 10 pești pentru examenul de
laborator. Pe cât posibil, probele se vor preleva din rândul
cazurilor recente de mortalitate și al celor slăbite sau cu
un comportament anormal. Dacă nu sunt suficienți pești
care să prezinte semne clinice, atunci numărul de probe va
fi completat cu pești sănătoși, selectați din cuști, rezervoare
sau lacuri artificiale care prezintă cel mai mare nivel de
mortalitate sau de pești care arată semne clinice de boală.
II.1.3. Dacă se observă cazuri recente de mortalitate,
slăbire sau de comportament anormal, însă semnele clinice,
împreună cu constatările post-mortem, nu sunt compatibile
cu semnele anemiei infecțioase a somonului, recoltarea
probelor nu este obligatorie, deși aceste recoltări pot fi
cerute de inspectorul sau medicul veterinar pentru
efectuarea diagnosticului diferențiat.
II.1.4. Acolo unde peștii proveniți din ape naturale sunt
suspectați ca fiind infectați cu anemia infecțioasă a
somonului, Autoritatea Națională Sanitară Veterinară și
pentru Siguranța Alimentelor se va asigura că probele
corespunzătoare sunt prelevate și examinate prin metodele
clinice și de laborator adecvate, după cum este stabilit la
pct. II—VI, pentru a exclude sau a confirma prezența

MONITORUL OFICIAL AL ROMÂNIEI, PARTEA I, Nr. 327/11.IV.2006
anemiei infecțioase a somonului și pentru a aprecia dacă
apariția bolii prezintă o amenințare semnificativă pentru
ferma piscicolă.
II.2. Pregătirea probelor provenite de la pești
II.2.1. Probele pentru examinarea histologică trebuie
prelevate doar de la pești care au fost uciși de curând,
care aveau semnele clinice sau constatările post-mortem
compatibile cu prezența bolii. Se vor preleva probe din
orice leziune internă sau externă și, în orice caz, probe de
ficat, de rinichi median, inimă și splină vor fi prelevate de
la fiecare pește, folosindu-se un bisturiu, și vor fi
transferate într-o soluție salină de formol, tamponată cu o
concentrație cuprinsă între 8 și 10% (vol./vol.). Proporția
dintre fixator și țesut trebuie să fie de cel puțin 20:1 pentru
asigurarea unei conservări satisfăcătoare a țesutului.
II.2.2. Țesuturile pentru examinarea virusologică vor fi
prelevate de la toți peștii din eșantion. Probele vor fi
recoltate în dublu exemplar pentru reconfirmarea
rezultatelor. Bucăți de ficat, rinichi anterior, inimă și splină
vor fi prelevate de la pești, folosindu-se un instrument
steril, și vor fi transferate într-un tub de plastic conținând
9 ml soluție de transport, adică un mediu de cultură
celulară cu antibiotic. Este potrivită o combinație de
12,5 µg ml -1 fungizonă, 200 U.I. ml -1 polimixină B și
200 µg ml-1 kanamicină, dar se pot folosi și alte combinații
a căror eficiență a fost demonstrată. Țesuturile prelevate
de la cel mult 5 pești pot fi colectate într-un singur tub
conținând soluție de transport și reprezentate pe un singur
eșantion. Greutatea unei probe de țesut va fi de 1,0 ± 0,5 g.
II.2.3. Amprentele renale vor fi prelevate pentru testul
indirect cu anticorpi fluorescenți doar de la pești care au
fost uciși de curând, adică la cel mult două ore de la
moarte. O bucată de rinichi median va fi prelevată de la
pește, folosindu-se instrumente sterile. Țesutul va fi
tamponat cu hârtie absorbantă pentru a îndepărta sângele
în exces, apoi se va presa în mod repetat pe o lamelă
acoperită cu poli-L-lizină. Amprentele individuale vor fi
alăturate, dar nu se vor suprapune, pentru a da o
continuitate câmpului celular. Sângele și lichidul tisular nu
reprezintă un material relevant pentru acest test. Trebuie
să se evite îscurgerea“ amprentei renale pe hârtia
absorbantă pentru că acest lucru poate produce coagularea
sângelui, fapt ce ar produce o mare cantitate de ser
proteic pe lamela pentru testare. Amprentele vor fi uscate
prin expunere la aer, apoi vor fi păstrate reci și uscate,
dacă nu sunt fixate imediat. Fixarea trebuie să se facă în
termen de 72 de ore din momentul amprentării. Alternativ,
amprentele pot fi congelate și depozitate pentru maximum
o lună la temperatura de —20șC înainte de fixare.
II.2.4. Peștii care prezintă semne de anemie pot fi
asomați și imediat li se vor recolta probe de sânge
heparinat pentru examenul hematologic, precum și pentru
măsurarea hematocritului.
II.2.5. Țesuturile pentru analizele PCR-RT vor fi
prelevate de la toți peștii din eșantion. Se va preleva de la
pește o bucată din rinichiul anterior sau median și,

11

folosindu-se un instrument steril, se va transfera într-un
microtub care conține 1 ml soluție pentru conservarea ARN
a cărei eficacitate e dovedită. Țesuturile care provin de la
cel mult 5 pești pot fi colectate într-un singur tub cu soluție
conservantă, reprezentând o singură probă. Greutatea unei
singure probe de țesut nu va avea mai mult de 0,5 g.
Când peștele este prea mic pentru a se putea obține o
probă din greutatea cerută, bucățile de rinichi, inimă,
splină, ficat sau cecumuri pilorice pot fi prelevate, în
această ordine, pentru a obține o probă de 0,5 g.
II.3. Expedierea probelor prelevate de la pește
II.3.1. Probele de sânge și tuburile care conțin țesuturi
de la pește pentru examinarea virusologică sau pentru
analizele PCR-RT vor fi plasate în containere izolate (de
exemplu, cutii cu perete gros de polistiren), cu o cantitate
suficientă de gheață sau de baterii de refrigerare pentru a
asigura răcirea probelor pe timpul transportului către
laborator. Se va evita congelarea, iar la momentul recepției
trebuie să mai existe încă gheață în cutia de transport a
recipientului sau una ori mai multe baterii de refrigerare
trebuie să fie încă, parțial sau complet, înghețate. În
circumstanțe excepționale, probele destinate analizelor
PCR-RT și cele destinate examinării virusologice pot fi
congelate și transportate la laborator la temperatura de
—20șC sau mai scăzută.
II.3.2. Lamelele pentru testul indirect cu anticorpi
fluorescenți trebuie să fie expediate în suporturi pentru
lamele împreună cu o cantitate suficientă de substanță
desicatoare pentru a păstra amprentele uscate și reci după
cum se indică mai sus.
II.3.3. Dacă țesuturile peștelui sunt transportate într-o
substanță fixatoare pentru examenul histologic, acestea
trebuie să fie expediate într-un tub etanș plasat într-un
recipient rezistent la șocuri, ca de exemplu în cutii de
polistiren cu pereții groși.
II.3.4. În afara cazului când probele au fost congelate,
examinarea virusologică trebuie să înceapă cât mai curând
posibil și nu mai târziu de 72 de ore de la colectarea
probelor. Probele pentru analizele de confirmare vor fi
stocate la temperatura de —20șC sau mai puțin la sosirea
la laborator.
II.3.5. Peștii întregi pot fi transportați la laborator dacă
în timpul transportului sunt îndeplinite toate cerințele de
temperatură descrise la pct. II.3.1. Peștele întreg va fi
învelit în hârtie absorbantă și expediat în pungă de plastic
la temperatură scăzută, după cum s-a menționat mai sus.
II.3.6. Peștele viu poate fi, de asemenea, expediat, dar
numai sub supravegherea unui serviciu oficial.
II.3.7. Pentru analizele PCR-RT ale țesutului conservat
în ARNlater, extractul de ARN trebuie transportat într-un
anumit timp în funcție de temperatura la care este stocat.
Aceste perioade sunt prezentate mai jos:
—37șC

o zi;

—25șC

o săptămână;

12

MONITORUL OFICIAL AL ROMÂNIEI, PARTEA I, Nr. 327/11.IV.2006

—4șC
o lună;
sub —20șC
nedefinit.
II.3.8. Toate ambalările și etichetările trebuie să fie
executate în conformitate cu prezentele reglementări
naționale și internaționale de transport, după cum este
adecvat.
II.4. Colectarea unui material de diagnostic suplimentar
Cu acordul laboratorului de diagnostic pot fi recoltate
alte țesuturi de la pește și pregătite pentru examinare
suplimentară.
III. Examinarea virusologică
III.1. Pregătirea probelor
III.1.1. Atunci când apar dificultăți practice care fac
imposibilă inocularea celulelor în 72 de ore de la
colectarea probelor de țesuturi, este acceptată o congelare
a țesuturilor la temperatura de —80șC cel mult 28 de zile.
Țesutul trebuie congelat și decongelat doar o singură dată
înaintea examinării.
III.1.2. Fiecare probă (țesuturi inundate în soluție de
transport) trebuie complet omogenizată, folosindu-se un
mixer, blender sau un mojar cu pistil, centrifugată la o
turație de la 2.000 la 4.000 x g timp de 15 minute la o
temperatură cuprinsă între 0șC și 6șC, iar supernatantul va
fi filtrat (0,45 µm) și incubat împreună cu un volum egal
de amestec diluant corespunzător de antiser contra
serotipurilor indigene ale virusului necrozei pancreatice
infecțioase, denumită în continuare NPI. Titrul antiserului
trebuie să fie de cel puțin 1:2.000 într-un test de
neutralizare pe lamă de 50%. Amestecul va fi incubat timp
de o oră la temperatura de 15șC. Acesta reprezintă
inoculumul.
Tratarea tuturor inocula cu ser antivirus contra NPI (un
virus care într-o mare parte din Europa este prezent în
50% din probele de la pește) are ca scop prevenirea
apariției, pe culturi celulare inoculate, a efectului citopatic,
denumit în continuare ECP, prin dezvoltarea virusului NPI
în culturile celulare inoculate. Acest lucru va reduce durata
examinărilor virusologice, precum și numărul de cazuri în
care apariția ECP va trebui considerată ca indicatoare
potențială de virus AIS.
Atunci când probele provin de la unitățile de producție
care sunt considerate libere de NPI, tratamentul aplicat la
inocula serului antivirusului de NPI nu este necesar.
III.2. Inocularea culturilor celulare
III.2.1. Celulele de SHK-1 (80 pasaje sau mai puțin) ori
celulele de TO vor fi cultivate într-un mediu de L-15, care
conține 5% ser de fetus bovin, 2% (v/v) 200 mM de
L-glutamină și 0,08% (v/v) de 2-mercaptoetanol la 50 mM,
pe lame de cultură cu 12 sau 24 de godeuri. Celelalte
tulpini celulare ale căror eficacitate și sensibilitate sunt
dovedite pentru izolarea virusului AIS pot fi folosite, luându-se
în considerare variațiile și abilitatea acestor linii de a se
reproduce în diferite tulpini celulare. Suspensia de organe
tratată cu antiser trebuie inoculată într-o cultură celulară
tânără aflată în faza de creștere activă, pentru a da o

diluție finală de material tisular într-un mediu de cultură la
1:1.000. Pentru fiecare suspensie de organe se vor adăuga
40 µI inoculat într-un godeu ce conține 2 ml de mediu de
cultură. Pentru a reduce riscul contaminării încrucișate este
recomandat să se folosească lame separate de 12 sau
24 de godeuri pentru probele provenite de la diferite locații
de ferme piscicole.
III.2.2. O lamă trebuie lăsată neinoculată pentru a servi
drept martor negativ. O altă lamă va fi inoculată cu un
izolat de referință al virusului AIS ca martor pozitiv, după
cum urmează: se vor inocula 100 µI de preparat al
virusului AIS (titrat minim 10 7 TCID 50 ml -1) în primul
godeu și se amestecă bine. Un volum din acest material
va fi transferat din primul godeu pe cel de-al doilea pentru
a se obține o diluție de 1:10 bine amestecată. Această
operație se va repeta pe toate plăcile pentru a se obține
6 diluții 1:10. Stocul (preparația mamă) de virus AIS poate
fi păstrat la temperatura de —80șC pentru cel mult 2 ani,
dar în momentul decongelării trebuie folosit în cel mult
3 zile. Notă: se va avea grijă să se prevină contaminarea
încrucișată a probelor cu materialul martorului pozitiv.
Pentru evitarea acestui risc, martorii pozitivi se vor așeza
separat și se vor manipula separat de lamele de testat.
III.2.3. Probele trebuie incubate la temperatura de 14 ± 2șC
pentru cel mult 15 zile.
III.3. Examenul microscopic
Folosindu-se un microscop, se vor examina de două ori
culturi celulare pentru decelarea ECP, prima dată între a 5-a
și a 7-a zi și apoi între a 12-a și a 14-a zi după inoculare.
Dacă un amestec prezintă ECP, se va iniția imediat
procedura de identificare a virusului, după cum se arată la
pct. III.6. Dacă nu se observă nici o urmă de ECP în a
14-a zi, se va executa un test de hemabsorbție menționat
la pct. III.4.
III.4. Hemabsorbția
Reproducerea virusului AIS în culturi celulare nu are
întotdeauna ca rezultat apariția ECP. De aceea, fiecare
godeu va face obiectul testului hemabsorbției descris mai
jos sau, alternativ, fiecare godeu va face subiectul unui
test I.F descris, menționat la pct. III.6.1.
III.4.1. Mediul de cultură celulară va fi prelevat din
fiecare godeu, inclusiv martorii pozitivi și negativi, și fiecare
prelevare va fi pusă într-un tub steril etichetat. Se vor
adăuga în fiecare godeu 500 µl 0,2% (v/v) suspensie de
globule roșii spălate din sânge de iepure sau cal ori o
suspensie de 0,05% (v/v) de globule roșii spălate din
sânge de păstrăv-curcubeu sau de somon de Atlantic și se
lasă la incubat la temperatura camerei timp de 45 de minute.
Celulele roșii vor fi îndepărtate și fiecare godeu va fi spălat
de câte două ori cu mediul L-15. Fiecare godeu va fi
examinat la microscop.
III.4.2. Prezența ciorchinelui de globule roșii aderând la
suprafața celulelor de SHK-1 sau TO va indica prezența
probabilă a infecției cu ortomyxovirus. Dacă testul
hemabsorbției este pozitiv, se va executa imediat un test
de identificare cu virus, după cum este menționat la
pct. III.6.

MONITORUL OFICIAL AL ROMÂNIEI, PARTEA I, Nr. 327/11.IV.2006
III.5. Subcultivare sau reînsămânțare
III.5.1. Subcultivarea se va efectua între a 13-a și a 15-a
zi. Se vor adăuga 225 µl supernatant de cultură în
godeurile care conțin celule proaspete de SHK-1 în faza
activă de creștere, pe lame de 12 godeuri, apoi se lasă la
incubat, la temperatura de 14 ± 2șC cel mult 18 zile.
Folosindu-se un microscop, culturile celulare se vor
examina de două ori pentru ECP, între cea de-a 5-a și
cea de-a 7-a zi și între cea de-a 14-a și cea de-a 18-a zi
după inoculare. Dacă vreun amestec prezintă ECP, imediat
va fi inițiată procedura de identificare a virusului menționată
la pct. III.6. Dacă nu se observă prezența ECP între cea
de-a 14-a și cea de-a 18-a zi, se va executa un test de
hemabsorbție, după cum se prevede la pct. III.4.
III.5.2. Dacă se produce un efect citotoxic în primele
7 zile de incubare, subcultivarea se va executa în acest
stadiu și celulele trebuie incubate 14—18 zile și
subcultivate din nou cu încă o incubare de 14—18 zile.
Dacă efectul citotoxic apare după 7 zile, subcultivarea se
va mai executa o singură dată și celulele vor fi incubate
pentru a se obține un total de 28—36 de zile de incubare
de la prima inoculare.
III.5.3. Dacă apare contaminarea bacteriană în cultura
primară, testul trebuie reluat folosindu-se omogenatul de
țesut stocat la temperatura de —80șC. Înaintea inoculării
omogenatul de țesut este centrifugat la 4.000 x g timp de
30 de minute la o temperatură cuprinsă între 0 și 6șC și
supernatantul este filtrat la 0,22 µm. Dacă contaminarea
bacteriană apare în timpul subcultivării, supernatantul va fi
filtrat la 0,22 µm, inoculat pe celule proaspete și incubat
încă 14—18 zile.
III.6. Testele de identificare a virusului
Dacă se observă ECP în orice stadiu sau dacă testul
hemabsorbției este pozitiv, se va efectua identificarea
virusului. Metodele de identificare a virusului AIS disponibile
sunt: testul imunofluorescenței IF, menționat la pct. III.6.1,
și testul PCR-RT, menționat la pct. IV. Dacă se
consideră că pot fi prezente alte virusuri se recomandă
efectuarea unor teste suplimentare pentru identificarea
acestora. Dacă aceste teste nu permit identificarea cu
precizie a virusului în mai puțin de o săptămână,
supernatantul trebuie expediat către un laborator național
de referință sau către un laborator de referință al Uniunii
Europene specializat în bolile peștelui pentru a se identifica
imediat virusul.
III.6.1. Imunofluorescența (IF)
III.6.1.1. Celulele SHK-1 (80 pasaje sau mai puțin) sau
celulele de TO vor fi cultivate într-un mediu L-15 care
conține: 5% ser de fetus bovin, 2% (v/v) de L-glutamină
la 200 mM și 0,08% (v/v) de 2-mercaptoetanol la 50 mM
în 24 sau 96 godeuri, cu o densitate care să producă o
confluență mai mare de 50%. Pot fi, de asemenea, folosite
alte linii celulare sau medii de creștere cu eficacitate
dovedită. Se vor adăuga 225 µl de supernatant de cultură
ce se presupune a fi infectată cu virus în fiecare din cele
două godeuri, se amestecă și se transferă 225 µl pe

13

următoarele două godeuri la o diluție de 1:5. Două godeuri
suplimentare vor fi lăsate neinoculate pentru a servi drept
martor. Probele de la fiecare fermă piscicolă vor fi lucrate
pe lame separate, la fel și cele care servesc drept martori.
Virusul se controlează folosindu-se un izolat de referință al
virusului AIS.
III.6.1.2. Lamelele vor fi incubate la 14±2șC și
examinate microscopic în timp de cel mult 7 zile. Dacă se
observă ECP într-un stadiu incipient sau dacă acest lucru
nu apare în timpul celor 7 zile, următoarea etapă va fi
fixarea. Pentru aceasta, godeurile vor fi spălate cu PBS și
fixate prin incubare cu acetonă 80% timp de 20 de minute
la temperatura camerei. Lamelele vor fi uscate la aer și
colorate imediat sau stocate la o temperatură cuprinsă
între 0 și 6șC pentru maximum 24 de ore înainte de
colorare.
III.6.1.3. Duplicatele godeurilor vor fi colorate cu
anticorpi monoclonali 3H6F8 de virusul AIS sau orice alt
anticorp monoclonal ale cărui eficacitate și specificitate au
fost dovedite, diluate în PBS și incubate la temperatura de
37 ± 4șC timp de 30 de minute. Anticorpii monoclonali vor
fi îndepărtați și lamelele vor fi spălate de trei ori cu Tween
20 0,05% în PBS. Conjugatul IgG marcat cu FITC
(izotiocianat de fluoresceină) antișoarece diluat în PBS
trebuie adăugat în fiecare godeu și incubat la temperatura
de 37 ± 4șC timp de 30 de minute. Notă: diluțiile de la
loturi diferite de anticorpi monoclonali și conjugatul FITC
trebuie optimizate în fiecare laborator.
III.6.1.4. Godeurile trebuie examinate imediat, folosindu-se
un microscop inversat, echipat pentru examinarea
fluorescenței cu un filtru corespunzător pentru stimularea
FITC. Un test este considerat pozitiv dacă se observă
celule flourescente. Pentru ca un test să fie valid trebuie
ca martorii pozitivi să dea un rezultat pozitiv, iar cei
negativi rezultat negativ.
IV. Examinarea probelor prin PCR-RT
IV.1. Această secțiune descrie procedura cerută pentru
amplificarea PCR a unei părți a segmentului 8 al
genomului virusului AIS care poate fi efectuată pe țesut de
pește sau în cultura de virus AIS.
IV.1.1. Extracția ARN
a) Se îndepărtează ARNlater de pe fiecare probă. Se
adaugă 1 ml de apă distilată tratată cu DEPC în fiecare
tub, iar apoi toate tuburile vor fi centrifugate la 13.000 rpm
timp de 5 minute la o temperatură cuprinsă între 0 și 6șC.
b) Se va îndepărta supernatantul de pe fiecare probă,
apoi se vor adăuga 800 µl TRIzol (Invitrogen) sau un alt
reactiv, care s-a dovedit a fi echivalent sau mai eficient,
pe fiecare probă și într-un tub conținând material de
control corespunzător (400 µl de apă distilată sau
omogenat de rinichi prelevat de la peștii indemni de
organisme patogene). Dacă este necesar, țesuturile vor fi
disociate prin pipetări repetate. Tuburile vor fi incubate la
temperatura camerei timp de 5 minute. Se vor adăuga în
fiecare tub câte 160 µl de cloroform, acestea vor fi foarte
bine agitate timp de 3 minute, apoi vor fi centrifugate la

14

MONITORUL OFICIAL AL ROMÂNIEI, PARTEA I, Nr. 327/11.IV.2006

13.000 rpm timp de 15 minute, la o temperatură cuprinsă
între 0 și 6șC.
c) Stratul apos superior va fi transferat într-un microtub
de 1,5 ml etichetat, conținând 500 µl izopropanol, și
tuburile vor fi incubate timp de 10 minute la temperatura
camerei, apoi centrifugate la 6.500 rpm timp de 15 minute
la o temperatură cuprinsă între 0 și 6șC.
d) Supernatantul va fi îndepărtat și se va adăuga 1 ml
etanol 75% pe tableta de ARN. Tuburile vor fi apoi
centrifugate la 6.500 rpm timp de 15 minute, la o
temperatură cuprinsă între 0 și 6șC.
e) Supernatantul se îndepărtează, iar tuburile vor fi
lăsate deschise aproximativ 3 minute pentru a permite
etanolului rezidual să se evapore. Se vor adăuga 15 µl de
apă distilată tratată cu DEPC pentru a suspenda din nou
granula și, dacă este necesar, se supune unei scurte
centrifugări.
f) Se va folosi un spectrofotometru pentru a se calcula
concentrația de ARN, precum și gradul de puritate al
probelor. Densitățile optice se măsoară la 260 și 290 nm.
g) ARN-ul care trebuie folosit imediat (în aceeași zi)
poate fi totuși stocat temporar la o temperatură cuprinsă
între 0 și 6șC. ARN care nu este utilizat imediat va fi
stocat la temperatura de —80șC.
IV.1.2. Transcripția inversă (RT)
a) Vor fi diluate 2 µg de ARN în apă distilată tratată
cu DEPC într-un tub de 1,5 ml. Când concentrația de ARN
a unei probe este prea mare pentru a permite utilizarea a
2 µg în reacția RT, se va utiliza cantitatea maximă posibilă
de ARN. ARN diluat va fi incubat la o temperatură
cuprinsă între 55 și 60șC timp de 10 minute.
b) Tuburile care conțin ARN vor fi plasate pe gheață și
se vor adăuga reactivi RT pentru a da concentrația finală
de 1 xtampon, 1 mM dNTPs, 100 ng hexamer aleatoriu,
20 U RNase inhibitor și 200 U MMLV-TR în volum total
de 20 µl.
c) Tuburile vor fi incubate la temperatura de 37șC timp
de o oră.
d) ADNc va fi stocat la o temperatură cuprinsă între 0
și 6șC atâta timp cât este necesar și va fi utilizat în PCR
cât de curând este posibil.
IV.1.3. PCR
a) Se vor adăuga 5 µl de ADNc la 45 µl amestec PCR
pentru a da concentrația finală de 1 xtampon 1,5 mM
MgCl2, 0,2 mM pentru fiecare dNTP, 25 pmol pentru
fiecare primer și 1 U de Taq polimerază. Primerii sunt:
ISA+(5’-GGC-TAT-CTA-CCA-TGA-ACG-AAT-C-3’) (primerul
sens) și ISA-(5’-GCC-AAG-TGT-AAG-TAG-CAC-TCC-3’)
(primerul contrasens). Controalele negative pentru
extragerea RT și PCR trebuie să fie realizate.
b) Tuburile vor fi plasate într-un termociclu programat la
temperatura de 94șC timp de 5 minute, urmând apoi 35 de
cicluri la 94șC timp de un minut, la 55șC timp de un
minut, la 72șC timp de un minut, cu o incubație finală la
72șC timp de 5 minute.

c) Rezultatul PCR va fi evaluat în urma electroforezei,
folosindu-se un gel de agar 2% colorat cu bromură de
etidium și incluzând semne paralele marcate de-a lungul
probelor și controlul negativ pentru etapele RT și PCR. Un
singur produs de PCR de 155 pb va fi considerat un
indicativ pentru prezența ARN al virusului AIS. Probele
care conțin un produs suplimentar de 310 pb vor fi, de
asemenea, considerate a conține ARN al V virusului AIS.
Probele care produc produse multiple PCR, incluzând cel
puțin unul de aproximativ 155 pb, pot conține ARN al
virusului AIS. Acestea pot fi investigate în continuare,
folosindu-se probele de ADN sau secvența nucleotidelor.
IV.1.4. Confirmarea prin PCR a virusului AIS izolat în
cultură tisulară
Dacă un efect citopatic (ECP) complet a fost observat
în cursul examinării virusologice a probelor de țesut în
celulele SHK-1, se vor îndepărta 400 µl de supernatant de
pe godeu și vor fi puse într-un tub steril de 1,5 ml. Se va
extrage ARN din această probă, după cum s-a arătat la
pct. III.1, și se va efectua testul PCR-RT. Dacă sunt
folosite culturi fără CPE complet, supernatantul va fi
îndepărtat, celulele vor fi răzuite de pe suprafața godeului
sau flaconului și plasate într-un tub steril de 1,5 ml pentru
a se extrage ARN și a se efectua un test PCR-RT.
IV.1.5. Confirmarea produselor de PCR cu ajutorul
probelor ADN
a) Specificitatea unui produs PCR de 155 pb poate fi
evaluată prin probarea unei oligonucleotide care hibridează
într-o regiune a produsului PCR, excluzându-se. Produsele
PCR vor face obiectul electroforezei în gel de agar 1%, în
paralel cu marcarea mărimii și cu un control pozitiv și unul
negativ pentru etapele RT și PCR.
b) ADN va fi supus reacției Southern-blot pe o
membrană
și
oligonucleotidele
marcate
(5’-CGGGAGTTGATCAGACATGCACTGA AGGTG-3’) vor fi
incubate cu membrană, după etapele corespunzătoare
prehibridării.
c) Probele nefixate și cele fixate nespecific vor fi
spălate de pe membrană, iar probele fixate vor fi
vizualizate.
d) Probele fixate pe un fragment de 155 pb (și 310 bp
dacă este prezent) vor fi evidențiate pentru specificitatea
PCR și indică faptul că ARN virusul AIS a fost prezent în
probă.
IV.1.6. Secvențierea nucleotidică a produselor PCR
Specificitatea produselor de PCR poate fi evaluată prin
examinarea secvenței nucleotidelor din produsul PCR de
155 pb.
a) Produsul PCR va fi curățat de gel de agar sau de
soluție.
b) Fragmentul va fi secvențiat, folosind aceiași primeri
ca cei utilizați pentru reacția PCR sau primeri vectori, dacă
fragmentul a fost clonat într-un vector înaintea secvențierii.
c) Secvența nucleotidelor va fi comparată cu cea a
segmentului 8 al virusului AIS, disponibilă în baza de date

MONITORUL OFICIAL AL ROMÂNIEI, PARTEA I, Nr. 327/11.IV.2006
EMBL pentru secvențe nucleotidice (la numerele de acces
Y10404, AJ012285, AJ242016).
d) Prezența secvenței corespunzătoare celei a
segmentului 8 al virusului AIS este o dovadă a faptului că
proba conține ARN al virusului AIS.
V. Examinarea amprentelor renale prin testul IAF
V.1. Următorul protocol a fost stabilit pentru examinarea
amprentelor renale prin testul IAF
V.2. Prepararea și colorarea amprentelor
V.2.1. Lamelele vor fi fixate în acetonă sau în
metanol/acetonă (1:1) timp de 3 minute și apoi uscate în
aer. Înainte de colorare fiecare lamelă va fi examinată, iar
zonele corespunzătoare ale fiecărei lamele vor fi încercuite
cu ajutorul unui creion lmmEdgeTM sau cu unul similar
acestuia și lăsate să se usuce în aer. Lamelele vor fi apoi
plasate într-o soluție de blocare (lapte smântânit 6% în
PBS conținând Tween 20 0,2%) și incubate împreună cu o
agitare ușoară timp de 30 de minute la temperatura
camerei. Fiecare lamelă va fi uscată și plasată orizontal
într-o cutie glisieră care conține hârtie umedă pentru a
menține o atmosferă umedă.
V.2.2. Fiecare amprentă va fi acoperită cu o soluție de
anticorp monoclonal 3H6F8 contra virusului AIS (sau orice
alt anticorp cu eficacitate și specificitate dovedite) și cutia
glisieră va fi închisă și incubată cu agitare timp de
60 de minute la temperatura camerei. În mod normal,
anticorpul va fi diluat 1:10 și 1:100 în lapte smântânit 1%,
însă diluția reală trebuie determinată pentru fiecare lot.
Lamelele vor fi spălate de câte 3 ori timp de două minute
în PBS conținând 0,1% Tween 20. Fiecare amprentă va fi
acoperită cu o soluție conținând conjugat de capră
antișoarece colorat FITC, diluat 1:1.000 în lapte smântânit
1%, și incubată într-o atmosferă umedă timp de 60 de
minute la temperatura camerei. Lamelele vor fi spălate de
câte 3 ori timp de două minute în PBS conținând 0,1%
Tween 20. Fiecare lamelă va fi acoperită cu o soluție de
Citifluortm [500 µl Citifluortm amestecat cu 1,5 ml de
Tween 20 0,1% (v/v) în PBS] sau cu orice alt mediu de
fixare potrivit, timp de 10 minute. Lamelele vor fi spălate
de 3 ori în PBS conținând 0,1% Tween 20. Dacă este
necesară o contracolorație, fiecare amprentă poate fi
acoperită cu iodură de propidium (0,01 mg/ml) în PBS
conținând 0,1% Tween 20 și incubată timp de 3 minute la
temperatura camerei. Lamelele vor fi spălate de 3 ori câte
două minute în PBS conținând 0,1% Tween 20. Lamelele
vor fi uscate și fixate în Citifluortm sau în orice alt mediu
de fixare potrivit. Lamelele vor fi stocate în întuneric la
temperatura de 4șC înainte de examinarea la microscop.
V.3. Examinarea la microscop folosind fluorescența
Fiecare lamelă va fi examinată la un microscop adecvat
pentru epifluorescență, folosindu-se un filtru potrivit care va
excita FITC producând un verde caracteristic, fluorescent.
Toate câmpurile din zonele definite de creionul ImmEdgeTM
vor fi examinate sub obiective x 10 și x 20 și zonele
suspecte (cele care prezintă un verde fluorescent) vor fi în
continuare examinate sub un obiectiv x 40 și cu iluminare
fluorescentă/fază pentru a se asigura că fluorescența este

15

bine localizată în celule. Coordonatele zonelor suspecte vor
fi înregistrate pentru o confirmare ulterioară a naturii
fluorescenței de către un al doilea examinator. După citirea
primului examinator, lamelele care sunt pozitive sau cele
suspecte vor fi reexaminate de un al doilea examinator și
rezultatele confirmate.
V.4. Controlul
V.4.1. Trebuie efectuate 3 tipuri de controale pentru
fiecare lot de lamele colorate pentru TIAF:
— amprentele renale de la somonul de Atlantic
neinfectat (control negativ);
— culturile celulare SHK-1 neinfectate sau orice alte
culturi celulare sensibile (control negativ);
— culturile celulare SHK-1 afectate de virusul AIS sau
orice alte culturi celulare sensibile (control pozitiv).
V.4.2. Dacă este posibil, se recomandă ca o amprentă
renală de la un somon de Atlantic infectat cu virusul AIS
să fie supusă unui control pozitiv suplimentar.
V.4.3. Dacă un rezultat pozitiv este obținut în orice
control negativ, testul este considerat invalid pentru toate
lamelele care compun acel lot. Dacă toate lamelele din lot,
supuse unui control pozitiv, sunt negative, testul este
considerat invalid pentru toate lamelele care compun lotul
respectiv. În cazul nereușitei controlului unui lot de lamele,
acesta va fi distrus și se va efectua o retestare folosindu-se
duplicatele de amprente.
V.5. Examinarea altor țesuturi
Această tehnică poate fi aplicată altor țesuturi de pește,
cum ar fi ficatul, splina și inima, cu condiția ca o cantitate
corespunzătoare de celule endoteliale, leucocite sau
limfocite să poată fi depozitată pe lamelă. Procedura
standard rămâne aceeași pentru fiecare țesut, deși pentru
unele țesuturi este de preferat omiterea colorației cu iodură
de propidium recurgând la iluminarea în faze pentru
identificarea tipului de celule prezente pe amprentă.
VI. Histologia
Secțiunile incluse în parafină vor fi tăiate la 5 µm și
colorate, folosindu-se hematoxilină și eosină. Schimbările
histologice asociate cu AIS sunt descrise în ediția curentă
a îManualului OIE de diagnostic al bolilor animalelor
acvatice“.
VII. Acronime și abrevieri
ADNc
Acid deoxiribinucleic complementar
ECP
Efect citopatic
DEPC
Dietilpropocarbonat
dNTP
Deoxinucleotidă trifosfat
IF
Imunofluorescență
TIAF
Testul indirect cu anticorpi fluorescenți
OIE
Oficiul Internațional de Epizootii
VNPI
Virusul necrozei pancreatice infecțioase
PBS
Tampon fosfat salin
ARN
Acid ribonucleic
PCR-RT
Reacția lanțului polimeric (transcripția
reversibilă)
SHK-1
Celulele de rinichi anterior de somon
TCID50
Doza infectantă pentru 50%
din culturile celulare

16

MONITORUL OFICIAL AL ROMÂNIEI, PARTEA I, Nr. 327/11.IV.2006

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind completarea anexei la Ordinul ministrului agriculturii, pădurilor și dezvoltării rurale
nr. 149/2005 pentru aprobarea Listei cuprinzând agențiile autorizate de clasificare a carcaselor
de porcine, bovine și ovine, cu completările ulterioare
Având în vedere prevederile art. 9 alin. (2) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine, cu modificările și completările ulterioare,
văzând propunerile privind agențiile de clasificare, făcute de Comisia de clasificare a carcaselor de porcine, bovine
și ovine și transmise prin Procesul-verbal nr. 44/2006, precum și Referatul de aprobare nr. 100.460 din 5 aprilie 2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa la Ordinul ministrului agriculturii,
pădurilor și dezvoltării rurale nr. 149/2005 pentru
aprobarea Listei cuprinzând agențiile autorizate de
clasificare a carcaselor de porcine, bovine și ovine,

publicat în Monitorul Oficial al României, Partea I, nr. 214
din 14 martie 2005, cu completările ulterioare, se
completează cu trei noi poziții, pozițiile 15, 16 și 17, cu
următorul cuprins:

î15. Societatea Comercială MATEMAR ZOOTEC
18464798
CLAS — S.R.L.
16. Societatea Comercială ZOO EXPERT — S.R.L. 17384089
17.

Societatea Comercială RALEX CONCEPT —
S.R.L.

18429596

Pitești, Str. Gârlei bl. P16A, sc. A, ap. 3, județul
Argeș
Satul Ucea de Jos nr. 1A, corpul A, ap. 1,
comuna Ucea, județul Brașov
București, Str. Lăstărișului nr. 28, bl. B2, sc. C,
et. 8, ap. 123, sectorul 1“

Art. II. — Prezentul ordin se publică în Monitorul Oficial al României, Partea I.
Ministrul agriculturii, pădurilor și dezvoltării rurale,
Gheorghe Flutur
București, 5 aprilie 2006.
Nr. 232.
´
RECTIFICĂRI
În Monitorul Oficial al României, Partea I, nr. 220 bis din 10 martie 2006 se face următoarea rectificare
(care aparține Redacției îMonitorul Oficial, Partea I”):
— Procedura de implementare a Programului de dezvoltare și modernizare a activităților de comercializare a
produselor și serviciilor de piață, anexă la Ordinul președintelui Agenției Naționale pentru Întreprinderi Mici și
Mijlocii și Cooperație nr. 54/2006, se va citi ca anexă la Ordinul președintelui Agenției Naționale pentru
Întreprinderi Mici și Mijlocii și Cooperație nr. 55/2006, iar Procedura de implementare a Programului național
multianual pe perioada 2006—2009 pentru susținerea accesului microîntreprinderilor și a întreprinderilor mici la
servicii de instruire și consultanță, anexă la Ordinul nr. 55/2006, se va citi ca anexă la Ordinul nr. 54/2006.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 327/11.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|115033]
ISSN 1453—4495

