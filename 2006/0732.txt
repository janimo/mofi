PARTEA

Anul 174 (XVIII) — Nr. 732

I

Luni, 28 august 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

1.052.

— Hotărâre privind aprobarea Regulamentului
de organizare și funcționare al Camerei
Consultanților Fiscali ................................................

1–16

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Regulamentului de organizare
și funcționare al Camerei Consultanților Fiscali
În temeiul art. 108 din Constituția României, republicată, și al art. 14
alin. (2) din Ordonanța Guvernului nr. 71/2001 privind organizarea și
exercitarea activității de consultanță fiscală, aprobată cu modificări și
completări prin Legea nr. 198/2002, cu modificările ulterioare,
Guvernul României adoptă prezenta hotărâre.
Articol unic. — Se aprobă Regulamentul de organizare și funcționare al
Camerei Consultanților Fiscali, prevăzut în anexa care face parte integrantă
din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
p. Ministrul integrării europene,
Adrian Ciocănea,
secretar de stat
București, 9 august 2006.
Nr. 1.052.

2

MONITORUL OFICIAL AL ROMÂNIEI, PARTEA I, Nr. 732/28.VIII.2006
ANEXĂ

REGULAMENT
de organizare și funcționare al Camerei Consultanților Fiscali
CAPITOLUL I
Dispoziții generale
Art. 1. — Camera Consultanților Fiscali, având sigla
îCCF“, este organizație profesională de utilitate publică,
persoană juridică fără scop lucrativ, cu sediul în municipiul
București, str. Apolodor nr. 17, sectorul 5, și funcționează
în baza prevederilor Ordonanței Guvernului nr. 71/2001
privind organizarea și exercitarea activității de consultanță
fiscală, aprobată cu modificări prin Legea nr. 198/2002, cu
modificările ulterioare, denumită în continuare ordonanță.
Art. 2. — Camera Consultanților Fiscali, denumită în
continuare Camera, asigură organizarea, coordonarea și
autorizarea activității de consultanță fiscală în România.
Art. 3. — (1) Activitatea de consultanță fiscală se
desfășoară conform prevederilor art. 3 din ordonanță și
constă în:
a) acordarea de servicii profesionale privind asistența de
specialitate la întocmirea declarațiilor de impozite și taxe;
b) asistență pe probleme fiscale;
c) asistență privind creanțele bugetare, cum sunt:
amenzi, penalități și majorări, cu respectarea prevederilor
legale în vigoare;
d) reprezentare în fața organelor fiscale;
e) reprezentare în fața organelor judecătorești, în calitate
de expert fiscal.
(2) Consultanții fiscali și societățile comerciale de
consultanță fiscală pot desfășura, în baza art. 17 din
ordonanță, pe lângă activitatea de consultanță fiscală, cu
respectarea condițiilor prevăzute de actele normative în
materie, și activități de:
a) expertiză contabilă;
b) audit financiar;
c) instruire și perfecționare în domeniul fiscal.
Art. 4. — Activitatea de consultanță fiscală se exercită
numai de persoanele care au obținut certificatul de atestare
a calității de consultant fiscal, emis de Ministerul Finanțelor
Publice, ca urmare a promovării unui examen, și sunt
înregistrate la Cameră.
Art. 5. — (1) Exercitarea independentă a activității de
consultant fiscal se realizează numai pe baza raporturilor
juridice civile și comerciale cu persoanele fizice sau juridice
cărora le acordă consultanță și față de care acesta nu are
interese materiale directe sau indirecte, cu excepția
onorariilor cuvenite pentru munca prestată în această
calitate.
(2) În exercitarea profesiei consultantul fiscal se supune
legii, prezentului regulament și Codului privind conduita
etică și profesională în domeniul consultanței fiscale.
Art. 6. — Exercitarea profesiei de consultant fiscal se
realizează de persoane fizice independente, cabinete
individuale și societăți comerciale de consultanță fiscală.
CAPITOLUL II
Organizarea și funcționarea Camerei
Art. 7. — (1) În baza prevederilor art. 11 din ordonanță,
Camera are următoarele atribuții principale:
a) coordonează activitatea de consultanță fiscală;
b) apără interesele profesionale ale tuturor membrilor
Camerei;
c) oferă sprijin și asistență membrilor Camerei în
problemele profesionale;
d) elaborează norme și proceduri privind activitatea de
consultanță fiscală;
e) ține Registrul consultanților fiscali și al societăților
comerciale de consultanță fiscală;
f) autorizează exercitarea activității de consultanță
fiscală;

g) controlează calitatea activității de consultanță fiscală;
h) elaborează propuneri privind actualizarea legislației,
precum și a normelor de consultanță fiscală, în
concordanță cu reglementările organizațiilor profesionale
internaționale;
i) reprezintă profesia de consultant fiscal din România în
cadrul instituțiilor și organizațiilor profesionale internaționale;
j) mediază între membrii Camerei în caz de diferende și
la cerere;
k) mediază între membrii Camerei și clienții lor în caz
de diferende, precum și la cerere;
l) elaborează programul de pregătire și perfecționare
continuă a membrilor Camerei și asigură materielele pentru
pregătirea profesională și informarea periodică a acestora;
m) editează publicații de specialitate;
n) colaborează cu asociațiile profesionale de profil din
țară și din străinătate;
o) stabilește măsuri disciplinare;
p) exercită alte atribuții prevăzute de ordonanță sau de
regulament.
(2) Camera poate înființa unități teritoriale fără
personalitate juridică în țară și reprezentanțe în străinătate.
Art. 8. — Organele de conducere ale Camerei sunt:
Conferința națională, Consiliul superior al Camerei și Biroul
permanent al Consiliului superior al Camerei, denumite în
continuare Conferința, Consiliul superior și Biroul permanent.
Art. 9. — (1) Conferința este formată din toți consultanții
fiscali înscriși în evidența Camerei, cu drept de vot.
(2) Membrii Camerei cu drept de vot sunt consultanții
fiscali care și-au îndeplinit obligațiile față de Cameră,
conform prezentului regulament.
(3) Conferința este ordinară sau extraordinară.
Art. 10. — Conferința ordinară se întrunește anual, la
convocarea Consiliului superior, în cel mult 4 luni de la
încheierea exercițiului financiar precedent, cu excepția
primei Conferințe, care se întrunește în condițiile art. 14
alin. (2) din ordonanță.
Art. 11. — Conferința ordinară are următoarele atribuții
principale:
a) dezbaterea și aprobarea raportului anual de activitate
al Consiliului superior;
b) dezbaterea, aprobarea sau modificarea situațiilor
financiare anuale ale Camerei;
c) dezbaterea și aprobarea raportului Comisiei de
auditori statutari privind gestiunea financiară;
d) aprobarea execuției bugetului de venituri și cheltuieli
pentru exercițiul financiar încheiat;
e) stabilirea nivelului taxei de autorizare pentru
societățile comerciale de consultanță fiscală, al taxei de
înscriere în evidența Camerei și al cotizațiilor profesionale
anuale datorate de membrii Camerei;
f) stabilirea nivelului și condițiilor de acordare a
indemnizațiilor cuvenite membrilor Consiliului superior pentru
activitățile efectiv prestate către Cameră și pentru
indemnizația/diurna de deplasare;
g) aprobarea proiectului bugetului de venituri și cheltuieli
pentru exercițiul financiar următor;
h) alegerea și eliberarea/revocarea membrilor Consiliului
superior;
i) alegerea și eliberarea/revocarea membrilor Comisiei de
auditori statutari;
j) alegerea și eliberarea/revocarea membrilor Comisiei de
apel;
k) stabilirea obiectivelor strategice ale Camerei;
l) aprobarea programului de activitate al Consiliului
superior pe anul în curs;
m) aprobarea constituirii, reorganizării sau desființării
structurilor din țară și din străinătate ale Camerei;

MONITORUL OFICIAL AL ROMÂNIEI, PARTEA I, Nr. 732/28.VIII.2006
n) modificarea și completarea Regulamentului de
organizare și funcționare al Camerei, a Codului privind
conduita etică și profesională în domeniul consultanței
fiscale și a normelor de pregătire și perfecționare a
consultanților fiscali;
o) hotărăște asupra propunerilor de sancționare
disciplinară a membrilor Consiliului superior;
p) exercită alte atribuții prevăzute de lege sau de
prezentul regulament.
Art. 12. — (1) Pentru validitatea deliberărilor Conferinței
ordinare este necesară prezența majorității simple a
membrilor cu drept de vot, iar hotărârile trebuie să fie
adoptate cu votul majorității simple a celor prezenți.
(2) În cazul neîndeplinirii condițiilor prevăzute la
alin. (1), Conferința întrunită la a doua convocare poate să
hotărască asupra problemelor de pe ordinea de zi,
indiferent de numărul membrilor prezenți, cu majoritatea
simplă de voturi a acestora.
Art. 13. — (1) Conferința extraordinară poate fi
convocată la cererea Biroului permanent sau la cererea a
cel puțin două treimi din numărul membrilor Consiliului
superior ori la cererea unei cincimi din numărul membrilor
Camerei cu drept de vot, care adresează cererea
secretarului general, specificând problemele propuse a fi
dezbătute în cadrul Conferinței extraordinare.
(2) Conferința extraordinară va fi convocată și pentru
completarea locurilor de membri în cadrul organelor alese,
rămase vacante ca urmare a retragerii, demisiilor, excluderii
sau decesului a mai mult de o treime din numărul locurilor
prevăzute în prezentul regulament.
Art. 14. — Conferința extraordinară poate adopta
hotărâri privind:
a) modificarea și completarea Regulamentului de
organizare și funcționare al Camerei, a Codului privind
conduita etică și profesională în domeniul consultanței
fiscale și a normelor de pregătire și perfecționare a
consultanților fiscali;
b) schimbarea sediului social al Camerei;
c) îndeplinirea altor atribuții prevăzute de ordonanță sau
de prezentul regulament.
Art. 15. — (1) Pentru validitatea delilberărilor Conferinței
extraordinare este necesară prezența majorității simple a
membrilor cu drept de vot ai Camerei, iar hotărârile se iau
cu votul majorității simple a celor prezenți.
(2) În cazul neîndeplinirii condițiilor prevăzute la
alin. (1), Conferința întrunită la a doua convocare poate să
hotărască asupra problemelor de pe ordinea de zi,
indiferent de numărul membrilor prezenți, cu majoritatea
simplă de voturi a acestora.
Art. 16. — (1) Convocarea conferințelor se face cu
30 de zile înainte de data întrunirii. Anunțul privind
convocarea se publică în două cotidiene de circulație
națională și pe site-ul Camerei și cuprinde locul, data și
ora de desfășurare, precum și ordinea de zi. În același
anunț se stabilesc locul, data și ora pentru o a doua
convocare a Conferinței, în caz de neîntrunire a cvorumului
statutar, care urmează să aibă loc în cel mult 5 zile.
(2) Fiecare membru cu drept de vot al Camerei are
dreptul la un singur vot.
(3) Membrii Camerei cu drept de vot pot fi reprezentați
în Conferință de alți membri, în baza unei procuri speciale,
autentificată de un notar public. Procurile se depun în
original la Secretariatul general, înainte de data la care are
loc Conferința, făcându-se mențiune despre aceasta în
procesul-verbal de ședință. Un membru nu poate
reprezenta mai mult de 5 persoane. Membrii aleși și cei
care și-au depus candidaturile nu pot reprezenta alți
membri.
(4) Lucrările Conferinței sunt conduse de președintele
Consiliului superior sau de înlocuitorul de drept al acestuia.
Președintele propune un secretariat format din 3 membri,
pe care îl supune la vot plenului Conferinței. După
constatarea îndeplinirii cerințelor legale pentru desfășurarea
Conferinței se trece la dezbaterea subiectelor înscrise pe
ordinea de zi.

3

(5) Hotărârile Conferinței se adoptă prin vot deschis.
(6) Alegerea membrilor Consiliului superior, ai Comisiei
de auditori statutari și ai Comisiei de apel se face prin vot
secret.
(7) Prin procesul-verbal semnat de președintele și de
membrii secretariatului lucrărilor Conferinței se constată și
se consemnează îndeplinirea formalităților referitoare la
convocare, data și locul de desfășurare a Conferinței,
numărul membrilor prezenți, numărul de voturi valabil
exprimate, dezbaterile în rezumat, hotărârile luate, iar la
cererea celor care au luat cuvântul, afirmațiile acestora în
cadrul ședinței.
Art. 17. — (1) Organele de conducere alese ale
Camerei sunt: Consiliul superior și Biroul permanent.
(2) Consiliul superior alege dintre membrii săi Biroul
permanent, respectiv persoanele care îndeplinesc funcțiile
de conducere în cadrul acestuia.
Art. 18. — Organizarea și funcționarea Camerei sunt
asigurate de organele alese, care au funcție reprezentativă,
de conducere, decizie și control. Aplicarea hotărârilor
organelor alese ale Camerei se realizează de aparatul
executiv al acesteia, prevăzut la art. 38.
Art. 19. — Membrii organelor alese care în perioada
mandatului devin, potrivit legii, incompatibili cu această
calitate sunt obligați să solicite renunțarea la funcție în
termen de 5 zile de la data la care au devenit
incompatibili.
Art. 20. — (1) Membrii Consiliului superior sunt aleși în
cadrul Conferinței ordinare pentru o perioadă de 5 ani,
conform procedurilor prevăzute în prezentul regulament,
având posibilitatea de a îndeplini cel mult două mandate.
Consiliul superior are în componența sa 15 membri.
(2) Orice membru cu drept de vot al Camerei poate fi
ales în Consiliul superior.
(3) Candidaturile se depun la Secretariatul general cu
cel puțin 10 zile înainte de data alegerii, pe baza unei
cereri, cu îndeplinirea următoarelor condiții:
a) să aibă capacitate deplină de exercițiu la data
depunerii candidaturii sale;
b) să nu fi fost sancționat disciplinar în ultimii 5 ani de
Cameră;
c) să nu dețină o funcție eligibilă într-un alt organism
profesional.
(4) Consiliul superior are dreptul să solicite declarații
candidaților privind respectarea condițiilor de eligibilitate
menționate mai sus. Consiliul superior poate respinge
candidatura persoanei care refuză să facă asemenea
declarații sau care face o declarație falsă ori incompletă.
În cazul în care un candidat a fost ales membru al
Consiliului superior, iar declarațiile sale au fost incorecte,
Consiliul superior declară alegerea sa ca fiind nulă, ceea
ce nu afectează validitatea alegerii celorlalți candidați, iar
locul rămas vacant se ocupă potrivit prevederilor art. 22.
Art. 21. — (1) Candidaturile admise de Consiliul
superior vor fi anunțate în Conferință de către președinte,
pentru fiecare dintre candidați făcându-se o scurtă
prezentare a activității desfășurate anterior.
(2) Votarea se efectuează pe baza unui buletin de vot,
în forma aprobată de Consiliul superior.
(3) Fiecare membru cu drept de vot al Camerei poate
vota dintre candidații propuși un număr care să nu
depășească numărul locurilor eligibile, prin tăierea numelor
celorlalți candidați. În caz contrar, votul se consideră nul.
(4) La propunerea președintelui Consiliului superior,
Conferința alege comisia de votare, care are următoarele
atribuții principale:
a) primirea și distribuirea buletinelor de vot;
b) numărarea voturilor exprimate și constatarea voturilor
nule;
c) stabilirea candidaților care au fost aleși;
d) elaborarea unui raport scris către Conferință cu
privire la rezultatul alegerilor;

4

MONITORUL OFICIAL AL ROMÂNIEI, PARTEA I, Nr. 732/28.VIII.2006

e) predarea buletinelor de vot Secretariatului general al
Camerei, în vederea sigilării și păstrării acestora pe o
perioadă egală cu mandatul Consiliului superior;
f) alte atribuții stabilite de Conferință.
(5) Sunt declarați aleși candidații care au întrunit
numărul cel mai mare de voturi. În caz de egalitate,
candidații aflați în această situație sunt supuși din nou
votului Conferinței, urmând a fi declarat ales candidatul
care a întrunit numărul cel mai mare de voturi.
Art. 22. — (1) La prima ședință de după alegeri
membrii Consiliului superior aleg din rândul lor, prin vot
secret, un președinte, un prim-vicepreședinte și
5 vicepreședinți, ale căror mandate se încheie, ca și în
cazul celorlalți membri ai Consiliului superior, la data
următoarelor alegeri desfășurate în cadrul Conferinței, dacă
între timp nu le încetează calitatea de membru al
Consiliului superior.
(2) Orice loc vacant de membru al Consiliului superior
va fi ocupat de următorul candidat în ordinea
descrescătoare a numărului de voturi întrunit la Conferință,
conform raportului comisiei de votare, cu respectarea
condițiilor de eligibilitate prevăzute la art. 20 alin. (3).
(3) Orice loc vacant de președinte, prim-vicepreședinte
sau de vicepreședinte trebuie ocupat în condițiile prevăzute
la alin. (1).
(4) Orice membru al consiliului poate comunica în scris,
cu 30 de zile înainte, Secretariatului general intenția sa cu
privire la retragerea din Consiliul superior, iar de la data
demisiei locul său devine vacant.
(5) Consiliul superior nu poate funcționa în condițiile în
care s-a vacantat o treime din numărul locurilor prevăzute
în prezentul regulament. Pentru completarea locurilor
vacante se convoacă Conferința extraordinară în vederea
alegerilor.
Art. 23. — Calitatea de membru al Consiliului superior
încetează în următoarele situații:
a) pierderea calității de membru al Camerei;
b) pierderea capacității de exercițiu;
c) interzicerea exercitării, în condițiile legii, a unor
drepturi incompatibile cu calitatea de membru al Consiliului
superior;
d) aplicarea de către Cameră a unei sancțiuni
disciplinare rămase definitivă împotriva sa;
e) neparticiparea la 3 ședințe consecutive ale Consiliului
superior, fără un motiv obiectiv;
f) demisia din această calitate.
Art. 24. — Consiliul superior se întrunește trimestrial și
ori de câte ori se consideră necesar, la cererea
președintelui sau cel puțin a unei treimi din numărul
membrilor săi. Convocarea ședințelor se face prin
Secretariatul general.
Art. 25. — (1) Ședințele Consiliului superior pot avea
loc în prezența majorității simple a membrilor săi.
(2) În absența președintelui sau a prim-vicepreședintelui,
ședințele sunt conduse de un vicepreședinte desemnat de
președinte sau de Biroul permanent.
Art. 26. — (1) Hotărârile Consiliului superior sunt
adoptate cu majoritatea simplă a voturilor membrilor
prezenți.
(2) Fiecare membru al Consiliului superior are dreptul la
un singur vot, iar în cazul egalității voturilor, votul
președintelui de ședință determină rezultatul final.
(3) Secretariatul general păstrează procesele-verbale ale
tuturor ședințelor într-un registru special întocmit în acest
scop. Procesele-verbale trebuie semnate de toți membrii
prezenți la ședință.
Art. 27. — Consiliul superior coordonează, conduce și
controlează activitatea Camerei.
Art. 28. — (1) Consiliul superior are următoarele atribuții
principale:
a) asigură ducerea la îndeplinire a hotărârilor
Conferinței;

b) asigură condițiile pentru administrarea și gestionarea
patrimoniului Camerei, potrivit legii;
c) stabilește strategia și adoptă proiectul bugetului de
venituri și cheltuieli al Camerei;
d) prezintă spre aprobare Conferinței raportul de
activitate pe perioada anterioară, proiectul bugetului de
venituri și cheltuieli, situațiile financiare și proiectul
programului de activitate a Camerei;
e) aprobă norme de organizare și funcționare a Biroului
permanent;
f) aprobă organigrama și politicile privind resursele
umane ale Camerei;
g) aprobă normele privind desfășurarea activității curente
a aparatului executiv al Camerei;
h) stabilește anual indemnizațiile membrilor Comisiei de
auditori statutari și ai Comisiei de apel;
i) elaborează propuneri de modificare și completare a
Regulamentului de organizare și funcționare al Camerei, a
Codului privind conduita etică și profesională în domeniul
consultanței fiscale și a normelor de pregătire și
perfecționare a consultanților fiscali;
j) aprobă normele privind condițiile și termenele de plată
a cotizațiilor membrilor Camerei;
k) emite hotărâri în cazurile de abateri disciplinare
sesizate de Direcția de conduită și disciplină profesională,
potrivit procedurilor prevăzute la cap. IX;
l) îndeplinește orice alte atribuții prevăzute de lege, de
prezentul regulament și de hotărârile Conferinței.
(2) Pentru activitățile prestate pentru Cameră, membrii
Consiliului superior primesc indemnizații, iar pentru
deplasări și reprezentări cheltuielile se decontează. Nivelul
și condițiile de acordare a acestor drepturi sunt aprobate
de Conferință potrivit art. 11 lit. f).
(3) În exercitarea atribuțiilor sale Consiliul superior emite
hotărâri.
Art. 29. — (1) Președintele ales de Consiliul superior
devine de drept și președintele Camerei, precum și al
Biroului permanent și are următoarele atribuții principale:
a) reprezintă Camera în raporturile cu terțe persoane
fizice și juridice, cu autoritățile publice, precum și cu
organizațiile naționale profesionale din alte țări și
organismele internaționale ale profesiei de consultant fiscal,
apărând prestigiul și independența profesională a membrilor
Camerei;
b) semnează acorduri/convenții privind exercitarea
profesiei de consultant fiscal în străinătate și pe teritoriul
României cu organizații similare din alte țări;
c) convoacă și conduce lucrările Conferinței, Consiliului
superior și Biroului permanent;
d) semnează hotărârile emise de Consiliul superior și
deciziile adoptate de Biroul permanent;
e) prezintă anual, spre adoptare, Consiliului superior
proiectul de buget pentru exercițiul viitor;
f) aprobă angajarea și efectuarea cheltuielilor prevăzute
în buget;
g) prezintă situațiile financiare anuale și execuția
bugetului de venituri și cheltuieli spre adoptare Consiliului
superior și spre aprobare Conferinței;
h) numește și revocă în baza aprobării prevăzute la
art. 31 secretarul general și personalul din cadrul aparatului
executiv al Camerei prevăzut în organigramă;
i) îndeplinește orice alte atribuții stabilite de Conferință,
Consiliul superior și Biroul permanent.
(2) În lipsa președintelui, atribuțiile acestuia sunt duse
la îndeplinire de către prim-vicepreședinte.
(3) Președintele poate să delege un membru al
Consiliului superior pentru o acțiune sau o activitate
determinată.
(4) În exercitarea atribuțiilor sale președintele Consiliului
superior emite ordine.
Art. 30. — (1) Biroul permanent are în componența sa:
președintele, prim-vicepreședintele și 5 vicepreședinți.
(2) Biroul permanent se întrunește cel puțin o dată pe
lună și ori de câte ori este necesar și ia decizii cu votul

MONITORUL OFICIAL AL ROMÂNIEI, PARTEA I, Nr. 732/28.VIII.2006
majorității simple a membrilor săi. Deciziile emise de Biroul
permanent, între ședințele Consiliului superior, se prezintă
acestuia pentru validare.
Art. 31. — (1) Biroul permanent exercită următoarele
atribuții principale:
a) avizează proiectul bugetului de venituri și cheltuieli
anual, pe care îl înaintează spre adoptare Consiliului
superior, nu mai târziu de data de 15 decembrie a fiecărui
an anterior anului la care se referă bugetul respectiv;
b) supraveghează lunar execuția bugetului de venituri și
cheltuieli al Camerei;
c) examinează și propune spre aprobare Consiliului
superior programul de activitate al Camerei;
d) aprobă programele de activitate ale direcțiilor
executive;
e) aprobă programul deplasărilor în străinătate;
f) aprobă numirea, sancționarea și revocarea
secretarului general, șefilor direcțiilor Camerei și a altor
persoane cu funcții de conducere din aparatul executiv al
Camerei;
g) aprobă salarizarea pentru fiecare funcție prevăzută în
organigramă;
h) monitorizează Registrul consultanților fiscali și al
societăților comerciale de consultanță fiscală;
i) aprobă eliberarea carnetelor profesionale și a
autorizațiilor de funcționare;
j) aprobă documentele emise de Cameră, supuse
publicării;
k) îndeplinește și alte atribuții stabilite de Conferință și
de Consiliul superior.
(2) Activitatea direcțiilor de specialitate ale Camerei este
coordonată de către vicepreședinți.
(3) În exercitarea atribuțiilor sale Biroul permanent
adoptă decizii.
Art. 32. — Comisia de auditori statutari este alcătuită
din 3 persoane alese dintre membrii Camerei, care pentru
activitatea depusă primesc indemnizații. Membrii comisiei
participă la ședințele Consiliului superior, fără drept de vot.
Art. 33. — Comisia de auditori statutari a Camerei are
următoarele atribuții:
a) efectuează auditul situațiilor financiare ale Camerei;
b) întocmește raportul anual de audit, precum și alte
rapoarte solicitate de Consiliul superior și le prezintă
Conferinței spre dezbatere și aprobare.
Art. 34. — Mandatul Comisiei de auditori statutari este
de 5 ani și poate fi reînnoit o singură dată.
Art. 35. — Următoarele categorii de persoane nu pot
îndeplini mandatul de auditor statutar al Camerei:
a) membrii Consiliului superior;
b) personalul executiv al Camerei;
c) asociații, angajații, rudele sau afinii până la gradul al
IV-lea ai persoanelor prevăzute la lit. a).
Art. 36. — (1) Comisia de apel este compusă din
5 membri: 3 consultanți fiscali, membri ai Camerei, aleși de
Conferință, care nu fac parte din alte organe de conducere
ale Camerei, un reprezentant al Ministerului Finanțelor
Publice și un reprezentant al Ministerului Justiției. Membrii
Comisiei de apel aleg dintre ei un președinte, care este
consultant fiscal.
(2) Atribuțiile Comisiei de apel sunt prevăzute la art. 83—85.
Pentru activitatea depusă membrii comisiei primesc
indemnizații.
Art. 37. — Mandatul Comisiei de apel este de 5 ani și
poate fi reînnoit o singură dată.
Art. 38. — (1) Aparatul executiv al Camerei este
format din:
a) secretarul general;
b) Secretariatul general;
c) Direcția de învățământ;
d) Direcția de servicii pentru membri;
e) Direcția de monitorizare și competență profesională;

5

f) Direcția de conduită și disciplină profesională;
g) Direcția de servicii generale;
h) Direcția de relații internaționale.
(2) Secretarul general coordonează activitatea
Secretariatului general, a Direcției de servicii pentru membri
și a Direcției de servicii generale.
(3) Structura Secretariatului general și a direcțiilor se
stabilește prin organigrama Camerei.
Art. 39. — (1) Secretarul general al Camerei este
propus de Biroul permanent și numit de președintele
Consiliului superior.
(2) Secretarul general are, în principal, următoarele
atribuții:
a) prezintă Biroului permanent proiectul programului de
activitate al Camerei;
b) propune spre aprobare președintelui Biroului
permanent angajarea personalului executiv, potrivit
organigramei Camerei;
c) asigură punerea în aplicare a deciziilor Biroului
permanent cu privire la execuția bugetului de venituri și
cheltuieli al Camerei;
d) propune Biroului permanent ordinea de zi a
ședințelor acestuia și ale Consiliului superior, asigurând
elaborarea și prezentarea documentelor care fac obiectul
ședințelor respective;
e) execută alte atribuții stabilite de Consiliul superior și
Biroul permanent.
Art. 40. — Secretariatul general are, în principal,
următoarele atribuții:
a) serviciile de secretariat pentru lucrările Conferinței,
Consiliului superior și Biroului permanent;
b) conducerea Registrului de procese-verbale de ședință
și urmărirea realizării sarcinilor stabilite;
c) serviciile juridice pentru activitățile proprii ale
Camerei;
d) serviciile de registratură, relații publice și protocol;
e) întocmirea raportului de activitate pe perioada
anterioară și elaborarea proiectului programului de activitate
al Camerei;
f) executarea altor atribuții stabilite de Consiliul superior
și Biroul permanent.
Art. 41. — Direcția de învățământ are, în principal,
următoarele atribuții:
a) stabilește cerințele de pregătire profesională și
organizarea acestei activități;
b) elaborează normele privind pregătirea profesională a
consultanților fiscali;
c) întocmește evidența și documentația privind
pregătirea profesională a consultanților fiscali;
d) asigură asistența profesională pentru membrii
Camerei;
e) asigură materialele pentru pregătirea profesională și
informarea periodică a consultanților fiscali;
f) execută alte atribuții stabilite de Biroul permanent.
Art. 42. — Direcția de servicii pentru membri are, în
principal, următoarele atribuții:
a) conduce Registrul consultanților fiscali și al
societăților comerciale de consultanță fiscală și toate
evidențele operative privind consultanții fiscali, în sistem
informatizat;
b) eliberează carnetele profesionale și autorizațiile de
funcționare;
c) primește declarațiile cu veniturile realizate și acordă
viza anuală pe carnetele profesionale și autorizațiile de
funcționare;
d) publică anual lista consultanților fiscali și comunică
modificările intervenite pe parcurs direcțiilor generale ale
finanțelor publice;
e) organizează activitatea de documentare și informare;

6

MONITORUL OFICIAL AL ROMÂNIEI, PARTEA I, Nr. 732/28.VIII.2006

f) la cererea membrilor Camerei, acordă sprijin privind
asigurarea pentru riscul profesional;
g) gestionează dosarele profesionale ale consultanților
fiscali și ale societăților comerciale de consultanță fiscală;
h) execută alte atribuții stabilite de Biroul permanent.
Art. 43. — (1) Direcția de monitorizare și competență
profesională are, în principal, următoarele atribuții:
a) controlul calității activității profesionale a consultanților
fiscali;
b) controlul respectării normelor financiar-contabile în
vederea stabilirii realității veniturilor declarate Camerei;
c) urmărirea respectării normelor de conduită etică și
profesională în domeniul consultanței fiscale;
d) elaborarea normelor și procedurilor privind activitatea
de consultanță fiscală;
e) executarea altor atribuții stabilite de Biroul permanent.
(2) În cazul unor constatări privind încălcarea Codului
privind conduita etică și profesională în domeniul
consultanței fiscale, precum și a actelor cu caracter intern,
Direcția de monitorizare și competență profesională
sesizează Direcția de conduită și disciplină profesională.
Art. 44. — (1) Direcția de conduită și disciplină
profesională analizează cazurile de abatere disciplinară,
potrivit prevederilor cap. IX.
(2) Direcția de conduită și disciplină profesională
execută și alte atribuții stabilite de Biroul permanent.
Art. 45. — Direcția de servicii generale are, în principal,
următoarele atribuții:
a) elaborarea proiectului bugetului de venituri și
cheltuieli al Camerei, pe care îl prezintă spre dezbatere și
avizare Biroului permanent;
b) conducerea și organizarea activității financiarcontabile, precum și asigurarea execuției bugetare, în
sistem informatizat;
c) urmărirea încasării cotizațiilor, taxelor și a altor
venituri ale Camerei;
d) asigurarea funcționării serviciilor de tehnologia
informației, administrative și de gestionare a patrimoniului
Camerei;
e) executarea altor atribuții stabilite de Biroul permanent.
Art. 46. — Direcția de relații internaționale are, în
principal, următoarele atribuții:
a) efectuarea documentărilor referitoare la activitatea de
consultanță fiscală și la organizațiile profesionale din alte
țări și prezentarea de informări Consiliului superior și
Biroului permanent;
b) asigurarea realizării măsurilor necesare în vederea
aderării Camerei la organismele profesionale internaționale
de profil, inițierea și încheierea acordurilor/convențiilor cu
organizații similare din alte țări privind exercitarea profesiei
de consultant fiscal în străinătate și pe teritoriul României;
c) asigurarea colaborării și cooperării cu instituțiile din
alte țări, care activează în domeniul consultanței fiscale;
d) asigurarea participării reprezentanților Camerei la
diverse manifestări internaționale pe teme profesionale;
e) elaborarea de propuneri privind actualizarea
legislației, precum și a normelor de consultanță fiscală, în
concordanță cu reglementările organizațiilor profesionale
internaționale;
f) executarea altor atribuții stabilite de Biroul permanent.
CAPITOLUL III
Calitatea de membru al Camerei
Art. 47. — (1) Persoanele fizice care au calitatea de
consultant fiscal, pentru a deveni membri ai Camerei, vor
solicita înregistrarea în Registrul consultanților fiscali și al

societăților comerciale de consultanță fiscală, prin
depunerea unui dosar care va cuprinde:
a) cererea-tip de înscriere, prevăzută în anexa nr. 1;
b) actul de identitate, în copie legalizată;
c) certificatul de atestare a calității de consultant fiscal,
eliberat de Ministerul Finanțelor Publice, în copie legalizată;
d) documentul de plată a taxei de înscriere în evidența
Camerei, în copie, cu prezentarea actului în original;
e) certificatul de cazier judiciar;
f) certificatul de cazier fiscal;
g) actul în baza căruia deține spațiul pentru
desfășurarea activității profesionale, în copie legalizată;
h) două fotografii de 2/3 cm.
(2) Odată cu depunerea documentelor, solicitantul se
angajează ca după înscrierea în evidențele Camerei să
respecte dispozițiile ordonanței, ale prezentului regulament
și ale normelor interne, iar în cazul retragerii calității de
membru al Camerei, să nu uzeze de titlul profesional de
consultant fiscal sau de altă titulatură care ar putea sugera
vreo asociere cu Camera.
(3) Dosarul se înregistrează la Secretariatul general și
se transmite Direcției de servicii pentru membri.
(4) Direcția de servicii pentru membri verifică
îndeplinirea cerințelor prevăzute la alin. (1) și face
propuneri de aprobare sau respingere motivată, după caz,
Biroului permanent. Pentru cazurile aprobate se efectuează
înscrierea în Registrul consultanților fiscali și al societăților
comerciale de consultanță fiscală și se eliberează carnetul
profesional, prevăzut în anexa nr. 2, și parafa.
(5) Parafa de membru al Camerei va avea următoarele
înscrisuri:
— îConsultant Fiscal“;
— numele și prenumele, numărul și anul înregistrării în
Registrul de evidență al Camerei.
Art. 48. — Consultanții fiscali care au devenit membri
ai Camerei și desfășoară orice altă activitate salarizată, cu
excepția activităților de expertiză contabilă, audit financiar,
instruire și perfecționare în domeniul fiscal, sunt considerați
membri inactivi și sunt obligați să solicite în scris trecerea
în această categorie. Revenirea la statutul de membru
activ se face la cerere și se aprobă de Biroul permanent.
Art. 49. — (1) Societățile comerciale de consultanță
fiscală înființate conform ordonanței, la solicitarea
autorizației de funcționare, vor depune un dosar cu
următoarele documente:
a) cererea-tip de înscriere, prevăzută în anexa nr. 3,
semnată de reprezentantul legal al persoanei juridice;
b) certificatul de înmatriculare la registrul comerțului, în
copie legalizată;
c) actul constitutiv autentificat, în copie legalizată;
d) certificatul constatator eliberat de registrul comerțului,
care să conțină date referitoare la numele, prenumele și
domiciliul asociaților/acționarilor, directorilor și administratorilor/
membrilor consiliilor de administrație;
e) certificatul de cazier fiscal;
f) documentul de plată a taxei de autorizare, în copie.
(2) Dosarul se înregistrează la Secretariatul general și
se transmite Direcției de servicii pentru membri.
(3) Direcția de servicii pentru membri verifică
îndeplinirea cerințelor prevăzute la alin. (1) și face
propuneri de aprobare sau respingere motivată, după caz,
Biroului permanent. Pentru cazurile aprobate se efectuează
înscrierea în Registrul consultanților fiscali și al societăților
comerciale de consultanță fiscală și se eliberează
autorizația, conform modelului prevăzut în anexa nr. 4.

MONITORUL OFICIAL AL ROMÂNIEI, PARTEA I, Nr. 732/28.VIII.2006
(4) În situația în care cererea nu este aprobată, Direcția
de servicii pentru membri comunică în scris decizia
motivată a Biroului permanent.
(5) Societățile comerciale de consultanță în domeniul
fiscal, expertiză contabilă și audit financiar, care la data
intrării în vigoare a prezentului regulament au înscrisă în
actul lor constitutiv și activitatea de consultanță fiscală pe
care o desfășoară în alte condiții decât cele prevăzute de
ordonanță, urmează ca în termen de 18 luni de la data
intrării în vigoare a prezentului regulament să îndeplinească
condițiile prevăzute de ordonanță și, respectiv, de acesta.
CAPITOLUL IV
Registrul consultanților fiscali și al societăților
comerciale de consultanță fiscală
Art. 50. — (1) Conform prevederilor art. 21 din
ordonanță, Camera are obligația să întocmească Registrul
consultanților fiscali și al societăților comerciale de
consultanță fiscală, structurat în plan administrativ-teritorial.
(2) Pentru consultanții fiscali înregistrarea se face în
ordine alfabetică, cu menționarea numelui, prenumelui,
CNP-ului persoanei, domiciliului, numărului și datei
carnetului profesional, denumirii biroului și sediului
profesional, după caz.
(3) Pentru societățile comerciale de consultanță fiscală
se vor menționa, în ordine alfabetică, denumirea, sediul
social, numărul și data înregistrării la registrul comerțului,
codul unic de înregistrare fiscală, numărul și data
autorizației, precum și numele, prenumele, domiciliul,
numărul și data carnetului profesional, pentru persoanele
fizice care efectuează consultanță fiscală în numele
societăților comerciale, și asociații/acționarii, directorii și
membrii consiliilor de administrație ale societăților
comerciale.
(4) Înscrierea în registrul prevăzut la alin. (1) conferă
dreptul exercitării profesiei pe întreg teritoriul țării, precum
și în străinătate, în conformitate cu prevederile din
acordurile/convențiile încheiate cu organizații similare din
alte țări.
(5) Registrul consultanților fiscali și al societăților
comerciale de consultanță fiscală este format din două
capitole:
a) capitolul I — Consultanții fiscali persoane fizice, activi
și inactivi;
b) capitolul II — Societățile comerciale de consultanță
fiscală.
(6) Modelul Registrului consultanților fiscali și al
societăților comerciale de consultanță fiscală este prevăzut
în anexa nr. 5.
(7) Registrul consultanților fiscali și al societăților
comerciale de consultanță fiscală se conduce informatizat.
(8) Arhivarea dosarelor consultanților fiscali și ale
societăților comerciale de consultanță fiscală se face de
către Direcția de servicii pentru membri, iar gestiunea
acestora se conduce informatizat.
CAPITOLUL V
Drepturile și îndatoririle consultanților fiscali
și ale societăților comerciale de consultanță fiscală,
membri ai Camerei
Art. 51. — (1) Consultanții fiscali înscriși în evidențele
Camerei au dreptul să desfășoare activitățile specifice
profesiei, potrivit ordonanței și prezentului regulament.
(2) Consultanții fiscali pot folosi în exercitarea profesiei
titlul profesional de consultant fiscal.
(3) Consultanții fiscali au dreptul să-și instaleze firma la
sediul profesional.
(4) Consultanții fiscali au dreptul la apărare și mediere
din partea Camerei în activitatea profesională.
Art. 52. — (1) Consultanții fiscali și societățile
comerciale de consultanță fiscală care doresc să renunțe
la calitatea de membru al Camerei comunică în scris acest
lucru Consiliului superior.

7

(2) Consiliul superior poate hotărî amânarea încetării
calității de membru și implicit a radierii persoanei respective
din Registrul consultanților fiscali și al societăților
comerciale de consultanță fiscală în următoarele situații:
a) existența unor datorii ale consultanților fiscali și ale
societăților comerciale de consultanță fiscală față de
Cameră;
b) existența unor măsuri sancționatorii disciplinare
împotriva consultantului fiscal, aflate în curs de soluționare,
potrivit legii.
Art. 53. — Orice consultant fiscal care a renunțat sau
căruia i s-a retras calitatea de membru al Camerei poate
solicita redobândirea acesteia, respectând condițiile
prevăzute de ordonanță și de prezentul regulament
referitoare la procedura de atribuire a calității de membru
al Camerei.
Art. 54. — În fața organelor de conducere ale Camerei,
problemele, interesele și propunerile societăților comerciale
de consultanță fiscală pot fi susținute și de către
asociații/acționarii sau administratorii acestor societăți, care
sunt membri ai Camerei și care au drepturile prevăzute de
ordonanță și de prezentul regulament.
Art. 55. — Consultanții fiscali, în exercitarea profesiei,
precum și societățile comerciale de consultanță fiscală
aplică și respectă:
a) Codul privind conduita etică și profesională în
domeniul consultanței fiscale;
b) normele privind pregătirea profesională continuă a
consultanților fiscali, emise de Cameră;
c) procedurile de control al calității activității de
consultanță fiscală, emise de Cameră;
d) normele referitoare la obligațiile financiare privitoare
la cotizații și taxe, elaborate de Cameră;
e) normele privind asigurarea pentru riscul profesional,
elaborate de Cameră.
Art. 56. — (1) Consultanții fiscali sunt obligați să
transmită Camerei, în scris, în termen de 15 zile:
a) schimbarea numelui, situație în care persoana în
cauză va solicita eliberarea unui nou carnet profesional;
b) schimbarea adresei ori a adresei de corespondență;
c)
modificările
privind
statutul
de
angajat,
asociat/acționar, administrator al unei societăți de
consultanță fiscală;
d) orice alte date care se referă la identitatea și statutul
juridic ale acestora.
(2) Odată cu cererea înaintată Camerei vor fi depuse și
actele prin care se dovedesc situațiile prevăzute la
alin. (1), în copie legalizată.
Art. 57. — Consultanții fiscali sunt obligați să comunice
Camerei, în scris, în termen de până la 15 zile, producerea
unor evenimente în activitatea acestora, menționând toate
informațiile corespunzătoare, după cum urmează:
a) aplicarea unor sancțiuni pe linie profesională
consultantului fiscal de către o autoritate sau un alt
organism profesional al cărui membru este persoana în
cauză;
b) orice condamnare penală definitivă pronunțată de
instanța competentă;
c) existența unei hotărâri judecătorești definitive și
irevocabile prin care i se interzice consultantului fiscal
exercitarea funcției de administrator al unei societăți
comerciale sau, în general, exercitarea de funcții care
privesc gestiunea ori conducerea unei societăți comerciale;
d) orice alte informații pentru evaluarea reputației
profesionale și etice a consultantului fiscal.
Art. 58. — (1) Societățile comerciale de consultanță
fiscală sunt obligate să comunice, în scris, Camerei, în
termen de 15 zile, următoarele:
a) schimbarea denumirii sau sediului social, solicitând
eliberarea unei noi autorizații;
b) schimbarea adresei de corespondență;
c) deschiderea sau închiderea unei filiale sau a unei
subunități;

8

MONITORUL OFICIAL AL ROMÂNIEI, PARTEA I, Nr. 732/28.VIII.2006

d) orice modificare privind calitatea de asociat/acționar,
administrator sau consultant fiscal care desfășoară activitate
în numele societății;
e) orice alte date care se referă la calitatea de membru
al Camerei;
(2) Odată cu comunicarea înaintată Camerei vor fi
depuse și actele prin care se dovedesc situațiile prevăzute
la alin. (1), în copie legalizată.
Art. 59. — Societățile comerciale de consultanță fiscală
sunt obligate să comunice în scris, în termen de 15 zile:
a) schimbarea administratorilor, directorilor sau
asociaților/acționarilor;
b) aplicarea unor sancțiuni pe linie profesională cu
privire la activitatea societății de consultanță fiscală ori
luarea de măsuri împotriva acesteia de către o autoritate
sau un alt organism profesional al cărui membru este
persoana juridică în cauză;
c) orice condamnare penală definitivă, pronunțată de
instanțele competente din țară și din străinătate împotriva
consultantului fiscal ca reprezentant al societății de
consultanță fiscală;
d) existența unei hotărâri judecătorești definitive și
irevocabile prin care i se interzice reprezentantului legal al
societății de consultanță fiscală exercitarea funcției de
administrator sau exercitarea de funcții care privesc
gestiunea ori conducerea unei societăți;
e) orice modificări survenite în conținutul informațiilor
furnizate anterior Camerei;
f) dacă se află în procedură de insolvență sau lichidare.
Art. 60. — În desfășurarea independentă a activității
consultanții fiscali și societățile comerciale de consultanță
fiscală au următoarele obligații:
a) păstrarea secretului profesional care vizează toate
informațiile și datele de orice tip, în orice formă și pe orice
suport, puse la dispoziție de client, documentația întocmită
de consultant, precum și gestionarea și arhivarea
corespunzătoare a acestora la sediul profesional;
b) plata taxelor și cotizațiilor, în cuantumurile și la
termenele stabilite;
c) conducerea evidențelor financiar-contabile și fiscale,
potrivit legii, precum și orice alte evidențe în legătură cu
desfășurarea activității, solicitate de Cameră, conform
prezentului regulament;
d) conducerea evidenței contractelor de consultanță
fiscală, gestionarea și arhivarea corespunzătoare a
acestora;
e) utilizarea ștampilei și parafei profesionale;
f) participarea la cursurile de pregătire profesională;
g) declararea cu exactitate a veniturilor realizate și
respectarea termenelor de depunere a declarațiilor;
h) punerea la dispoziție organelor de control ale
Camerei a tuturor documentelor privind activitatea
profesională;
i) îndeplinirea altor obligații, potrivit prevederilor
ordonanței și prezentului regulament.
CAPITOLUL VI
Exercitarea profesiei de consultant fiscal
Art. 61. — (1) Consultantul fiscal își poate exercita în
mod independent profesia numai dacă întrunește cumulativ
următoarele condiții:
a) are calitatea de consultant fiscal;
b) este membru activ al Camerei;
c) îndeplinește condițiile stabilite de prezentul
regulament.
(2) Pentru a putea desfășura activitățile de consultanță
fiscală prevăzute la art. 3 din ordonanță, este obligatorie
vizarea anuală a carnetelor profesionale și a autorizațiilor
societăților comerciale de consultanță fiscală. Vizarea se
efectuează în luna decembrie a anului în curs, pentru anul
următor.
Art. 62. — (1) Consultantul fiscal își exercită profesia
conform prevederilor ordonanței și este liber să opteze

pentru una dintre formele de exercitare a profesiei
prevăzute la art. 6, fiind obligat să înștiințeze în scris
Camera în legătură cu modificările intervenite.
(2) Potrivit ordonanței, consultantul fiscal poate exercita
activitate de consultanță fiscală la două sau mai multe
societăți comerciale, atâta timp cât nu sunt afectate
obiectivitatea și independența lui profesională.
(3) Consultanții fiscali nu pot efectua și activitate în
nume propriu la societățile de consultanță la care au
calitatea de asociat/acționar, administrator.
Art. 63. — (1) Exercitarea activității se face pe bază de
contract de consultanță fiscală încheiat cu clientul.
(2) Contractul de consultanță fiscală se încheie în formă
scrisă, dobândind data certă prin înregistrarea sa în
Registrul de evidență a contractelor de consultanță fiscală
prevăzut în anexa nr. 6.
(3) Consultantul fiscal va ține o evidență strictă a
contractelor încheiate, în registrul prevăzut la alin. (2), și
va păstra, conform legii, în arhiva sa un exemplar original
al fiecărui contract și o copie a împuternicirii de
reprezentare primite în executarea contractului, dacă este
cazul.
(4) Contractul de consultanță fiscală prevăzut în anexa
nr. 7 trebuie să cuprindă următoarele:
a) numărul și data contractului;
b) datele de identificare ale formei de exercitare a
profesiei, denumirea, sediul profesional și reprezentantul
firmei de consultanță;
c) datele de identificare ale clientului și, după caz, ale
reprezentantului legal;
d) obiectul contractului, care cuprinde activitățile
prevăzute la art. 3 din ordonanță;
e) onorariul;
f) cheltuielile aferente activității, care sunt suportate de
client separat de plata onorariului;
g) alte clauze prevăzute de lege sau convenite între
părți;
h) locul și data încheierii contractului;
i) numărul și data înregistrării în registrul de evidență a
contractelor;
j) semnăturile părților.
(5) Părțile pot modifica contractul de consultanță fiscală
cu respectarea dispozițiilor legale, a prezentului regulament,
și după caz, a condițiilor prevăzute în contract.
(6) Contractul de consultanță fiscală prevede în mod
expres activitățile pe care consultantul urmează să le
presteze la solicitarea clientului. Contractul de consultanță
fiscală încheiat cu clientul trebuie să cuprindă clauza de
confidențialitate și eventualele condiții speciale, adaptate de
la caz la caz. În baza acestuia, consultantul se legitimează
față de terți prin împuternicirea prevăzută în anexa nr. 8.
(7) Pentru activitățile prevăzute la art. 17 din ordonanță
consultantul fiscal va încheia contracte separate sau va
întocmi anexe la contractul de bază, menționând obiectul
acestuia, onorariul și eventualele cheltuieli aferente
activității, care sunt suportate de client separat de plata
onorariului.
(8) Cheltuielile prevăzute la alin. (4) lit. f) se estimează
anticipat, la momentul încheierii contractului de consultanță
fiscală, și se regularizează pe măsura informării
documentate a clientului cu privire la cuantumul și
destinația lor. Părțile pot modifica aceste cheltuieli pe
parcursul derulării contractului, prin acte adiționale.
(9) Pentru activitatea sa consultantul fiscal are dreptul
la onorariu și la acoperirea tuturor cheltuielilor făcute în
interesul clientului. Stabilirea onorariului se face în mod
liber între consultant și client, avându-se în vedere timpul
și volumul de muncă, natura, noutatea și dificultatea
cazului, reputația și experiența profesională ale consultantului,
precum și alte elemente relevante.
(10) Dacă pe durata exercitării profesiei consultantul
fiscal nu mai îndeplinește condițiile de exercitare a
profesiei, acesta are obligația să renunțe imediat la

MONITORUL OFICIAL AL ROMÂNIEI, PARTEA I, Nr. 732/28.VIII.2006
îndeplinirea contractului de consultanță fiscală și să notifice
clientului motivul renunțării la acesta.
Art. 64. — Consultanții fiscali trebuie să se conformeze
următoarelor reguli generale:
a) să nu încheie un contract de consultanță fiscală dacă
în conducerea sau în acționariatul semnificativ al clientului
ori al unei entități economice din cadrul aceluiași grup se
regăsesc rude sau afini până la gradul al II-lea inclusiv ai
consultantului fiscal;
b) să nu se implice direct sau indirect în desfășurarea
activității financiare a clientului, neavând dreptul să dețină
acțiuni ori părți sociale, să încheie contracte de împrumut
sau de garantare a unor împrumuturi, precum și alte acte
de comerț ori să beneficieze de alte avantaje din partea
clientului, cu excepția onorariilor;
c) să își organizeze propriile mecanisme de evaluare
privind acceptarea sau continuarea în mod corespunzător a
fiecărui angajament.
Art. 65. — (1) Consultanții fiscali au obligația ca în
exercitarea profesiei să coopereze cu Camera potrivit
ordonanței și prezentului regulament.
(2) Pentru desfășurarea în mod eficient a procesului de
monitorizare consultanții fiscali vor prezenta Camerei toate
datele și informațiile solicitate.
(3) Monitorizarea activității consultanților fiscali se
organizează și se desfășoară în conformitate cu normele
privind procedurile de control al calității consultanței fiscale
emise de Cameră, potrivit cărora consultanții fiscali au
obligația de a întocmi și de a prezenta acesteia, până la
data de 31 martie a anului următor, raportul anual asupra
activității pentru anul expirat.
(4) Direcția de monitorizare și competență profesională
a Camerei va organiza inspecții asupra realității și legalității
informațiilor cuprinse în rapoartele înaintate Camerei de
către consultanții fiscali.
(5) Anual, Camera va întocmi și va transmite
Ministerului Finanțelor Publice un raport sintetic asupra
calității activității de consultanță fiscală.
Art. 66. — (1) În desfășurarea activității lor consultanții
fiscali trebuie să dea dovadă de integritate în relațiile
profesionale, de afaceri și personale. Integritatea implică
onestitate și corectitudine și nu trebuie să fie afectată de
interese personale sau de natură familială.
(2) Consultanții fiscali sunt obligați să dea dovadă de
obiectivitate în exercitarea profesiei și să evite orice conflict
de interese în cazul încheierii fiecărui angajament
profesional.
(3) Consultanții fiscali trebuie să dea dovadă de
independență în exercitarea profesiei. Prin independență se
înțelege exercitarea profesiei de către consultanții fiscali
care nu au raporturi juridice, de muncă sau civile cu clienții
și nu au niciun fel de alte interese materiale directe ori
indirecte în raport cu aceștia, cu excepția onorariilor
cuvenite pentru munca prestată în calitate de consultant
fiscal și a cheltuielilor aferente activității, care sunt
suportate de client separat de plata onorariului.
(4) Consultanții fiscali trebuie să accepte și să
desfășoare activitatea pentru care sunt autorizați. În
cazurile în care este necesar, consultanții fiscali pot
colabora cu specialiști și din alte domenii de activitate.
(5) Consultanții fiscali trebuie să își desfășoare
activitatea profesională cu respectarea confidențialității
asupra informațiilor primite de la client. Ca urmare a
atribuției sale privind controlul calității consultanței fiscale,
Camera are acces la aceste informații, cu condiția
respectării confidențialității.
Art. 67. — Consultanții fiscali nu pot desfășura activități
care prejudiciază sau care pot prejudicia integritatea,
obiectivitatea, independența ori reputația profesională, astfel
cum acestea sunt definite în Codul privind conduita etică
și profesională în domeniul consultanței fiscale.

9

CAPITOLUL VII
Retragerea calității de consultant fiscal și a autorizației
de funcționare, suspendarea și încetarea dreptului
de exercitare a profesiei
Art. 68. — Retragerea calității de consultant fiscal și a
autorizației de funcționare se face în conformitate cu
prevederile art. 19 și 20 din ordonanță.
Art. 69. — (1) Suspendarea dreptului de exercitare a
profesiei de consultant fiscal se face în următoarele situații:
a) la cerere;
b) în caz de incompatibilitate;
c) în cazul executării unei pedepse privative de libertate
pentru săvârșirea unei fapte care nu îi interzice dreptul de
gestiune și de administrare a unei societăți comerciale;
d) ca urmare a interdicției de a profesa pe o anumită
perioadă, dispusă prin hotărâre judecătorească sau ca
urmare unei sancțiuni disciplinare aplicate de Cameră.
(2) Exercitarea profesiei de consultant fiscal încetează
în următoarele situații:
a) la cerere;
b) prin deces;
c) în cazul excluderii din profesie, ca sancțiune
disciplinară aplicată de Cameră;
d) în cazul condamnării definitive pentru o faptă
prevăzută de legea penală, dacă aceasta îl face nedemn
de a fi consultant fiscal.
CAPITOLUL VIII
Veniturile și cheltuielile Camerei
Art. 70. — (1) Camera, în calitate de persoană juridică
fără scop lucrativ, își constituie veniturile din activitățile
stabilite potrivit prevederilor legale, acoperindu-și cheltuielile
în întregime din aceste venituri.
(2) Contabilitatea patrimoniului și a activităților
desfășurate de Cameră se conduce potrivit legii.
(3) Înregistrarea veniturilor în contabilitate se face pe
baza documentelor legale care atestă crearea dreptului de
încasare sau în momentul încasării efective a acestora.
(4) Înregistrarea cheltuielilor se face pe baza
documentelor justificative, vizate pentru controlul financiar
preventiv și semnate de președintele Biroului permanent.
Art. 71. — (1) Veniturile Camerei se constituie din
următoarele surse:
a) taxa de autorizare a societăților comerciale de
consultanță fiscală;
b) taxa de înscriere în evidența Camerei;
c) cotizațiile profesionale ale membrilor Camerei, respectiv
cotizațiile fixe anuale;
d) cotizațiile anuale calculate asupra veniturilor realizate
de membrii Camerei care își exercită profesia individual
sau de societăți comerciale de consultanță fiscală
autorizate de Cameră;
e) încasările din vânzarea publicațiilor proprii;
f) donațiile și sponsorizările;
g) alte venituri din activitatea Camerei.
(2) Taxa de înscriere în evidența Camerei este datorată
și se achită anticipat depunerii cererii de înscriere.
(3) Consultantul fiscal care a fost radiat din registrul
Camerei și căruia i se aprobă reînscrierea datorează taxa
de înscriere.
(4) Taxa de înscriere în evidența Camerei se stabilește
în sumă fixă, anual, de Conferința ordinară.
(5) Cotizațiile profesionale anuale datorate de membrii
Camerei, persoane fizice și juridice, se stabilesc în cadrul
Conferinței ordinare.
(6) Condițiile și termenele de achitare a cotizațiilor se
stabilesc prin hotărâri ale Consiliului superior.
Art. 72. — Consultanții fiscali, membri activi și inactivi,
sunt obligați să plătească cotizațiile și taxele datorate către
Cameră, după caz, în condițiile prevăzute prin hotărârile
Consiliului superior.

10

MONITORUL OFICIAL AL ROMÂNIEI, PARTEA I, Nr. 732/28.VIII.2006
CAPITOLUL IX
Sancțiuni disciplinare

Art. 73. — Fapta săvârșită de un membru al Camerei,
prin care se încalcă dispozițiile ordonanței, ale
Regulamentului de organizare și funcționare a Camerei, ale
Codului privind conduita etică și profesională în domeniul
consultanței fiscale, hotărârile, normele sau alte acte emise
de Cameră, constituie abatere disciplinară.
Art. 74. — (1) Consultanții fiscali, membri ai Camerei,
pot fi sancționați pentru abateri disciplinare cu:
a) mustrare;
b) avertisment;
c) suspendarea dreptului de exercitare a profesiei pe o
perioadă de la 3 luni până la un an;
d) excluderea din Cameră și interzicerea dreptului de
exercitare a profesiei de consultant fiscal.
(2) Hotărârile de sancționare se publică pe site-ul
Camerei.
(3) Acțiunea disciplinară poate fi exercitată în termen de
3 luni de la constatare, dar nu mai mult de un an de la
data săvârșirii faptei.
(4) Răspunderea disciplinară a consultantului fiscal nu
exclude răspunderea civilă, penală sau patrimonială a
acestuia.
Art. 75. — (1) Abaterile disciplinare săvârșite de
consultanții fiscali sunt următoarele:
a) comportament necuviincios față de membrii Camerei,
față de alți participanți la lucrările Conferinței sau față de
organele de conducere și control ale Camerei;
b) exercitarea profesiei în perioada de suspendare;
c) nerespectarea prevederilor codului privind conduita
etică și profesională a consultanților fiscali;
d) absențe nejustificate de la cursurile de pregătire și
perfecționare profesională;
e) neplata cotizațiilor și a celorlalte obligații bănești pe o
perioadă de un an;
f) nerespectarea normelor privind apărarea și păstrarea
secretului profesional;
g) încălcarea normelor de lucru și desfășurarea unei
activități profesionale în condiții de incompetență, cu
prejudicierea reputației profesionale;
h) prestarea de servicii de consultanță fiscală fără
contract scris încheiat cu clientul sau pe baza unui contract
în care nu au fost înscrise toate elementele cu privire la
identitatea consultantului fiscal;
i) nedeclararea sau declararea parțială a veniturilor, în
scopul sustragerii de la plata cotizației prevăzute în
prezentul regulament;
j) refuzul de a pune la dispoziție organelor de control
ale Camerei a documentelor privind activitatea profesională;
k) nedepunerea raportului și a declarației prevăzute la
art. 65 alin. (3) din prezentul regulament până la data de
31 martie a anului următor;
l) declarații neconforme cu realitatea, în relațiile cu
Camera sau cu terții, în vederea producerii de consecințe
juridice, precum și orice alte încălcări ale conduitei etice și
profesionale;
m) nedeclararea în termen de 15 zile a situațiilor
prevăzute la art. 56 și 57.
(2) Faptele prevăzute la alin. (1) se sancționează cu:
a) mustrare, cele prevăzute la lit. a);
b) avertisment, cele prevăzute la lit. d), k) și m);
c) suspendarea calității de membru al Camerei pe o
perioadă de la 6 luni până la un an, cele prevăzute la
lit. c), f), h) și l);
d) excluderea din Cameră, cele prevăzute la lit. b), e),
g), i) și j).
(3) La stabilirea și aplicarea sancțiunilor disciplinare se
va ține seama de gravitatea încălcării și de urmările
acesteia, precum și de calitățile profesionale și morale ale
celui în cauză. În cazul repetării unei abateri disciplinare,

se va aplica sancțiunea imediat următoare ca grad de
severitate.
(4) Abaterile disciplinare se constată de Direcția de
conduită și disciplină profesională, iar sancțiunile
disciplinare se aplică de Consiliul superior și de Comisia
de apel, potrivit competențelor.
(5) Actele, contractele și convențiile încheiate de
persoane care nu au dreptul de a practica profesia de
consultant fiscal, conform ordonanței și prezentului
regulament, sunt considerate nule.
(6) În cazul aplicării sancțiunii de suspendare a dreptului
de exercitare a profesiei de consultant fiscal, cel în cauză
este obligat să depună sub luare de semnătură carnetul
profesional și parafa, în termen de 5 zile de la data
aplicării sancțiunii. În situația refuzului, se procedează la
radierea din Registrul consultanților fiscali. Aceeași obligație
îi revine și în cazul aplicării măsurii de excludere și de
interzicere a exercitării profesiei de consultant fiscal.
(7) La expirarea termenului de suspendare se restituie
consultantului fiscal carnetul profesional și parafa.
Art. 76. — Toate problemele, faptele sau circumstanțele
care sunt de natură să atragă răspunderea disciplinară a
unui membru se aduc la cunoștința Secretariatului general.
După analiză, Secretariatul general transmite documentația
Direcției de conduită și disciplină profesională.
Art. 77. — (1) Direcția de conduită și disciplină
profesională efectuează cercetări asupra documentației
primite, putând să solicite informațiile pe care le consideră
necesare, inclusiv registre, dosare sau evidențe,
consultantul fiscal fiind obligat să le prezinte.
(2) Direcția de conduită și disciplină profesională se
pronunță asupra unei sancțiuni disciplinare, stabilind
termene pentru furnizarea de către persoana în cauză a
informațiilor necesare, oferindu-i posibilitatea să își exprime
punctul de vedere înainte de a lua decizia cu privire la
sesizarea Consiliului superior.
Art. 78. — (1) În situația în care Direcția de conduită și
disciplină profesională consideră că nu sunt îndeplinite
condițiile necesare pentru atragerea răspunderii disciplinare,
persoana reclamată și reclamantul primesc notificări
corespunzătoare.
(2) În situația în care Direcția de conduită și disciplină
profesională consideră că sunt îndeplinite condițiile
necesare pentru atragerea răspunderii disciplinare,
întocmește proiectul de ordin, cu consimțământul persoanei
reclamate, respectiv ordin cu consimțământ, și sesizează
Consiliul superior în vederea aprobării sancțiunii propuse.
(3) În cazul în care Direcția de conduită și disciplină
profesională hotărăște să sesizeze Consiliul superior, trimite
acestuia un raport cuprinzând faptele reclamate la adresa
consultantului fiscal și o sinteză a probelor care vin în
sprijinul reclamației, precum și orice alte informații pe care
s-a bazat în susținerea propunerii de sancționare
disciplinară.
Art. 79. — În vederea soluționării sesizărilor primite,
Consiliul superior respectă procedurile referitoare la
comunicare, audiere, deliberare și comunicare a hotărârii.
Art. 80. — Consiliul superior comunică în scris
persoanei reclamate, în termen de 30 de zile de la
primirea sesizării, următoarele:
a) conținutul reclamației primite, locul și data la care va
avea loc audierea persoanei respective;
b) elementele care stau la baza reclamației;
c) o sinteză a procedurilor Consiliului superior privind
soluționarea reclamației, în forma aprobată de acesta;
d) solicitarea adresată persoanei reclamate de a
confirma, în termen de 15 zile de la primirea comunicării,
acceptarea totală sau parțială a faptelor puse în sarcina
acesteia, intenția de a participa la audiere și de a fi
reprezentată sau asistată de avocat ori de un alt specialist.
Pentru faptele neacceptate, persoana reclamată poate
prezenta probe în apărarea sa.

MONITORUL OFICIAL AL ROMÂNIEI, PARTEA I, Nr. 732/28.VIII.2006
Art. 81. — (1) Audierea se stabilește de Consiliul
superior în termen de până la 30 de zile de la data primirii
sesizării. În acest scop persoanele sunt citate la Cameră.
(2) Persoana reclamată poate solicita, fie cu ocazia
audierii, fie anterior acesteia, prin cerere scrisă adresată
Consiliului superior, amânarea audierii pentru o dată
ulterioară, în vederea formulării apărării, în caz de boală
sau în alte împrejurări temeinic motivate.
(3) În absența nemotivată a persoanei reclamate sau a
reprezentantului acesteia, audierea nu mai are loc și se
trece la procedura următoare.
Art. 82. — (1) După procedura audierii sau în caz de
absență nemotivată, Consiliul superior se retrage pentru
deliberare.
(2) Consiliul superior deliberează în raport cu fiecare
faptă a persoanei reclamate și emite o hotărâre împotriva
acesteia, cuprinzând una dintre sancțiunile prevăzute la
art. 75 alin. (2).
(3) În cazul în care Consiliul superior a constatat că
faptele reclamate au fost neîntemeiate, emite o hotărâre de
respingere.
(4) Consiliul superior anunță hotărârea sa în ședință și
informează părțile implicate despre dreptul de a ataca
hotărârea în fața Comisiei de apel. Hotărârea se comunică
în scris părților implicate, în termen de 5 zile de la
adoptare.
(5) Hotărârea Consiliului superior devine executorie de
la data împlinirii termenului de apel, cu excepția cazului în
care, înainte de împlinirea termenului, părțile atacă
hotărârea Consiliului superior la Comisia de apel.
(6) Ședințele Consiliului superior sunt publice. Nu sunt
publice ședințele în care ar fi adusă atingere imaginii
publice a persoanelor implicate, Camerei și terților, precum
și în cazurile în care s-ar afecta principiul confidențialității,
acestea urmând a fi hotărâte de Consiliul superior, precum
și la solicitarea părților.
Art. 83. — Hotărârile Consiliului superior pot fi atacate,
în termen de 30 de zile de la primirea comunicării scrise,
atât de către persoana reclamată, cât și de reclamant.
Cererea de apel trebuie să îndeplinească următoarele
condiții:
a) să fie formulată în scris și să fie adresată Comisiei
de apel prin Secretariatul general;
b) să prezinte motivele atacării hotărârii Consiliului
superior.
Art. 84. — (1) Comisia de apel notifică ambelor părți
data și locul judecării apelului. La judecare, apelantul are
dreptul să fie reprezentat sau asistat.
(2) Apelul poate fi judecat în absența apelantului, cu
respectarea cerințelor privind trimiterea comunicării scrise.
Prezența celeilalte părți este obligatorie.
(3) Comisia de apel poate amâna judecarea apelului
pentru o dată ulterioară, în vederea formulării apărării, în
caz de boală sau în alte împrejurări temeinic motivate.
(4) Procedura de judecare a apelului este similară cu
cea din faza audierii în fața Consiliului superior.
Art. 85. — (1) La încheierea judecării apelului, Comisia
de apel poate hotărî confirmarea, modificarea sau anularea
hotărârii Consiliului superior.
(2) Comisia de apel anunță hotărârea sa în ședință
publică. Hotărârea Comisiei de apel se va comunica în
scris părților în termen de 15 zile de la pronunțare.
(3) Ședințele Comisiei de apel sunt publice. Nu sunt
publice ședințele în care ar fi adusă atingere imaginii
publice a persoanelor implicate, Camerei și terților, precum
și în cazurile în care s-ar afecta principiul confidențialității,
acestea urmând a fi hotărâte de Consiliul superior, precum
și la solicitarea părților.
(4) Hotărârile Comisiei de apel privind suspendarea sau
excluderea unui membru sunt publicate pe site-ul Camerei.
(5) Hotărârile Comisiei de apel sunt de natură
disciplinară și pot fi atacate, în condițiile legii, la instanța

11

competentă. Măsurile sancționatorii luate pot fi contestate,
în condițiile legii și direct, la instanțele judecătorești
competente.
CAPITOLUL X
Rolul, atribuțiile și drepturile
Ministerului Finanțelor Publice ca autoritate publică
Art. 86. — (1) Activitatea Camerei se desfășoară,
potrivit prevederilor ordonanței, sub supravegherea autorității
de stat reprezentate de Ministerul Finanțelor Publice.
Autoritatea de stat acordă calitatea de consultant fiscal
potrivit ordonanței și urmărește permanent ca reglementările
emise de Cameră și deciziile și/sau hotărârile luate de
organele de conducere ale acesteia să nu contravină
reglementărilor legale.
(2) Supravegherea autorității de stat nu aduce atingere
independenței Camerei ca organism profesional, această
activitate fiind privită în contextul colaborării, astfel încât
activitatea de consultanță fiscală să corespundă exigențelor
în domeniu impuse de normele și standardele
internaționale.
(3) Camera cooperează și colaborează cu Ministerul
Finanțelor Publice în următoarele domenii:
a) creșterea calității activității de consultanță fiscală în
vederea eficientizării acesteia;
b) constatarea cazurilor de utilizare ilegală a titlului de
consultant fiscal sau a denumirii societății de consultanță
fiscală;
c) pregătirea și perfecționarea membrilor Camerei în
activitatea de consultanță fiscală;
d) promovarea de proiecte de acte normative pe linia
îmbunătățirii legislației fiscale și activității de consultanță
fiscală.
CAPITOLUL XI
Dispoziții tranzitorii și finale
Art. 87. — Hotărârile Conferinței și ale Consiliului
superior se publică în Monitorul Oficial al României, Partea I.
Art. 88. — Prevederile prezentului regulament se aplică
tuturor membrilor Camerei.
Art. 89. — (1) Până la data primei conferințe, membrii
Comitetului provizoriu al Camerei vor exercita prerogativele
prevăzute la art. 14 din ordonanță și de prezentul
regulament.
(2) Comitetul provizoriu al Camerei va îndeplini
următoarele atribuții:
a) înregistrarea Camerei la organul fiscal teritorial;
b) deschiderea contului curent al Camerei;
c) elaborarea primului buget de venituri și cheltuieli al
Camerei și supravegherea execuției acestuia;
d) stabilirea nivelului taxei de înscriere în evidența
Camerei;
e) stabilirea nivelului taxei de autorizare pentru
persoanele juridice;
f) deschiderea Registrului de evidență al consultantului
fiscal și al societăților comerciale care au ca obiect de
activitate consultanță fiscală;
g) pregătirea lucrărilor primei Conferințe și organizarea
alegerilor pentru Consiliul superior, Comisia de auditori
statutari și Comisia de apel;
h) prezentarea unui raport de activitate a Camerei;
i) alte atribuții stabilite de ordonanță sau prin
regulament.
(3) Până la alegerea primului Consiliu superior,
Comitetul provizoriu al Camerei va îndeplini toate atribuțiile
acestuia, conform prezentului regulament.
(4) Primul Consiliu superior se compune din 15 membri,
din care 8 membri aleși de prima Conferință ordinară și
7 membri ai Comitetului provizoriu care au dobândit
calitatea de consultant fiscal, numiți prin ordin al ministrului
finanțelor publice.
Art. 90. — Anexele nr. 1—8 fac parte integrantă din
prezentul regulament.

12

MONITORUL OFICIAL AL ROMÂNIEI, PARTEA I, Nr. 732/28.VIII.2006
ANEXA Nr. 1
la regulament
CERERE DE ÎNSCRIERE

a persoanelor care au obținut calitatea de consultant fiscal, în evidența Camerei Consultanților Fiscali
Subsemnatul/Subsemnata ................................................., C.N.P. ........................., legitimat/legitimată cu
B.I./C.I./pașaport seria ......... nr. ........................., emis/emisă la data de ......................... de .........................,
domiciliat/domiciliată în localitatea ........................., str. ....................................... nr. ......, bl. ......, sc. ......, et. ....., ap. .....,
județul/sectorul ...................................., având calitatea de consultant fiscal, potrivit Certificatului de atestare seria ..............
nr. ........................., emis de Ministerul Finanțelor Publice la data de ........................., vă rog a dispune admiterea mea ca
membru activ/inactiv al Camerei Consultanților Fiscali și înscrierea în evidențele acesteia în conformitate cu prevederile
art. 21 din Ordonanța Guvernului nr. 71/2001 privind organizarea și exercitarea activității de consultanță fiscală, aprobată
cu modificări și completări prin Legea nr. 198/2002, cu modificările ulterioare.
În susținerea cererii mele depun alăturat următoarele:
— B.I./C.I./pașaport seria ........ nr. ........................., emis/emisă la data de ..............................................................,
de ................................., în copie legalizată;
— Certificatul de atestare seria ....... nr. ........................., emis de Ministerul Finanțelor Publice la data
de ........................., în copie legalizată;
— Certificatul de cazier judiciar seria ........ nr. ........................., emis la data de .........................................................
de .........................;
— Certificatul de cazier fiscal seria ....... nr. ..................., emis la data de ............................ de ..........................;
— actul în baza căruia dețin spațiul pentru desfășurarea activității profesionale ........................................................,
numărul și data acestuia ........................., în copie legalizată;
— documentul de plată a taxei de înscriere în evidența Camerei, în copie;
— adeverința de la locul de desfășurare a activității salarizate, după caz;
— două fotografii de 2/3 cm.
Totodată, mă angajez să respect dispozițiile legii, ale Regulamentului de organizare și funcționare al Camerei
Consultanților Fiscali și ale normelor interne și să nu uzez de titlul profesional de consultant fiscal sau de altă titulatură
care ar putea sugera vreo asociere cu Camera, în caz de retragere a calității de membru al Camerei.
Data .........................

Semnătura .........................
ANEXA Nr. 2
la regulament
C A R N E T P R O F E S I O N A L*)

ROMÂNIA

ROMÂNIA

CAMERA CONSULTANȚILOR

CAMERA CONSULTANȚILOR
FISCALI

FISCALI

CARNET
DE
CONSULTANT FISCAL

2/3

Nr. .............. din .........................
Numele ........................................
Prenumele ...................................
Domiciliul .....................................
Str. ............., localitatea ............,
Sectorul (județul) ........................

Semnătura titularului
Data eliberării
...............................
..........................
În conformitate cu art. 3 din Ordonanța
Guvernului nr. 71/2001 privind organizarea și
exercitarea activităților de consultanță fiscală,
aprobată cu modificări și completări prin Legea
nr. 198/2002, cu modificările ulterioare, se
conferă titularului dreptul de a profesa activitatea
de consultanță fiscală.
Prezentul carnet este valabil numai cu viza
anului în curs.
Președinte,
Secretar general,
.........................
.........................
*) Se confecționează cu coperți din carton pânzat, de culoare mov lucios cardinal, iar inscripționarea la exterior va fi efectuată cu culoare
aurie. La interior, există file topografiate pe care se fac mențiuni și se aplică vize anuale.

13

MONITORUL OFICIAL AL ROMÂNIEI, PARTEA I, Nr. 732/28.VIII.2006

2006

2007

2008

LS

LS

LS

2009

2010

2011

LS

LS

LS

2012

2013

2014

LS

LS

LS

ANEXA Nr. 3
la regulament
CERERE DE ÎNSCRIERE

în evidența Camerei Consultanților Fiscali și eliberarea autorizației de funcționare a societăților comerciale
de consultanță fiscală
Societatea Comercială ...................................................................., cu sediul în localitatea .........................................,
str. ..................................................... nr. ......, bl. ...., sc. ...., et. ..., județul/sectorul ........................., C.U.I. .........................,
prin reprezentant .................................................................., având funcția de ........................., legitimat cu B.I./C.I./pașaport
(numele și prenumele)

seria ............. nr. ........................., emis/emisă la data de ......................... de ........................., Delegația nr. .........................
din data de ........................., vă rugăm să dispuneți eliberarea autorizației de funcționare conform art. 9 alin. (2) din
Ordonanța Guvernului nr. 71/2001 privind organizarea și exercitarea activității de consultanță fiscală, aprobată cu modificări
și completări prin Legea nr. 198/2002, cu modificările ulterioare, și înscrierea în evidențele Camerei Consultanților Fiscali,
în conformitate cu prevederile art. 21 alin. (1) din ordonanță.
În susținerea cererii noastre depunem alăturat următoarele:
— actul constitutiv autentificat, în copie legalizată;
— Certificatul constatator emis de registrul comerțului seria ........... nr. ..................., din data de .........................,
din care să rezulte numele, prenumele și domiciliul asociaților/acționarilor, directorilor și membrilor consiliului de
administrație;
— certificatul de cazier fiscal;
— Delegația nr. ......................... din data .........................;
— Documentul de plată a taxei de înscriere nr. ......................... din data de ........................., în copie, cu
prezentarea actului în original.
Consultanții fiscali care efectuează consultanță fiscală în numele societății sunt următorii (numele, prenumele,
domiciliul, numărul și data carnetului profesional vizat la zi):
...................................................................................................................................................................................................... .
Asociații/acționarii, administratorii, directorii și membrii consiliului de administrație sunt următorii (numele,
prenumele, domiciliul, numărul și data carnetului profesional vizat la zi și, după caz, cota de participare la capitalul social
al societății):
.......................................................................................................................................................................................................

Data .........................

Semnătura autorizată și ștampila .........................

14

MONITORUL OFICIAL AL ROMÂNIEI, PARTEA I, Nr. 732/28.VIII.2006
ANEXA Nr. 4
la regulament

ROMÂNIA
CAMERA CONSULTANȚILOR FISCALI
AUTORIZAȚIE

seria ........... nr. ..........
În baza art. 9 din Ordonanța Guvernului nr. 71/2001 privind organizarea și exercitarea activității de consultanță
fiscală, aprobată cu modificări și completări prin Legea nr. 198/2002, cu modificările ulterioare, și în baza art. 49 din
Regulamentul de organizare și funcționare al Camerei Consultanților Fiscali, aprobat prin Hotărârea Guvernului
nr. 1.052/2006, se conferă calitatea de membru al Camerei Consultanților Fiscali Societății Comerciale ..............................,
înregistrată la oficiul registrului comerțului cu nr. J 40/........................ din data de ..............................., cod unic de
înregistrare ......................, cu sediul în localitatea ............................................, str. ................................................. nr. .......,
bl. .........., sc. ............, et. .........., județul/sectorul ........................................... .
Societatea comercială mai sus menționată îndeplinește condițiile prevăzute de lege pentru desfășurarea activității
de consultanță fiscală.
Confirmarea a avut loc în ședința Biroului permanent al Camerei Consultanților Fiscali din data de .................... .
Președinte,
.....................................................

Data eliberării .....................................

ANEXA Nr. 5
la regulament
REGISTRUL

consultanților fiscali și al societăților comerciale de consultanță fiscală
Cap. I. — Consultanți fiscali persoane fizice
Subcap. A — Activi
Subcap. B — Inactivi

Nr.
crt.

Nr./anul
carnetului
profesional

Nr./data
certificatului
de atestare
emis de M.F.P.

Numele,
inițiala tatălui,
prenumele
și anul nașterii

0

1

2

Adresa
de domiciliu
(localitatea,
str., nr., bl.,
sc., et., ap.,
județul/sectorul)
Număr
de telefon/fax
Adresa
de e-mail

3

Adresa
de sediu
(localitatea,
str., nr., bl.,
sc., et., ap.,
județul/sectorul)
Număr
de telefon/fax
Adresa
de e-mail

Perioada
suspendării

Sancțiuni
disciplinare

5

6

7

4

Data
încetării

8

1.
2.
3.
Cap. II — Societăți comerciale de consultanță fiscală

Nr.
crt.

Nr./data
autorizației

Denumirea
societății
comerciale

0

1

2

1.
2.
3.

Adresa de sediu
(localitatea,
Asociați/acționari
str., nr., bl.,
directori
Domiciliul
Nr./data
sc., et., ap.,
și membrii
(localitatea,
carnetului
județul/sectorul)
consiliilor
str., nr., bl.,
profesional
Număr
de administrație
sc., et., ap.,
de telefon/fax
(Numele
județul/sectorul)
Adresa
și prenumele)
de e-mail
3

4

5

6

Persoane
fizice care
efectuează
consultanță
fiscală
în numele
societății
comerciale
(Numele
și prenumele)

Domiciliul
și nr./data
carnetului
profesional

Alte
mențiuni

7

8

9

15

MONITORUL OFICIAL AL ROMÂNIEI, PARTEA I, Nr. 732/28.VIII.2006

ANEXA Nr. 6
la regulament
REGISTRUL DE EVIDENȚĂ

a contractelor de consultanță fiscală

Nr.
crt.

0

Data înregistrării

Nr. și data încheierii
contractului

Datele de identificare
ale clientului
și ale reprezentantului
acestuia

2

3

1

Obiectul contractului

4

Alte observații

5

1.
2.
3.

ANEXA Nr. 7
la regulament
CAMERA CONSULTANȚILOR FISCALI

Biroul individual/Societatea Comercială
de Consultanță Fiscală
.................................................................
CONTRACT DE CONSULTANȚĂ FISCALĂ

nr. ...................................., data ............................
Încheiat între:
1. Biroul individual/Societatea Comercială de Consultanță Fiscală .............................................., înregistrat/autorizată
la/de Camera Consultanților Fiscali sub nr. .......................... din data de ................, cu sediul în localitatea ........................,
str. .............................................. nr. ..., bl. ..., sc. ..., et. ..., județul/sectorul ......, având C.U.I. nr. .....................................
din data de ......................, cont bancar nr. ............... deschis la ..............., prin reprezentant .................................................
(numele și prenumele)

în calitate de .............................................., pe de o parte, și
2. Client (societatea comercială/persoană fizică) cu sediul/domiciliul în localitatea ..................................................,
str. ................................. nr. ..., bl. ..., sc. ..., et. ..., județul/sectorul ................, având C.U.I. nr. ............................ din data
de ................................., cont bancar nr. ..........................., deschis la .............................., reprezentat prin .................., care
se identifică cu (B.I./C.I./pașaport) .......................................... și delegația ......................................, pe de altă parte.
În conformitate cu prevederile Ordonanței Guvernului nr. 71/2001 privind organizarea și exercitarea activității de
consultanță fiscală, aprobată cu modificări și completări prin Legea nr. 198/2002, cu modificările ulterioare, și ale
Regulamentului de organizare și funcționare al Camerei Consultanților Fiscali, părțile convin următoarele:
ARTICOLUL 1
Obiectul contractului

Obiectul contractului îl reprezintă ................... (acordarea de servicii profesionale privind asistența de specialitate la
întocmirea declarațiilor de impozite și taxe, asistență pe probleme fiscale, asistență privind creanțele bugetare, cum sunt:
amenzi, penalități și majorări, cu respectarea prevederilor legale în vigoare, reprezentare în fața organelor fiscale și
reprezentare în fața organelor judecătorești, în calitate de expert).
ARTICOLUL 2
Onorariul

2.1. Onorariul cuvenit este în cuantum de ........................................... lei.
(în cifre și litere)

2.2. Alte mențiuni cu privire la onorariu ................................................... .
(termene, modalități de plată etc.)

ARTICOLUL 3
Cheltuieli

3.1. Cheltuielile sunt în cuantum de ......................................................... lei.
(în cifre și litere)

3.2. Cheltuielile aferente activității sus-menționate vor fi suportate de client, separat de plata onorariului.
ARTICOLUL 4
Clauze speciale

4.1. Raporturile dintre părți nu pot fi dovedite decât cu prezentul contract și/sau în condițiile prevăzute de
regulament.

16

MONITORUL OFICIAL AL ROMÂNIEI, PARTEA I, Nr. 732/28.VIII.2006

4.2. Față de terți, dovada prezentului contract se face prin împuternicire și se poate aduce la cunoștință acestora
numai cu acordul expres al părților.
4.3. Clientul este răspunzător de exactitatea și realitatea documentelor și informațiilor pe care le furnizează
consultantului fiscal.
4.4. Consultantul fiscal are obligația executării cu profesionalism a serviciilor solicitate, a respectării
confidențialității informațiilor furnizate de client și a soluționării lucrărilor la termenele prevăzute în contract.
4.5. Neplata onorariului în cuantumul și la termenele fixate potrivit art. 2, precum și neachitarea contravalorii
cheltuielilor efectuate potrivit art. 3 dau dreptul la rezilierea de plin drept a prezentului contract.
4.6. Litigiile dintre părți se supun medierii Camerei Consultanților Fiscali sau, după caz, instanțelor de judecată
competente.
ARTICOLUL 5

Alte clauze .........................................................................................................................................................................
......................................................................................................................................................................................................
Încheiat la ......................................, astăzi, ..............................., și înregistrat la nr. ............................. din Registrul
de evidență a contractelor de consultanță fiscală, în două exemplare originale, ambele părți recunoscând că au primit
câte un exemplar.
Biroul individual/societatea comercială
Atest data, conținutul actului și identitatea semnatarului.

Client/Reprezentant
(actul de identitate ...............,
seria .................... nr. .......................)

Semnătura ..............................

Semnătura ........................
ANEXA Nr. 8
la regulament
ÎMPUTERNICIRE

Domnul/Doamna .................................................................., în calitate de consultant fiscal, se împuternicește de
către client .................................., în baza Contractului de consultanță fiscală nr. .................................... din .........................,
să exercite următoarele activități ................................................................. și să reprezinte clientul în fața .......................... .
Client/Reprezentant,
.....................................................
(semnătura și ștampila)

Atest identitatea părților, conținutul contractului de consultanță fiscală,
în baza căruia s-a emis împuternicirea.
Consultant fiscal,
.........................................................................
(semnătura și ștampila)

Data .................................

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 732/28.VIII.2006 conține 16 pagini.

Prețul: 1,15 lei

&JUYDGY|119086]
ISSN 1453—4495

