Anul 174 (XVIII) — Nr. 915

PARTEA

I

LEGI, DECRETE, HOTĂRÂRI ȘI ALTE ACTE

Vineri, 10 noiembrie 2006

SUMAR

Nr.
LEGI ȘI DECRETE
402. — Lege privind prevenirea accidentelor și
organizarea activității de salvare din mediul
subteran speologic ....................................................
1.212. — Decret pentru promulgarea Legii privind
prevenirea accidentelor și organizarea activității de
salvare din mediul subteran speologic ....................
1.213. — Decret privind conferirea Ordinului național
Pentru Merit în grad de Cavaler ..............................

Pagina

2–6

6

6–7

DECIZII ALE CURȚII CONSTITUȚIONALE
Decizia nr. 676 din 10 octombrie 2006 referitoare la
excepția de neconstituționalitate a dispozițiilor Legii
nr. 313/1879 pentru anularea clauzei penale din
oarecari contracte și pentru adaosul unui alineat la
art. 1089 din Codul civil...........................................
Decizia nr. 693 din 17 octombrie 2006 referitoare la
excepția de neconstituționalitate a dispozițiilor
art. 19 și art. 20 alin. (1) din Legea nr. 154/1998
privind sistemul de stabilire a salariilor de bază în
sectorul bugetar și a indemnizațiilor pentru
persoane care ocupă funcții de demnitate publică .....

9–10

HOTĂRÂRI ALE GUVERNULUI ROMÂNIEI
1.460. — Hotărâre privind înființarea unor stațiuni de
cercetare-dezvoltare agricolă în domeniul culturii
plantelor de câmp prin reorganizarea unor stațiuni
de cercetare și producție agricolă în domeniul
culturii plantelor de câmp .........................................

10–12

7–8

Nr.

Pagina

1.554. — Hotărâre pentru aprobarea Regulamentului
privind organizarea și desfășurarea concursului
național de admitere la programele de formare
specializată în administrația publică — anul de
studii 2006—2007......................................................

12–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
633/1.821. — Ordin al ministrului agriculturii, pădurilor și
dezvoltării rurale și al ministrului finanțelor publice
privind aprobarea Instrucțiunilor pentru administrarea
de către Ministerul Agriculturii, Pădurilor și
Dezvoltării Rurale, prin Agenția de Plăți și
Intervenție pentru Agricultură, a contribuțiilor pentru
producțiile de zahăr și izoglucoză realizate în
cadrul cotelor alocate României de către Uniunea
Europeană..................................................................

15–18

706. — Ordin al ministrului muncii, solidarității sociale
și familiei privind cerințele minime de securitate și
sănătate referitoare la expunerea lucrătorilor la
riscurile generate de radiațiile optice artificiale.......

19–29

735/1.187. — Ordin al ministrului agriculturii, pădurilor și
dezvoltării rurale și al ministrului mediului și
gospodăririi apelor pentru aplicarea prevederilor
art. 2 din Hotărârea Guvernului nr. 1.525/2006
privind suplimentarea bugetului Ministerului
Agriculturii, Pădurilor și Dezvoltării Rurale, din
Fondul de rezervă bugetară la dispoziția
Guvernului, prevăzut în bugetul de stat pe anul
2006 ...........................................................................

30–32

2

MONITORUL OFICIAL AL ROMÂNIEI, PARTEA I, Nr. 915/10.XI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind prevenirea accidentelor și organizarea activității de salvare
din mediul subteran speologic
Parlamentul României adoptă prezenta lege.
CAPITOLUL I
Organizarea activității de salvare din mediul subteran
speologic
Art. 1. — Prezenta lege reglementează prevenirea
accidentelor și organizarea activității de salvare din mediul
subteran speologic pe teritoriul României.
Art. 2. — Activitatea de salvare din mediul subteran
speologic, denumită în continuare salvaspeo, cuprinde
patrularea preventivă, căutarea persoanelor dispărute în
mediul subteran speologic, acordarea primului ajutor
medical în caz de accidentare, evacuarea accidentaților și
persoanelor decedate sau a celor dispărute și găsite până
la suprafață ori la intrarea în cavitate. Această activitate
este desfășurată de speologi care au pregătire de salvatori
din mediul subteran speologic.
Art. 3. — Consiliile județene în a căror rază
administrativ-teritorială se află suprafețe de teren care
cuprind peșteri, avene, alte forme carstice și care, prin
vizitarea lor, pot pune în pericol viața turiștilor și a
vizitatorilor, organizează servicii publice județene salvaspeo,
care coordonează activitatea de prevenire a accidentelor și
de salvare din mediul subteran speologic.
Art. 4. — Atribuțiile serviciilor publice județene salvaspeo
sunt următoarele:
a) efectuează și coordonează activitățile de prevenire a
accidentelor din mediul subteran speologic;
b) coordonează din punct de vedere administrativ și
organizatoric activitatea de salvare din mediul subteran
speologic;
c) coordonează și supraveghează activitatea de
amenajare, întreținere și reabilitare a amenajărilor tehnice
din mediul subteran speologic, sens în care vor iniția
activități comune cu persoanele juridice care au calitatea
de custode/administrator al obiectivului, după caz;
d) asigură preluarea apelurilor de urgență privind
accidentele din mediul subteran speologic;
e) organizează activitatea de pregătire a speologilor în
domeniul salvaspeo;
f) îndeplinesc orice alte atribuții legate de activitatea de
salvare din mediul subteran speologic, prevăzute de
legislația în vigoare sau stabilite de consiliul județean;
g) colaborează cu alte instituții similare atât pe plan
național, cât și internațional.
Art. 5. — Echipele județene salvaspeo se constituie
astfel:
a) prin încheierea de contracte de colaborare sau
contracte de voluntariat cu fiecare salvator, pe baza
legislației în vigoare;
b) prin încheierea de contracte civile de prestări de
servicii cu orice tip de societăți sau cu organizații
neguvernamentale care au ca obiect de activitate salvarea

speologică și care pun la dispoziție material tehnic, logistic
sau uman pentru salvaspeo.
Art. 6. — Echipa județeană salvaspeo este alcătuită din
minimum 15 membri atestați ca salvatori din mediul
subteran speologic.
Art. 7. — Numărul echipelor salvaspeo din fiecare județ
este stabilit de consiliul județean, cu consultarea Corpului
Român Salvaspeo — CORSA, în funcție de caracteristicile
zonei, de numărul de turiști și de speologi din zona
respectivă.
Art. 8. — Echipa județeană salvaspeo are următoarele
atribuții principale:
a) întocmirea unui plan de prevenire a accidentelor și
de intervenție în cazul producerii unor accidente în mediul
subteran speologic;
b) deplasarea de urgență la locul solicitat, acordarea
primului ajutor medical, evacuarea accidentatului, a
bolnavului, a persoanei decedate ori a persoanei dispărute
și găsite, după caz, și transportul acestora pentru a fi
preluate de echipele specializate de suprafață ale
salvamont, de Serviciul Mobil de Urgență, Reanimare și
Descarcerare sau de ambulanță;
c) patrularea preventivă în zonele carstice cu aflux de
turiști și cu grad de periculozitate ridicat;
d) orice alte sarcini, pe baza legislației în vigoare și
care fac obiectul pregătirii echipei județene salvaspeo.
Art. 9. — Echipa județeană salvaspeo este condusă de
un consilier tehnic județean, numit de Corpul Român
Salvaspeo — CORSA, la propunerea membrilor echipei.
Consilierul tehnic județean are următoarele atribuții:
a) relaționare cu administrația publică locală și cu
salvatorii;
b) stabilirea planului de intervenție pentru arealul pe
care acționează;
c) antrenamentul echipelor din centrul județean pe care
îl coordonează;
d) coordonează și gestionează operațiunea de salvare
subterană;
e) mobilizarea echipei pentru intervenție la accidentele
din mediul subteran speologic în cel mai scurt timp.
Art. 10. — Pentru situații de indisponibilitate, consilierul
tehnic județean numește înlocuitori care preiau atribuțiile
acestuia.
Art. 11. — Echipa județeană salvaspeo este dotată de
către consiliul județean cu materiale de intervenție, salvare,
evacuare și transport al persoanelor prevăzute la art. 8
lit. b), conform baremurilor prevăzute în anexa nr. 1.
Baremurile pot fi suplimentate la propunerea Corpului
Român Salvaspeo — CORSA. Consilierul tehnic județean
răspunde de folosirea și de păstrarea acestor materiale.
Art. 12. — Fiecare membru al echipei județene
salvaspeo este dotat cu echipament individual, conform
baremurilor prevăzute în anexa nr. 2.

MONITORUL OFICIAL AL ROMÂNIEI, PARTEA I, Nr. 915/10.XI.2006
Art. 13. — Pentru primul ajutor medical calificat la locul
accidentului, membrii echipelor salvaspeo vor participa la
cursuri de instruire la nivelul serviciilor de ambulanță
județene sau al unităților de primire a urgențelor din cadrul
spitalelor județene.
Art. 14. — Însemnele, legitimațiile și culorile distinctive
ale echipamentelor membrilor echipelor salvaspeo sunt
unice pe întreg teritoriul României și se stabilesc de Corpul
Român Salvaspeo — CORSA. Utilizarea acestor însemne
de către persoane neautorizate constituie infracțiune și se
pedepsește conform legislației în vigoare.
Art. 15. — La acțiunile de patrulare preventivă sau la
intervențiile care necesită acest lucru pot participa ca
voluntari și alți speologi, cu acordul consilierului tehnic
județean, care va ține o evidență strictă a acestora.
Art. 16. — Finanțarea echipelor județene salvaspeo și
dotarea acestora cu echipament de intervenție se fac din
bugetul anual alocat centrului județean salvaspeo de
consiliul județean.
Art. 17. — Pentru acordarea de servicii medicale de
urgență după producerea accidentelor în mediul subteran
speologic, echipele județene salvaspeo vor colabora cu
serviciile publice de salvamont, serviciile de ambulanță
județene/locale sau cu serviciile mobile de urgență,
reanimare și descarcerare.
Art. 18. — În cazul producerii de accidente în mediul
subteran speologic, echipele județene salvaspeo apelează,
după caz, la serviciile județene/locale de ambulanță, la
serviciile publice salvamont și la structurile de jandarmi,
care au obligația de a prelua și transporta accidentații la
unitățile spitalicești.
Art. 19. — Membrii echipelor județene salvaspeo care
au încheiat contracte de colaborare sau de voluntariat și
care participă la activitățile de prevenire a accidentelor, de
supraveghere a activității speologice, salvare, pregătire și
perfecționare pot fi scoși de la locul de muncă pe durata
desfășurării acestora, prin negociere între Corpul Român
Salvaspeo — CORSA și unitățile/instituțiile unde aceste
persoane își desfășoară activitatea. Pentru această
perioadă, membrii echipelor județene salvaspeo beneficiază
de menținerea calității de persoană încadrată cu contract
individual de muncă la unitățile sau instituțiile unde acestea
își desfășoară activitatea.
Art. 20. — Pentru intervențiile la accidentele din mediul
subteran speologic, membrii echipelor județene salvaspeo
vor primi indemnizație de hrană și transport pe toată
durata operațiunii de salvare subterană. Aceste indemnizații
vor fi suportate din bugetul anual alocat de consiliul
județean.
Art. 21. — Echipele județene salvaspeo beneficiază de
o frecvență radio de urgență națională, care este pusă la
dispoziție, în mod gratuit, precum și de o pereche de
frecvențe de lucru pe repetitor pentru problemele de
organizare și coordonare în cazul accidentelor în mediul
speologic, care sunt asigurate, de asemenea, gratuit.
Art. 22. — Alarmarea echipelor județene salvaspeo se
face prin apelarea unui număr unic de alarmare, valabil pe
întreg teritoriul țării.
Art. 23. — Corpul Român Salvaspeo — CORSA are, în
domeniul prevenirii accidentelor și al organizării activității de
salvare din mediul subteran speologic, următoarele atribuții:
a) coordonează din punct de vedere tehnic activitatea
de salvare din mediul subteran speologic din întreaga țară;
b) emite norme tehnice obligatorii în activitatea de
salvare din mediul subteran speologic;

3

c) stabilește pentru fiecare regiune carstică un plan de
intervenție în cazul producerii de accidente în mediul
subteran speologic;
d) organizează formele de pregătire tehnică individuală
a membrilor echipelor județene salvaspeo și asigură
instruirea speologilor din aceste echipe;
e) organizează examene de atestare tehnică periodică a
membrilor echipelor județene salvaspeo;
f) aplică sancțiuni disciplinare membrilor săi;
g) stabilește normele de salvare din mediul subteran
speologic și componența echipelor județene salvaspeo, în
funcție de aria de funcționare.
Art. 24 — Poate deveni salvator din mediul subteran
speologic orice persoană care îndeplinește cumulativ
următoarele condiții:
a) are vârsta de cel puțin 18 ani;
b) este speolog cu o experiență de minimum 3 ani,
atestată prin certificatele de absolvire a cursurilor de
pregătire în domeniul speologic;
c) nu are antecedente penale;
d) este aptă din punct de vedere medical, fapt confirmat
prin fișa medicală;
e) a parcurs și a absolvit una dintre formele de
pregătire în domeniul salvaspeo, organizate de Corpul
Român Salvaspeo — CORSA;
f) are o conduită demnă și morală.
Art. 25. — Membrii echipelor județene salvaspeo au
obligația să participe la acțiuni de interoperabilitate, la
antrenamente periodice organizate de Corpul Român
Salvaspeo — CORSA și la cursuri și stagii de
perfecționare tehnică.
Art. 26. — Mediul subteran speologic poate fi natural —
faleze, ravene, grote, canioane, peșteri, avene, abriuri —
sau artificial — peșteri interceptate de galerii de mină.
Art. 27. — Corpul Român Salvaspeo — CORSA
stabilește prin norme proprii situațiile care determină
excluderea membrilor din echipele județene salvaspeo.
CAPITOLUL II
Prevenirea accidentelor din mediul subteran speologic
Art. 28. — Prevenirea accidentelor din mediul subteran
speologic are drept scop înlăturarea accidentelor sau a
incidentelor, fie ele chiar și minore, care pot duce la
vătămarea persoanelor ce pătrund în acest mediu.
Art. 29. — Criteriile de clasificare a mediului subteran
speologic în funcție de gradul de dificultate sunt prevăzute
în anexa nr. 3.
Art. 30. — Persoanele fizice sau juridice care
organizează acțiuni turistice ori de vizitare în mediul
subteran speologic au următoarele obligații principale:
a) să utilizeze ghizi calificați cu specializarea speologie,
dotați cu mijloace de comunicație, capabili să asigure
alarmarea echipelor județene salvaspeo;
b) să informeze turiștii despre echipamentul necesar
pentru vizitarea mediului subteran speologic;
c) să aleagă cavitățile în care organizează vizitele, în
funcție de componența grupului și de nivelul de pregătire a
membrilor grupului;
d) să se informeze asupra condițiilor meteorologice, în
special în zonele unde există riscul apariției viiturilor.
Art. 31. — Persoanele juridice care au în custodie sau
administrează cavități subterane au obligația să afișeze la
intrarea în aceste cavități semne de avertizare pe care să
fie trecute numerele de alarmare a echipei județene
salvaspeo în a cărei rază teritorială se găsesc aceste
cavități și să includă în proiectul de management al

4

MONITORUL OFICIAL AL ROMÂNIEI, PARTEA I, Nr. 915/10.XI.2006

cavității un plan de intervenție, în cazul producerii unui
accident.
Art. 32. — Fiecare centru județean salvaspeo are
obligația să realizeze, pentru zonele în care acționează, un
plan de prevenire a accidentelor și de intervenție în cazul
producerii unui accident.
Art. 33. — Constituie contravenții următoarele fapte:
a) nerespectarea de către persoanele juridice sau fizice
a obligațiilor prevăzute la art. 30 și 31;
b) nerespectarea prevederilor art. 32;
c) neorganizarea echipelor județene salvaspeo în zonele
în care se află suprafețele de teren care cuprind peșteri,
avene și alte forme carstice.
Art. 34. — Contravențiile prevăzute la art. 33 se
sancționează după cum urmează:
a) cu amendă de la 2.000 lei la 5.000 lei, pentru
faptele prevăzute la art. 33 lit. a) și b);

b) cu amendă de la 5.000 lei la 10.000 lei, pentru
faptele prevăzute la art. 33 lit. c).
Art. 35. — Constatarea contravențiilor și aplicarea
sancțiunilor se fac de către Autoritatea Națională pentru
Turism.
Art. 36. — Contravențiilor prevăzute la art. 33 le sunt
aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2001, cu
modificările și completările ulterioare.
CAPITOLUL III
Dispoziții finale
Art. 37. — Anexele nr. 1—3 fac parte integrantă din
prezenta lege.
Art. 38. — Prezenta lege intră în vigoare la data de
1 ianuarie 2007.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 31 octombrie 2006.
Nr. 402.
ANEXA Nr. 1
BAREMURI DE DOTĂRI

A. Baremul de dotare a unui centru județean salvaspeo
cu echipament și materiale de intervenție în mediul
subteran speologic:
1. trusă (poșetă) de spițuri — 10 bucăți;
2. sac pentru transportul echipamentului (banane) —
30 de bucăți;
3. bidon etanș pentru transportul echipamentului (6 litri) —
10 bucăți;
4. bidon etanș pentru transportul echipamentului (26 litri) —
5 bucăți;
5. bucle chingă (diverse mărimi) — 50 de bucăți;
6. coardă statică cu diametrul de 10,5 mm — 500 m;
7. coardă statică cu diametrul de 9,5 mm — 500 m;
8. repartitoare pentru coardă statică cu diametrul de
10,5 mm — 50 de bucăți;
9. bucle de coardă dinamică (diverse mărimi) — 70 de
bucăți;
10. perie pentru curățat coarda — 5 bucăți;
11. carabiniere fără siguranță — 60 de bucăți;
12. carabiniere cu siguranță asimetrice — 60 de bucăți;
13. carabiniere cu siguranță simetrice — 60 de bucăți;
14. carabiniere cu siguranță auto-lock — 20 de bucăți;
15. verigi rapide pentru amaraj, model GO 7 — 100 de
bucăți;
16. blocatoare BASIC — 30 de bucăți;
17. scripeți pe rulment — 50 de bucăți;
18. scripeți ficși — 30 de bucăți;
19. plachete (diverse modele) — 100 de bucăți;
20. inele — 100 de bucăți;
21. pitoane cu expansiune (spițuri) — 200 de bucăți;
22. tamponor — 10 bucăți;
23. cheie fixă 13 mm — 10 bucăți;
24. cheie fixă 17 mm — 10 bucăți;
25. ciocan pentru spițuri — 10 bucăți;

26. perforator electric cu acumulatori — 2 bucăți;
27. burghiu 10 mm — 5 bucăți;
28. burghiu 12 mm — 5 bucăți;
29. sursă de încălzire primus — 5 bucăți;
30. targă specială pentru salvare din peșteră —
1 bucată;
31. corturi — 2 bucăți;
32. generator de curent electric — 1 bucată;
33. suflantă aer cald — 2 bucăți;
34. sisteme de comunicație — 15 bucăți;
35. echipament pentru punctul cald:
a) folii pentru supraviețuire — 5 bucăți;
b) cordelină 5 mm — 30 m;
c) cleme — 10 bucăți;
d) bidon etanș (6 litri) — 1 bucată;
36. echipament pentru protecția victimei:
a) cască cu vizieră;
b) costum de protecție termică pentru victimă;
37. echipament pentru dezobstrucție/derocare:
a) ciocan — 5 bucăți;
b) daltă și spiț — 10 bucăți;
c) perforator — 2 bucăți;
d) burghiu 8 mm — 5 bucăți;
e) burghiu 10 mm — 5 bucăți;
f) burghiu 12 mm — 5 bucăți;
38. mijloc de transport, opțional — 1 bucată;
39. sisteme de iluminat — 4 bucăți.
B. Baremul de dotare a unei echipe salvaspeo din
cadrul unui centru județean salvaspeo cu echipament și
materiale de intervenție în mediul subteran și suprateran
acvatic:
1. compresor de aer atmosferic/amestec trimix —
1 bucată;
2. labe de înot tip papuc — 4 perechi;

MONITORUL OFICIAL AL ROMÂNIEI, PARTEA I, Nr. 915/10.XI.2006
3. mască facială — 4 bucăți;
4. tub respirator — 4 bucăți;
5. detentor principal — 4 bucăți;
6. detentor octopus — 4 bucăți;
7. butelie de aluminiu pentru aer de 300 de atmosfere
(10 litri) — 8 bucăți;
8. centură pentru lest — 4 bucăți;
9. vestă compensatoare tip BCS cu lest — 4 bucăți;
10. computer — 4 bucăți;
11. program computer — 1 bucată;
12. costum neopren umed din două piese, cu grosimea
de 8 mm — 4 bucăți;
13. costum neopren uscat, cu grosimea de 8 mm —
4 bucăți;
14. surse de lumină — 10 bucăți;
15. mănuși de neopren cu inserție de titan —
4 perechi;
16. cizme de neopren — 4 perechi;
17. cagulă de neopren — 4 bucăți;
18. fir ghid — 300 m;
19. barcă din cauciuc — 1 bucată;
20. batimetru — 4 bucăți;
21. busolă — 4 bucăți;
22. manometru — 4 bucăți;
23. cuțit tip scafandru — 4 bucăți;
24. cască pentru scufundări — 4 bucăți;
25. rotopercutor pneumatic mic — 2 bucăți;
26. cameră decompresie mobilă — 1 bucată.
C. Baremul de dotare cu materiale și echipamente
pentru asistența medicală a persoanelor în mediul
subteran speologic:
a) Aparatură medicală:

1. aparat EKG (monitor) portabil, autonom, cu accesorii
și consumabile proprii;
2. tensiometru;
3. stetoscop;
4. aparat de oxigenoterapie portabil;
5. pulsoximetru portabil;
6. termometru digital (1 sec.);
7. defibrilator semiautomat.

5

b) Material moale/imobilizare:

1. atele vacuum pentru membrele inferioare;
2. atele vacuum pentru membrele superioare;
3. pompă mecanică sau electrică pentru vidarea saltelei
și atelelor vacuum;
4. gulere cervicale de diverse mărimi (sau cu mărime
ajustabilă);
5. bandaje;
6. feșe;
7. material de fixare și imobilizare pe targă/saltea
vacuum (chingi, curele, perne);
8. comprese sterile de diferite dimensiuni;
9. comprese mari pentru arsuri;
10. baticuri triunghiulare (batista salvatorului);
11. sonde orofaringiene (pipe Guedel) de diferite mărimi;
12. foarfece pentru haine și pansamente.
c) Material de unică folosință:

1. seringi de unică folosință — 2 ml, 5 ml, 10 ml și
20 ml;
2. ace de unică folosință pentru seringi;
3. comprese sterile de diferite dimensiuni;
4. canule pentru abord venos (branule) de minimum
3 dimensiuni;
5. truse de perfuzie (minimum 3 bucăți în plus față de
numărul de flacoane perfuzabile);
6. leucoplast superaderent;
7. garou pentru abordul venos;
8. material dezinfectant — betadină;
9. dezinfectant fără iod;
10. mănuși de unică folosință nesterile;
11. mănuși sterile, diferite dimensiuni (individualizat);
12. alte materiale consumabile de unică folosință.
d) Medicamente (barem minim, lista poate fi extinsă/
modificată după nevoie):

— soluții perfuzabile: NaCl 0,9% (ser fiziologic), soluție
Ringer lactat, soluții macromoleculare (HAES), Mannitol.
e) Echipament antihipotermic:

1. folii de aluminiu bistratificate pentru protecția
antihipotermică (folie Sirius);
2. încălzitoare pentru mâini.

ANEXA Nr. 2
BAREMURI DE DOTĂRI

A. Baremul de dotare a fiecărui membru din cadrul
centrului județean salvaspeo cu echipament individual și
materiale necesare pentru intervenția în mediul subteran
speologic:
1. cască de protecție cu fixarea în îY“ a venei jugulare;
2. ecleraj dublu funcțional: acetilenic și electric;
3. accesorii pentru buna funcționare a eclerajelor
(brener, desfundător, baterii);
4. combinezon de protecție;
5. lenjerie de corp corespunzătoare (subcombinezon,
ciorapi de lână);
6. cizme din cauciuc;
7. ham speologic ajustabil;
8. verigă rapidă de tip demirond;
9. lonjă dublă din coardă dinamică cu diametrul minim
de 9 mm;
10. blocatoare (blocator ventral și blocator cu mâner
pentru metoda DED);
11. coborâtor cu role (simplu sau autoblocant);

12. pedală pentru blocatorul cu mâner;
13. carabiniere (2 bucăți cu siguranță și 5 bucăți fără
siguranță);
14. folie de supraviețuire;
15. sac pentru transport echipament;
16. bidon pentru carbid și pungă pentru reziduuri;
17. cârlig îgoutte d’eau“;
18. vestă pentru blocatorul ventral;
19. mănuși de protecție;
20. lampă cu carbid;
21. costum complet de neopren (bluză, pantaloni,
ciorapi);
22 cheie 13 mm;
23. garou;
24. briceag;
25. trusă de spițuri (tamponor, ciocan, banană);
26. sac de dormit;
27. izolir;
28. telefon mobil.

6

MONITORUL OFICIAL AL ROMÂNIEI, PARTEA I, Nr. 915/10.XI.2006
ANEXA Nr. 3
CRITERIILE

de clasificare a mediului subteran speologic în funcție de gradul de dificultate
Gradul 1
— peșteri amenajate turistic.
Gradul 2
a) peșteri orizontale sau în pantă cu strâmtori, târâșuri,
ramonaje și/sau traversări;
b) nu necesită echipament special;
c) pot avea cursuri de apă lente și de mică adâncime;
d) nu există pericolul de cădere în apă sau de inundare
la viituri.
Gradul 3
a) peșteri sau avene la care suma verticalelor este de
ordinul zecilor de metri;
b) necesită echipament tehnic individual și cunoașterea
tehnicilor de speologie alpină (TSA);
c) pot fi active, dar nu există pericolul de cădere în apă
sau de inundare totală a galeriilor peșterii la viitură;
d) pot avea traverseuri și/sau săritori pozitive, ce trebuie
urcate, dar acestea din urmă nu necesită echipament de

escaladă; ele pot fi urcate fără echipament de escaladă în
condiții de securitate.
Gradul 4
a) peșteri sau avene care au suma verticalelor de
ordinul sutelor de metri;
b) ele pot fi și active, existând riscul de inundare totală
a unor porțiuni ale galeriilor, cursul de apă fiind periculos și
neputând fi evitat, cunoașterea înotului fiind obligatorie;
c) pot fi întâlnite, de asemenea, și verticale pozitive, ce
necesită echipament de escaladă;
d) tot în această categorie intră și peșterile foarte lungi,
pentru a căror parcurgere este nevoie de unul sau mai
multe bivuacuri.
Gradul 5
a) peșteri total sau parțial inundate;
b) pentru parcurgerea acestor peșteri se vor utiliza
tehnicile și echipamentul de scufundare.

PREȘEDINTELE ROMÂNIEI

DECRET
pentru promulgarea Legii privind prevenirea accidentelor
și organizarea activității de salvare
din mediul subteran speologic
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind prevenirea accidentelor și
organizarea activității de salvare din mediul subteran speologic și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 30 octombrie 2006.
Nr. 1.212.

PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului administrației și internelor,

MONITORUL OFICIAL AL ROMÂNIEI, PARTEA I, Nr. 915/10.XI.2006

7

în semn de apreciere a întregii activități sportive și a rezultatelor
deosebite obținute la Campionatul Mondial de Gimnastică de la Aarhus,
Regatul Danemarcei,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Cavaler domnului Marian I. Drăgulescu, gimnast.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 1 noiembrie 2006.
Nr. 1.213.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 676
din 10 octombrie 2006

referitoare la excepția de neconstituționalitate a dispozițiilor Legii nr. 313/1879
pentru anularea clauzei penale din oarecari contracte și pentru adaosul unui alineat
la art. 1089 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Legii nr. 313/1879 pentru
anularea clauzei penale din oarecari contracte și pentru
adaosul unui alineat la art. 1089 din Codul civil, excepție
ridicată de Banca Populară Română Cooperativa de Credit —
Agenția Tulcea, prin lichidator judiciar Societatea Comercială
îReal — Reorganizare, Administrare, Lichidare“ — S.R.L.
București în Dosarul nr. 1.074/2006 al Judecătoriei Tulcea.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 21 aprilie 2006, pronunțată în Dosarul
nr. 1.074/2006, Judecătoria Tulcea a sesizat Curtea
Constituțională cu excepția de neconstituționalitate a
dispozițiilor Legii nr. 313/1879 pentru anularea clauzei
penale din oarecari contracte și pentru adaosul unui
alineat la art. 1089 din Codul civil, excepție ridicată de
Banca Populară Română Cooperativa de Credit — Agenția
Tulcea, prin lichidator judiciar Societatea Comercială
îReal — Reorganizare, Administrare, Lichidare“ — S.R.L.
București într-un litigiu având ca obiect soluționarea cererii
de constatare a nulității absolute a clauzei penale cuprinse
într-un contract de împrumut.
În motivarea excepției de neconstituționalitate, autorul
acesteia arată că Legea nr. 313/1879 contravine principiului
constituțional al accesului liber la justiție, întrucât privează
pe creditor de un drept al său convenit pe cale
convențională, și anume acela de a sancționa debitorul
care nu își achită ratele la scadența convenită, prin
stabilirea unei clauze penale.
Judecătoria Tulcea apreciază că excepția de neconstituționalitate ridicată este neîntemeiată, fiind respectate
prevederile art. 21 din Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată

8

MONITORUL OFICIAL AL ROMÂNIEI, PARTEA I, Nr. 915/10.XI.2006

președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, întrucât reglementarea în discuție
asigură un tratament juridic egal pentru toți cei interesați în
realizarea acelorași drepturi, dându-se astfel urmare
cerințelor prevederilor art. 16 din Constituție.
Avocatul Poporului consideră că excepția de
neconstituționalitate ridicată este neîntemeiată, întrucât
textul legal criticat nu îngrădește dreptul părților interesate
de a se adresa justiției și de a beneficia de toate garanțiile
procesuale menite să le asigure dreptul la un proces
echitabil și la soluționarea acestuia într-un termen
rezonabil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 313/1879 pentru anularea clauzei
penale din oarecari contracte și pentru adaosul unui alineat
la art. 1089 din Codul civil, publicată în Monitorul Oficial al
României nr. 40 din 20 februarie 1879, și are următorul
cuprins:
— Art. 1: îClauza penală, aflată în contracte de
împrumuturi sau de prestații în natură, este și va rămânea
anulată, oricare va fi data actului a cărui executare se cere,
însă numai dacă termenul exigibilității creanței va cădea în
urma promulgării acestei legi.

Judecătorul, în caz de împrumut, va putea condamna
numai la plata dobânzii prevăzuta de art. 1589 din Codul civil,
sau, în caz de alte obligațiuni, la daune-interese, conform art.
1084 din Codul civil.“;
— Art. 2: îDacă clauza penală nu va fi stipulată direct, ci
va fi deghizată sub o altă formă, sau va rezulta din condițiunile
actului, judecătorul va aprecia și va putea anula din contract
aceea ce ar avea caracterul de clauză penală, putând aplica,
după cazuri, art. 1589 sau art. 1084 din Codul civil.“;
— Art. 3: îLa art. 1089 din Codul civil se adaugă următorul
aliniat:
«Clauza prin care, de mai înainte și în momentul formării
unei convențiuni alta decât o convențiune comercială, se va
stipula dobânda la dobânzile datorate pentru un an, sau pentru
mai puțin ori mai mult de un an, sau la alte venituri viitoare, se
va declara nulă»“.
Textul constituțional invocat în susținerea excepției este
cel al art. 21 alin. (1)—(3) privind accesul liber la justiție și
dreptul la un proces echitabil.
Examinând excepția de neconstituționalitate ridicată,
Curtea reține următoarele:
Dispozițiile legale criticate au mai format obiect al
controlului de constituționalitate sub aspectul avut în vedere
de autorul excepției. Astfel, Curtea, prin Decizia nr. 541 din
27 iunie 2006, publicată în Monitorul Oficial al României,
Partea I, nr. 680 din 8 august 2006, a constatat că
dispozițiile Legii nr. 313/1879 sunt constituționale, stabilind
că prevederile Constituției garantează liberul acces la
justiție în măsura în care este satisfăcută cerința imperativă
privind legitimitatea dreptului sau a interesului apărat. Or,
în condițiile în care legea interzice instituirea clauzei penale
în contractele de împrumut sau prestații în natură, sub
sancțiunea nulității, potrivit art. 966 coroborat cu art. 968
din Codul civil, ce prevăd că obligația fondată pe o cauză
nelicită, prohibită de legi, nu poate avea nici un efect,
dispozițiile constituționale ale art. 21 nu pot fi invocate
într-o astfel de situație, dreptul a cărui valorificare se
pretinde în justiție fiind, în mod vădit, nelegitim.
Întrucât până în prezent nu au intervenit elemente noi,
de natură să determine schimbarea acestei jurisprudențe,
considerentele și soluția deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Legii nr. 313/1879 pentru anularea clauzei penale din
oarecari contracte și pentru adaosul unui alineat la art. 1089 din Codul civil, excepție ridicată de Banca Populară Română
Cooperativa de Credit — Agenția Tulcea, prin lichidator judiciar Societatea Comercială îReal — Reorganizare,
Administrare, Lichidare“ — S.R.L. București în Dosarul nr. 1.074/2006 al Judecătoriei Tulcea.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 915/10.XI.2006

9

CURTEA CONSTITUȚIONALĂ

D E C I Z I A Nr. 693
din 17 octombrie 2006

referitoare la excepția de neconstituționalitate a dispozițiilor art. 19 și art. 20 alin. (1)
din Legea nr. 154/1998 privind sistemul de stabilire a salariilor de bază în sectorul bugetar
și a indemnizațiilor pentru persoane care ocupă funcții de demnitate publică
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 19 și art. 20 alin. (1) din
Legea nr. 154/1998 privind sistemul de stabilire a salariilor
de bază în sectorul bugetar și a indemnizațiilor pentru
persoane care ocupă funcții de demnitate publică, excepție
ridicată de Alexandru Hubert în Dosarul nr. 7.003/46/2005
al Curții de Apel Pitești — Secția civilă, conflicte de muncă
și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că, la dosarul
cauzei, autorul excepției a depus o cerere de amânare a
judecării cauzei, motivată de împrejurarea că nu a avut la
dispoziție, de la data primirii citației, cel puțin 5 zile pentru
a-și pregăti apărarea.
Reprezentantul Ministerului Public solicită respingerea
cererii de amânare, învederând, de asemenea, că prezenta
cauză se află la cel de-al doilea termen de judecată.
Curtea, având în vedere că procedura de citare a fost
legal îndeplinită, constată că cererea autorului excepției
este fără suport și, în baza art. 156 din Codul de
procedură civilă, respinge cererea de amânare a judecății
cauzei.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate ca neîntemeiată, invocând în acest sens
Decizia Curții Constituționale nr. 108 din 14 februarie 2006.
C U R T E A,

având în vedere actele și lucrările dosarului, constată
următoarele:
Prin Încheierea din 25 aprilie 2006, pronunțată în Dosarul
nr. 7.003/46/2005, Curtea de Apel Pitești — Secția civilă,
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 19 și art. 20 alin. (1) din Legea nr. 154/1998
privind sistemul de stabilire a salariilor de bază în sectorul
bugetar și a indemnizațiilor pentru persoane care ocupă
funcții de demnitate publică, excepție ridicată de Alexandru
Hubert într-un litigiu având ca obiect plata sporului pentru
vechime.
În motivarea excepției de neconstituționalitate autorul
acesteia susține că dispozițiile art. 19 și art. 20 alin. (1)
din Legea nr. 154/1998, care prevăd că pentru demnitari,

printre care și aleșii locali, primari și viceprimari, unica
formă de remunerare a activității desfășurate o constituie
indemnizația lunară, dreptul la sporul pentru vechime în
muncă fiind recunoscut numai pentru unele categorii de
salariați, au caracter discriminatoriu, contrar prevederilor
art. 16 alin. (1) din Constituție. Dreptul la sporul de
vechime este prevăzut de art. 14 din Legea nr. 40/1991,
lege neabrogată, iar un drept odată câștigat nu mai poate
fi anulat.
Curtea de Apel Pitești — Secția civilă, conflicte de
muncă și asigurări sociale apreciază că excepția de
neconstituționalitate ridicată este neîntemeiată, invocând
considerentele care au stat la baza Deciziei Curții
Constituționale nr. 108 din 14 februarie 2006.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale.
Avocatul Poporului apreciază că excepția de neconstituționalitate este neîntemeiată, invocând în acest sens
jurisprudența Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 19 și art. 20 alin. (1) din Legea
nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru
persoane care ocupă funcții de demnitate publică, publicată
în Monitorul Oficial al României, Partea I, nr. 266 din
16 iulie 1998, care au următorul cuprins:
— Art. 19: îPersoanele care ocupă funcții de demnitate
publică au dreptul, pentru activitatea desfășurată, la o
indemnizație lunară, stabilită în conformitate cu prevederile
anexei nr. II.“;
— Art. 20: î(1) Indemnizația lunară, prevăzută la art. 19,
este unica formă de remunerare a activității corespunzătoare
funcției și reprezintă baza de calcul pentru stabilirea drepturilor
și obligațiilor care se determină în raport cu venitul salarial. [...]“

10

MONITORUL OFICIAL AL ROMÂNIEI, PARTEA I, Nr. 915/10.XI.2006

Textul constituțional invocat în susținerea excepției este
cel al art. 16 alin. (1) din Constituție, care consacră
egalitatea cetățenilor în fața legii, fără privilegii și fără
discriminări.
Examinând excepția de neconstituționalitate ridicată,
Curtea reține următoarele:
Dispozițiile legale criticate au mai format obiect al
controlului de constituționalitate pe cale de excepție. Astfel,
Curtea, prin Decizia nr. 108 din 14 februarie 2006,
publicată în Monitorul Oficial al României, Partea I, nr. 212
din 8 martie 2006, constatând constituționalitatea
prevederilor art. 19 și art. 20 alin. (1) din Legea
nr. 154/1998, a reținut, în esență, că sporurile, premiile și
alte stimulente, acordate demnitarilor și altor salariați prin
acte normative, reprezintă drepturi salariale suplimentare,
iar nu drepturi fundamentale, consacrate și garantate de
Constituție.
Diferențierea indemnizațiilor și a salariilor de bază
pentru demnitari și alți salariați din sectorul bugetar

reprezintă opțiunea liberă a legiuitorului, ținând seama de
importanța și complexitatea diferitelor funcții. Legiuitorul
este în drept totodată să instituie anumite sporuri la
indemnizațiile și salariile de bază, premii periodice și alte
stimulente, pe care le poate diferenția în funcție de
categoriile de personal cărora li se acordă, le poate
modifica în diferite perioade de timp, le poate suspenda
sau chiar anula. Astfel, principiul egalității în drepturi și al
nediscriminării, invocat de autorul excepției, aplicându-se
doar situațiilor egale ori analoage, tratamentul juridic
diferențiat, stabilit de legiuitor în considerarea unor situații
obiectiv diferite, nu reprezintă în cauza de față nici privilegii
și nici discriminări.
Întrucât până în prezent nu au intervenit elemente noi,
de natură să determine schimbarea acestei jurisprudențe,
considerentele și soluția deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19 și art. 20 alin. (1) din Legea nr. 154/1998 privind
sistemul de stabilire a salariilor de bază în sectorul bugetar și a indemnizațiilor pentru persoane care ocupă funcții de
demnitate publică, excepție ridicată de Alexandru Hubert în Dosarul nr. 7.003/46/2005 al Curții de Apel Pitești — Secția
civilă, conflicte de muncă și asigurări sociale.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind înființarea unor stațiuni de cercetare-dezvoltare agricolă în domeniul culturii plantelor
de câmp prin reorganizarea unor stațiuni de cercetare și producție agricolă
în domeniul culturii plantelor de câmp
În temeiul art. 108 din Constituția României, republicată, al art. 7 alin. (1) și al art. 8 alin. (3) din Legea
nr. 290/2002 privind organizarea și funcționarea unităților de cercetare-dezvoltare din domeniile agriculturii, silviculturii,
industriei alimentare și a Academiei de Științe Agricole și Silvice îGheorghe Ionescu-Șișești“, cu modificările și completările
ulterioare, și al art. 11 din Ordonanța Guvernului nr. 57/2002 privind cercetarea științifică și dezvoltarea tehnologică,
aprobată cu modificări și completări prin Legea nr. 324/2003, cu modificările și completările ulterioare,
Guvernul României adoptă prezenta hotărâre.
Art. 1. — Se înființează stațiunile de cercetare-dezvoltare
agricolă în domeniul culturii plantelor de câmp, prevăzute în
anexele nr. 1—15, ca instituții publice cu personalitate
juridică, finanțate potrivit prevederilor legale din venituri
proprii, în subordinea Academiei de Științe Agricole și

Silvice îGheorghe Ionescu-Șișești“, prin reorganizarea unor
stațiuni de cercetare și producție agricolă din domeniul
culturii plantelor de câmp, care se desființează.
Art. 2. — (1) Patrimoniul stațiunilor de cercetaredezvoltare agricolă în domeniul culturii plantelor de câmp,

MONITORUL OFICIAL AL ROMÂNIEI, PARTEA I, Nr. 915/10.XI.2006
nou-înființate, constituit din bunuri proprietate publică a
statului, bunuri proprietate privată a statului și bunuri
proprii, după caz, potrivit situației financiare încheiate la
data de 31 decembrie 2005, prevăzut în anexele nr. 1.a)—15.a),
se preia pe bază de protocol de predare-preluare de la
stațiunile de cercetare și producție agricolă din domeniul
culturii plantelor de câmp, care se desființează, în termen
de 30 de zile de la data intrării în vigoare a prezentei
hotărâri, întocmindu-se balanța de verificare, la data
respectivă, din partea predătorului, conform reglementărilor
contabile aplicabile.
(2) Se aprobă trecerea bunurilor imobile aflate în
domeniul public al statului și în administrarea stațiunilor de
cercetare și producție agricolă din domeniul culturii
plantelor de câmp, având datele de identificare prevăzute
în anexele nr. 1.b), 2.b), 4.b), 6.b)—12.b), 15.b), în
domeniul privat al statului și în administrarea stațiunilor de
cercetare-dezvoltare agricolă în domeniul culturii plantelor
de câmp, nou-înființate.
(3) Suprafețele de teren, având datele de identificare
prevăzute în anexele nr. 1.c)—15.c), aflate în domeniul
public al statului și în administrarea Agenției Domeniilor
Statului, trec în administrarea stațiunilor de cercetaredezvoltare agricolă în domeniul culturii plantelor de câmp,
nou-înființate.
(4) Se aprobă trecerea în domeniul public al statului și
în administrarea stațiunilor de cercetare-dezvoltare agricolă
în domeniul culturii plantelor de câmp, nou-înființate, a unor
terenuri aflate în domeniul privat al statului și în
administrarea Agenției Domeniilor Statului, având datele de
identificare prevăzute în anexele nr. 3.d), 5.d), 10.d), 12.d)
și 13.d).
(5) Predarea-preluarea suprafețelor de teren prevăzute
la alin. (3) și (4) se face pe bază de protocol încheiat între
părțile interesate, în termen de 30 de zile de la data
intrării în vigoare a prezentei hotărâri.
(6) Stațiunile de cercetare-dezvoltare agricolă în
domeniul culturii plantelor de câmp, nou-înființate, vor
prelua toate drepturile și obligațiile stațiunilor de cercetare
și producție agricolă din domeniul culturii plantelor de
câmp, care se desființează.
Art. 3. — (1) Se aprobă trecerea în domeniul privat al
statului și în administrarea Agenției Domeniilor Statului a
unor suprafețe de teren aflate în domeniul public al
statului, având datele de identificare prevăzute în anexele
nr. 6.e), 7.e), 10.e), 11.e), 14.e) și 15.e), urmând a fi
transmise comisiilor locale pentru stabilirea dreptului de
proprietate privată asupra terenurilor al persoanelor
îndreptățite, pe baza documentațiilor întocmite conform
prevederilor legale.
(2) Predarea-preluarea terenurilor prevăzute la alin. (1)
se face pe bază de protocol încheiat între Agenția
Domeniilor Statului și comisiile locale pentru stabilirea
dreptului de proprietate privată asupra terenurilor pentru
persoanele fizice îndreptățite, conform prevederilor legale.
(3) În cazul în care pe suprafața de teren care se
transmite comisiilor locale pentru stabilirea dreptului de
proprietate privată asupra terenurilor pentru persoanele
fizice îndreptățite, potrivit alin. (1), se află investiții
funcționale, unitatea recuperează contravaloarea acestora
rămasă neamortizată, dacă aceasta reprezintă mai mult
de 30% din valoarea totală a investiției, de la noii
proprietari, în termen de 10 ani.
Art. 4. — După înființarea institutelor și stațiunilor
prevăzute la art. 22 7 din Legea nr. 290/2002 privind
organizarea și funcționarea unităților de cercetare-dezvoltare
din domeniile agriculturii, silviculturii, industriei alimentare și
a Academiei de Științe Agricole și Silvice îGheorghe
Ionescu-Șișești“, cu modificările și completările ulterioare,
transferul suprafețelor de teren și al construcțiilor aferente
se face pe bază de protocol de predare-preluare, încheiat
între părțile interesate, întocmindu-se balanța de verificare,

11

la data respectivă, din partea predătorului, conform
reglementărilor contabile aplicabile, după caz.
Art. 5. — Stațiunile de cercetare-dezvoltare agricolă în
domeniul culturii plantelor de câmp, nou-înființate, au
obiectul de activitate prevăzut în anexele nr. 1—15.
Art. 6. — Finanțarea activităților stațiunilor de cercetaredezvoltare agricolă în domeniul culturii plantelor de câmp,
nou-înființate, se asigură din venituri provenite din:
a) contracte de finanțare, încheiate pe perioade
multianuale, pentru realizarea programelor, proiectelor de
cercetare-dezvoltare și inovare finanțate din fonduri publice
obținute în condițiile legii;
b) contracte de finanțare pentru programe și proiecte
sectoriale finanțate de Ministerul Agriculturii, Pădurilor și
Dezvoltării Rurale și cofinanțarea unor programe proprii de
către Academia de Științe Agricole și Silvice îGheorghe
Ionescu-Șișești“, obținute prin competiție sau încredințare
directă;
c) contracte de finanțare a programelor internaționale
obținute de unitățile de cercetare-dezvoltare la care statul
român contribuie cu fonduri, conform acordurilor încheiate
cu parteneri străini;
d) valorificarea rezultatelor cercetării conform
prevederilor legale;
e) contractarea unor servicii de cercetare, extensie,
consultanță și expertiză cu instituții, operatori economici,
organizații neguvernamentale și alte persoane fizice și
juridice din țară și din străinătate;
f) valorificarea produselor rezultate din activitatea de
cercetare-dezvoltare, din activitatea de producere de
semințe, material săditor, masă lemnoasă, furaje speciale,
animale de rasă și a oricăror alte produse realizate de
acestea;
g) redevențe asupra soiurilor și hibrizilor de plante și
raselor de animale, precum și asupra altor creații originale;
h) vânzări de licențe, de soiuri, hibrizi de plante și rase
de animale, tehnologii și metode;
i) valorificarea activelor fixe disponibile proprii sau a
componentelor și materialelor rezultate în urma casării, din
chirii, dobânzi la disponibilitățile din conturile bancare și
Trezoreria Statului, prestări de servicii și analize;
j) contracte de parteneriat public-privat, precum și din
diferite forme de participare directă a capitalului privat la
activitatea de cercetare-dezvoltare;
k) alte venituri conform dispozițiilor legale.
Art. 7. — Stațiunile de cercetare-dezvoltare agricolă în
domeniul culturii plantelor de câmp, nou-înființate, se pot
asocia pentru realizarea unor proiecte și lucrări în domeniul
agricol, cu aprobarea consiliului de administrație și cu
avizul Academiei de Științe Agricole și Silvice îGheorghe
Ionescu-Șișești“, cu alte unități de cercetare-dezvoltare, de
interes public și privat, cu instituții de învățământ acreditate
și cu operatori economici din țară și din străinătate.
Art. 8. — Stațiunile de cercetare-dezvoltare agricolă în
domeniul culturii plantelor de câmp, nou-înființate, pot
beneficia de fonduri alocate din bugetul Ministerului
Agriculturii, Pădurilor și Dezvoltării Rurale pentru investiții,
dotări, aparatură, echipamente și instalații necesare
realizării obiectivelor sale de cercetare-dezvoltare specifice,
în condițiile legii.
Art. 9. — Stațiunile de cercetare-dezvoltare agricolă în
domeniul culturii plantelor de câmp, nou-înființate,
funcționează pe bază de autonomie financiară, calculează
și înregistrează amortizarea activelor fixe potrivit legii și
conduc evidența contabilă potrivit planului de conturi pentru
instituții publice.
Art. 10. — Stațiunile de cercetare-dezvoltare agricolă în
domeniul culturii plantelor de câmp, nou-înființate, pot
înființa în cadrul structurii organizatorice, cu respectarea
prevederilor art. 7 alin. (3) din Legea nr. 290/2002, cu
modificările și completările ulterioare, subunități cu sau fără
personalitate juridică, necesare realizării obiectului lor de

12

MONITORUL OFICIAL AL ROMÂNIEI, PARTEA I, Nr. 915/10.XI.2006

activitate, care conduc și organizează contabilitatea potrivit
legii.
Art. 11. — (1) Veniturile și cheltuielile stațiunilor de
cercetare-dezvoltare agricolă în domeniul culturii plantelor
de câmp, nou-înființate, se cuprind în bugetul de venituri și
cheltuieli al acestora.
(2) Stațiunile de cercetare-dezvoltare agricolă în
domeniul culturii plantelor de câmp, nou-înființate,
întocmesc bugetul de venituri și cheltuieli care se aprobă
de consiliul de administrație, cu avizul Academiei de Științe
Agricole și Silvice îGheorghe Ionescu-Șișești“.
(3) Excedentele rezultate din execuția bugetelor de
venituri și cheltuieli se reportează în anul următor.
Art. 12. — Stațiunile de cercetare-dezvoltare agricolă în
domeniul culturii plantelor de câmp, nou-înființate,
beneficiază de prevederile art. 141 din Legea nr. 290/2002,
cu modificările și completările ulterioare.
Art. 13. — (1) Personalul stațiunilor de cercetare și
producție agricolă din domeniul culturii plantelor de câmp

se preia de către stațiunile de cercetare-dezvoltare agricolă
în domeniul culturii plantelor de câmp, nou-înființate, și își
păstrează drepturile salariale avute, până la negocierea
contractului colectiv de muncă.
(2) Salarizarea personalului se face în conformitate cu
reglementările legale în vigoare privind utilizarea veniturilor
realizate de instituțiile publice finanțate integral din venituri
proprii.
(3) În anii în care stațiunile de cercetare-dezvoltare
agricolă în domeniul culturii plantelor de câmp,
nou-înființate, beneficiază de fonduri alocate direct de la
bugetul de stat prin bugetul Ministerului Agriculturii,
Pădurilor și Dezvoltării Rurale, se aplică salarizarea
personalului din sectorul bugetar.
Art. 14. — Anexele nr. 1—15, 1.a)—15.a), 1.b), 2.b),
4.b), 6.b), 7.b), 8.b), 9.b), 10.b), 11.b), 12.b), 15.b), 1.c)—
15.c), 3.d), 5.d), 10.d), 12.d), 13.d), 6.e), 7.e), 10.e), 11e),
14.e) și 15.e)*) fac parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul educației și cercetării,
Dumitru Miron,
secretar de stat
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 18 octombrie 2006.
Nr. 1.460.
*) Anexele nr. 1—15, 1.a)—15.a), 1.b), 2.b), 4.b), 6.b), 7.b), 8.b), 9.b), 10.b), 11.b), 12.b), 15.b), 1.c)—15.c), 3.d), 5.d), 10.d), 12.d), 13.d),
6.e), 7.e), 10.e), 11e), 14.e) și 15.e) se publică ulterior în Monitorul Oficial al României, Partea I, nr. 915 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

GUVERNUL ROMÂNIEI

HOTĂRÂRE
pentru aprobarea Regulamentului privind organizarea și desfășurarea
concursului național de admitere la programele de formare specializată
în administrația publică — anul de studii 2006—2007
În temeiul art. 108 din Constituția României, republicată, și al art. 6 alin. (1) din Ordonanța Guvernului
nr. 81/2001 privind înființarea și organizarea Institutului Național de Administrație, aprobată cu modificări și completări prin
Legea nr. 106/2002, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă Regulamentul privind
organizarea și desfășurarea concursului național de
admitere la programele de formare specializată în

administrația publică — anul de studii 2006—2007,
prevăzut în anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.554.

MONITORUL OFICIAL AL ROMÂNIEI, PARTEA I, Nr. 915/10.XI.2006

13
ANEXĂ

REGULAMENT
privind organizarea și desfășurarea concursului național de admitere
la programele de formare specializată în administrația publică — anul de studii 2006—2007
CAPITOLUL I
Dispoziții generale
Art. 1. — Institutul Național de Administrație, denumit în
continuare Institutul, organizează în anul de studii 2006—
2007 următoarele programe de formare specializată în
administrația publică, cu durata de un an, în condițiile
legislației în domeniu, după cum urmează:
a) programul de formare specializată, destinat înalților
funcționari publici;
b) programul de formare specializată, destinat
funcționarilor publici de conducere.
Art. 2. — (1) Pentru organizarea și desfășurarea
concursului național de admitere la programele prevăzute la
art. 1 se constituie: comisia de organizare, comisia de
admitere și comisia de contestații.
(2) Componența nominală a comisiilor menționate la
alin. (1) se stabilește prin ordin al ministrului administrației
și internelor, la propunerea Institutului.
(3) Aceeași persoană nu poate face parte din mai multe
comisii.
Art. 3. — (1) Comisia de organizare gestionează
organizarea concursului, selectează dosarele de concurs și
gestionează înscrierea candidaților admiși la programele
prevăzute la art. 1.
(2) Comisia de organizare este compusă din:
a) comisia centrală, organizată la nivelul Institutului;
b) comisiile teritoriale, organizate la nivelul centrelor
regionale de formare continuă pentru administrația publică
locală, denumite în continuare centre regionale, după caz.
(3) Fiecare dintre comisiile prevăzute la alin. (2) este
compusă din câte 3 membri: un reprezentant desemnat de
Institut, un reprezentant desemnat de Agenția Națională a
Funcționarilor Publici și un reprezentant desemnat de
Unitatea Centrală pentru Reforma în Administrația Publică.
(4) Institutul asigură logistica și secretariatul comisiei
centrale, iar centrele regionale asigură logistica și
secretariatul comisiilor teritoriale corespondente.
Art. 4. — (1) Comisia de admitere gestionează
procedura de evaluare a candidaților la programele
prevăzute la art. 1 și este compusă din subcomisii
organizate la nivelul Institutului și la nivelul centrelor
regionale, în funcție de numărul de candidați înscriși la
programe.
(2) Fiecare dintre subcomisiile prevăzute la alin. (1) are
câte 3 membri: un reprezentant desemnat de Institut, un
reprezentant desemnat de Agenția Națională a
Funcționarilor Publici și un reprezentant desemnat de
Unitatea Centrală pentru Reforma în Administrația Publică.
(3) Institutul asigură logistica și secretariatul comisiei
centrale, iar centrele regionale asigură logistica și
secretariatul comisiilor teritoriale corespondente.
Art. 5. — (1) Comisia de contestații primește și rezolvă
contestațiile depuse de candidați cu privire la selectarea
dosarelor și la proba de interviu, prevăzute pentru
programele menționate la art. 1.
(2) Comisia de contestații se constituie la nivelul
Institutului și este compusă din 3 membri: un reprezentant
al Institutului, un reprezentant al Agenției Naționale a
Funcționarilor Publici și un reprezentant al Unității Centrale
pentru Reforma în Administrația Publică.
(3) Institutul asigură logistica și secretariatul comisiei de
contestații.
Art. 6. — (1) Tarifele de participare la fiecare program
prevăzut la art. 1, ce cuprind tariful de înscriere la concurs
și tariful de școlarizare, precum și modalitățile privind plata
acestora se stabilesc prin ordin al ministrului administrației

și internelor, la propunerea Institutului, cu cel puțin 5 zile
înainte de desfășurarea concursului, pentru fiecare program.
(2) Tarifele prevăzute la alin. (1) se plătesc de către
autoritățile sau instituțiile publice în cadrul cărora
participanții își desfășoară activitatea, dacă prin contractele
de școlarizare încheiate cu Institutul nu se prevede altfel.
(3) Din sumele încasate în condițiile alin. (1) Institutul
poate acorda indemnizații membrilor comisiilor constituite
conform art. 2 alin. (1), pentru activitatea desfășurată în
aceste comisii, în condițiile stabilite prin ordin al ministrului
administrației și internelor, cu respectarea prevederilor
legale.
CAPITOLUL II
Organizarea concursului de admitere
pentru programele de formare specializată
în administrația publică destinate înalților funcționari
publici și funcționarilor publici de conducere
Art. 7. — La concursul pentru programul de formare
specializată destinat înalților funcționari publici pot participa
persoanele care ocupă sau îndeplinesc condițiile pentru a
ocupa o funcție din categoria corespunzătoare înalților
funcționari publici, conform legislației în vigoare.
Art. 8. — (1) Cifra de școlarizare pentru programul de
formare specializată destinat înalților funcționari publici este
de maximum 150 de locuri.
(2) Calendarul de desfășurare a concursului pentru
programul de formare specializată destinat înalților
funcționari publici se aprobă prin ordin al ministrului
administrației și internelor, la propunerea Institutului.
Art. 9. — La concursul pentru programul de formare
specializată destinat funcționarilor publici de conducere pot
participa funcționari publici de conducere din autoritățile și
instituțiile publice locale și centrale, precum și persoane
care îndeplinesc condițiile pentru a ocupa funcții publice de
conducere în autoritățile și în instituțiile publice locale și
centrale, în condițiile legii.
Art. 10. — (1) Cifra de școlarizare pentru programul de
formare specializată destinat funcționarilor publici de
conducere este de maximum 1.000 de locuri.
(2) Calendarul de desfășurare a concursului pentru
programul de formare specializată destinat funcționarilor
publici de conducere se aprobă prin ordin al ministrului
administrației și internelor, la propunerea Institutului.
Art. 11. — Repartizarea candidaților admiși la concursul
de admitere pentru programul de formare specializată
destinat funcționarilor publici de conducere pentru a studia
la Institut sau la centrele regionale, după caz, se face de
comisia de organizare, pe baza rezultatului obținut la
concurs, în funcție de opțiunile candidaților și de numărul
de locuri scoase la concurs.
CAPITOLUL III
Admiterea la programele de formare specializată
în administrația publică pentru înalții funcționari publici
și funcționarii publici de conducere
Art. 12. — (1) Înscrierile pentru programele prevăzute la
art. 1 se fac la sediul Institutului din București, precum și
la sediile centrelor regionale, conform calendarului de
desfășurare a concursului pentru fiecare program, aprobat
prin ordin al ministrului administrației și internelor.
(2) Înscrierea la concursul de admitere se face pe baza
unui dosar care conține următoarele documente:
a) cerere-tip de înscriere, potrivit modelului pus la
dispoziție pe site-ul www.ina.gov.ro;

14

MONITORUL OFICIAL AL ROMÂNIEI, PARTEA I, Nr. 915/10.XI.2006

b) o adresă din partea autorității sau instituției publice
în cadrul căreia candidatul își desfășoară activitatea, prin
care se atestă acceptul acesteia de a-i permite candidatului
să participe la programul de formare specializată pe toată
durata acestuia și, respectiv, de a achita tariful de
participare, în cazul finanțării de către instituție;
c) copie de pe diploma de licență sau de pe diploma
echivalentă acesteia;
d) copie de pe certificatul de naștere;
e) copie de pe certificatul de căsătorie, dacă este cazul;
f) copie de pe carnetul de muncă sau adeverință din
partea autorității publice, instituției publice, angajatorului,
referitoare la vechimea în specialitate a candidatului;
g) 4 fotografii tip pașaport;
h) chitanța de plată a taxei de înscriere;
i) curriculum vitae, în format european, al candidatului;
j) o scrisoare de intenție, prin care candidatul prezintă
motivele pentru care dorește să participe la programul de
formare specializată.
(3) Documentele prevăzute la alin. (2) lit. c)—f) se
prezintă în copie legalizată sau împreună cu originalul,
care se va restitui după certificarea conformității copiei.
(4) Secretariatul comisiei de organizare a concursului
primește și gestionează documentele prevăzute la alin. (2)
și certifică conformitatea copiilor.
Art. 13. — (1) Comisia de organizare selectează toate
dosarele de înscriere, pe baza îndeplinirii condițiilor de
participare la concurs.
(2) Rezultatele selectării dosarelor de înscriere se afișează,
cu mențiunea admis sau respins, la sediul Institutului și la
centrele regionale, după caz, conform calendarului de
desfășurare a concursului pentru fiecare program, aprobat prin
ordin al ministrului administrației și internelor.
(3) Candidații respinși la selectarea dosarelor pot
contesta rezultatele selectării dosarelor, sesizând în acest
sens comisia de contestații, în termen de 24 de ore de la
afișarea rezultatelor.
(4) Rezultatele contestațiilor se stabilesc în termen de
24 de ore de la depunerea lor și se afișează la sediul
Institutului sau al centrelor regionale, după caz, precum și
pe site-ul www.ina.gov.ro.
Art. 14. — Comisia de organizare afișează, cu cel puțin
24 de ore înaintea începerii concursului, listele nominale
ale candidaților înscriși, repartizați pe săli în ordine
alfabetică, și programul desfășurării probelor.
Art. 15. — Candidaților înscriși li se eliberează legitimații
de concurs. Pe parcursul desfășurării concursului candidații
vor avea asupra lor actul de identitate și legitimația de
concurs.
Art. 16. — Candidații au obligația de a verifica
exactitatea datelor înscrise pe listele afișate și de a sesiza
imediat comisia de organizare cu privire la eventualele
neconcordanțe cu datele precizate în cererea de înscriere.
Orice modificări pe listele afișate se fac numai înaintea
începerii concursului.
Art. 17. — (1) Concursul de admitere la programul de
formare specializată destinat înalților funcționari publici se
organizează la sediul Institutului și constă într-un interviu
care testează cunoștințele generale de administrație publică
și abilitățile manageriale.
(2) Bibliografia pentru interviu va fi afișată la sediul
Institutului, precum și pe site-ul www.ina.gov.ro.
(3) Sunt declarați admiși la program candidații care
promovează interviul.
Art. 18. — (1) Concursul de admitere la programul de
formare specializată destinat funcționarilor publici de
conducere constă într-un interviu prin care se testează
cunoștințele generale de administrație publică și abilitățile
manageriale.
(2) Bibliografia pentru interviu va fi afișată la sediul
Institutului și la sediile centrelor regionale, precum și pe
site-ul www.ina.gov.ro.

(3) Sunt declarați admiși la program candidații care
promovează interviul.
Art. 19. — (1) Proba de interviu la concursul prevăzut
la art. 18 alin. (1) se desfășoară la sediul Institutului sau la
sediile centrelor regionale.
(2) Elaborarea criteriilor de evaluare și punctajul aferent
fiecărui criteriu sunt de competența comisiei de admitere.
Art. 20. — (1) Comisia de admitere va alcătui un set
de criterii de evaluare pentru interviu și va aloca un
punctaj de la 1 la 5 pentru fiecare criteriu, unde 1 este
calificativul minim, iar 5 este calificativul maxim.
(2) Setul de criterii de evaluare cu punctajul aferent
este semnat de toți membrii comisiei de admitere și se
afișează pe site-ul www.ina.gov.ro, precum și la sediul
Institutului și la sediile centrelor regionale, cu cel puțin
5 zile înainte de data desfășurării acestei probe.
Art. 21. — (1) Proba de interviu se desfășoară în săli
care pot să asigure prezența doar a candidatului
intervievat, a membrilor comisiei de admitere și a
persoanelor care asigură secretariatul.
(2) Este interzisă introducerea în săli a oricăror aparate
și dispozitive electronice, precum și a materialelor
bibliografice care ar putea influența desfășurarea concursului.
Art. 22. — (1) Accesul candidaților în săli este permis,
conform listelor afișate, sub supravegherea persoanelor
care asigură secretariatul sau a responsabilului de sală
desemnat de comisia de organizare.
(2) Candidații au obligația de a prezenta la intrare actul
de identitate — carte de identitate, buletin de identitate sau
pașaport — și legitimația de concurs. Acestea vor rămâne
pe masa candidatului pe toată durata probei, pentru a
putea fi efectuate verificări suplimentare.
(3) Responsabilul de sală notează într-un catalog
candidații prezenți și absenți.
(4) Durata interviului nu poate depăși 45 de minute
pentru fiecare candidat.
Art. 23. — Alocarea punctajelor pe fiecare criteriu de
evaluare se face individual de către fiecare membru al
comisiei de admitere, iar punctajul final se va calcula
conform mediei aritmetice a punctajelor acordate de fiecare
membru al comisiei de admitere care a intervievat
candidatul.
Art. 24. — (1) Proba de interviu se notează cu puncte
de la 1 la 5. Punctajul minim pentru promovarea interviului
este de 3 puncte, cu condiția ca pentru fiecare criteriu de
evaluare punctajul stabilit de comisie pentru candidat să fie
de minimum 3.
(2) Consemnarea întrebărilor și răspunsurilor din cadrul
interviului este obligatorie.
Art. 25. — Rezultatele concursului de admitere se
afișează la sediul Institutului și la sediile centrelor regionale,
după caz, și se publică pe site-ul www.ina.gov.ro.
Art. 26. — Candidații declarați respinși la proba de
interviu pot contesta punctajul obținut la această probă,
sesizând în scris comisia de contestații în termen de 24 de
ore de la afișarea rezultatelor.
Art. 27. — (1) Rezultatele contestațiilor se stabilesc în
termen de 24 de ore de la depunerea lor și se afișează la
sediul Institutului și la sediile centrelor regionale, după caz,
precum și pe site-ul www.ina.gov.ro.
(2) După rezolvarea contestațiilor, rezultatele concursului
de admitere rămân definitive.
Art. 28. — Candidații declarați admiși la programele
prevăzute la art. 1 se înscriu în registrul matricol, la
Institut, prin ordin al directorului general al Institutului.
CAPITOLUL IV
Dispoziții finale
Art. 29. — Ordinele ministrului administrației și internelor
prevăzute la art. 2 alin. (2), art. 6 alin. (1), art. 8 alin. (2)
și art. 10 alin. (2) se publică în Monitorul Oficial al
României, Partea I, precum și pe site-ul www.ina.gov.ro.

MONITORUL OFICIAL AL ROMÂNIEI, PARTEA I, Nr. 915/10.XI.2006

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 633 din 7 septembrie 2006

MINISTERUL FINANȚELOR PUBLICE
Nr. 1.821 din 27 octombrie 2006

ORDIN
privind aprobarea Instrucțiunilor pentru administrarea de către Ministerul Agriculturii,
Pădurilor și Dezvoltării Rurale, prin Agenția de Plăți și Intervenție pentru Agricultură,
a contribuțiilor pentru producțiile de zahăr și izoglucoză realizate în cadrul cotelor alocate
României de către Uniunea Europeană
Având în vedere dispozițiile Ordonanței Guvernului nr. 92/2003 privind Codul de procedură fiscală, republicată, cu
modificările și completările ulterioare, și dispozițiile art. 2 alin. (5) din Ordonanța Guvernului nr. 41/2005 privind
reglementarea unor măsuri financiare, cu modificările și completările ulterioare,
în temeiul prevederilor art. 9 alin. (6) din Hotărârea Guvernului nr. 155/2005 privind organizarea și funcționarea
Ministerului Agriculturii, Pădurilor și Dezvoltării Rurale, cu modificările și completările ulterioare, și ale art. 11 alin. (5) din
Hotărârea Guvernului nr. 208/2005 privind organizarea și funcționarea Ministerului Finanțelor Publice și a Agenției
Naționale de Administrare Fiscală, cu modificările și completările ulterioare,
văzând Referatul de aprobare nr. 20.493 din 6 septembrie 2006, întocmit de Agenția de Plăți și Intervenție pentru
Agricultură,
ministrul agriculturii, pădurilor și dezvoltării rurale și ministrul finanțelor publice emit prezentul ordin.
Art. 1. — Se aprobă Instrucțiunile pentru administrarea
de către Ministerul Agriculturii, Pădurilor și Dezvoltării
Rurale, prin Agenția de Plăți și Intervenție pentru
Agricultură, a contribuțiilor pentru producțiile de zahăr și
izoglucoză realizate în cadrul cotelor alocate României de

către Uniunea Europeană, prevăzute în anexa care face

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat

Ministrul finanțelor publice,
Sebastian Teodor Gheorghe Vlădescu

parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

ANEXĂ

INSTRUCȚIUNI
pentru administrarea de către Ministerul Agriculturii, Pădurilor și Dezvoltării Rurale, prin Agenția de Plăți și Intervenție
pentru Agricultură, a contribuțiilor pentru producțiile de zahăr și izoglucoză realizate în cadrul cotelor alocate
României de către Uniunea Europeană
Art. 1. — (1) Începând cu data aderării României la
Uniunea Europeană, România, în calitate de stat membru
al Uniunii Europene, este obligată să plătească contribuțiile
pentru producția de zahăr și pentru producția de
izoglucoză, în cadrul cotelor alocate.
(2) Contribuțiile prevăzute la alin. (1) se fac venit la
bugetul de stat și se virează apoi Sistemului de resurse
proprii tradiționale ale Uniunii Europene.
(3) Sectorul zahărului este singurul domeniu din cadrul
cap. 7 îAgricultură“ care va contribui prin plata acestor taxe
la bugetul Uniunii Europene.
(4) Contribuțiile pentru producțiile de zahăr și izoglucoză,
prevăzute în contextul organizării comune a pieței zahărului,
reprezintă contribuțiile pentru producție, cu care producătorii
de zahăr contribuie la sprijinirea pieței zahărului și la
formarea de rezerve. Aceste sume finanțează sistemul
repartizării echitabile a cheltuielilor făcute cu restituțiile la
export, astfel încât să se asigure o desfacere normală a
zahărului.
Art. 2. — Cotele alocate României în urma negocierilor
cu Uniunea Europeană pentru sectorul zahărului sunt
prevăzute în Tratatul dintre Regatul Belgiei, Republica
Cehă, Regatul Danemarcei, Republica Federală Germania,

Republica Estonia, Republica Elenă, Regatul Spaniei,
Republica Franceză, Irlanda, Republica Italiană, Republica
Cipru, Republica Letonia, Republica Lituania, Marele Ducat
al Luxemburgului, Republica Ungară, Republica Malta,
Regatul Țărilor de Jos, Republica Austria, Republica
Polonă, Republica Portugheză, Republica Slovenia,
Republica Slovacă, Republica Finlanda, Regatul Suediei,
Regatul Unit al Marii Britanii și Irlandei de Nord (state
membre ale Uniunii Europene) și Republica Bulgaria și
România privind aderarea Republicii Bulgaria și a României
la Uniunea Europeană, ratificat prin Legea nr. 157/2005,
publicată în Monitorul Oficial al României, Partea I, nr. 465
din 1 iunie 2005.
Art. 3. — Agenția de Plăți și Intervenție pentru
Agricultură realizează calculul, colectarea și controlul
contribuțiilor prevăzute la art. 1.
Art. 4. — În procesul de administrare a contribuțiilor
prevăzute la art. 3, în caz de neplată a contribuțiilor
stabilite, se va proceda la executarea creanțelor conform
procedurii stabilite în anexa care face parte integrantă din
prezentele instrucțiuni.
Art. 5. — Administrarea cotelor de zahăr și izoglucoză
alocate României pentru anul comercial 2007—2008 se va

16

MONITORUL OFICIAL AL ROMÂNIEI, PARTEA I, Nr. 915/10.XI.2006

realiza prin directa aplicare a reglementărilor comunitare
corespunzătoare.
Art. 6. — Colectarea, înregistrarea, controlul și
recuperarea debitelor vor fi detaliate în manualele de

proceduri ale Agenției de Plăți și Intervenție pentru
Agricultură, elaborate de către direcțiile de specialitate ale
agenției și aprobate prin decizie a directorului general al
acesteia.

ANEXĂ
la instrucțiuni

PROCEDURĂ

de executare a creanțelor reprezentând contribuțiile pentru producția de zahăr și pentru producția de izoglucoză
ARTICOLUL 1
Dispoziții generale

(1) În cazul în care debitorul nu își plătește de bunăvoie contribuția pentru producția de zahăr și/sau contribuția
pentru producția de izoglucoză datorate, Ministerul
Agriculturii, Pădurilor și Dezvoltării Rurale, prin Agenția de
Plăți și Intervenție pentru Agricultură și prin structurile sale
teritoriale, în vederea stingerii acestora, va proceda la
acțiuni de executare silită, potrivit dispozițiilor Ordonanței
Guvernului nr. 92/2003 privind Codul de procedură fiscală,
republicată, cu modificările și completările ulterioare.
(2) Agenția de Plăți și Intervenție pentru Agricultură este
abilitată să ducă la îndeplinire măsurile asigurătorii și să
efectueze procedura de executare silită, prin intermediul
executorilor fiscali desemnați prin decizie a directorului
general.
(3) În sensul prezentelor instrucțiuni, prin contribuabili se
înțelege producătorii de zahăr din sfeclă de zahăr și
producătorii de izoglucoză, operatori economici, persoane
fizice sau juridice, pentru producția realizată în cadrul
cotelor repartizate acestora.
ARTICOLUL 2
Executorii fiscali

(1) În exercitarea atribuțiilor de serviciu, executorii fiscali
sunt învestiți cu exercițiul autorității publice și beneficiază
de protecție potrivit legii.
(2) Executorii fiscali vor fi împuterniciți în fața debitorului
și a terților prin legitimația de executor fiscal și prin
delegația emisă de Agenția de Plăți și Intervenție pentru
Agricultură.
(3) În exercitarea atribuțiilor ce le revin, pentru aplicarea
procedurilor de executare silită, executorii fiscali pot:
a) să intre în orice incintă de afaceri a debitorului,
persoană juridică, sau în alte incinte unde acesta își
păstrează bunurile, în scopul identificării bunurilor ori
valorilor care pot fi executate silit, precum și să analizeze
evidența contabilă a debitorului în scopul identificării terților
care datorează sau dețin în păstrare venituri ori bunuri ale
debitorului;
b) să intre în toate încăperile în care se găsesc bunuri
sau valori ale debitorului, persoană fizică, precum și să
cerceteze toate locurile în care acesta își păstrează
bunurile;

c) să solicite și să cerceteze orice document sau
element material care poate constitui o probă în
determinarea bunurilor proprietate a debitorului.
(4) Modelul legitimației de executor fiscal este prevăzut
în anexa nr. 1 la prezenta procedură.
(5) Legitimațiile de executor fiscal vor fi eliberate de
Agenția de Plăți și Intervenție pentru Agricultură, prin
Direcția management resurse umane și Direcția economică,
și vor fi semnate de către directorul general.
(6) Evidența legitimațiilor se ține într-un registru special,
care va conține: numărul de ordine, numele, prenumele și
funcția titularului, indicativul județului, seria, data eliberării și
semnătura de primire.
(7) La încetarea calității de executor fiscal a persoanelor
desemnate în condițiile art. 1 alin. (2), acestea vor preda
legitimațiile în vederea anulării. Anularea va fi consemnată
în registrul special prevăzut la alin. (6).
ARTICOLUL 3
Obiectul executării silite

(1) Fac obiectul executării silite, în condițiile prezentei
proceduri:
a) creanțele fiscale reprezentând contribuțiile pentru
producțiile de zahăr și izoglucoză în cadrul cotelor alocate,
prevăzute în contextul organizării comune a pieței zahărului;
b) dobânzile, majorările de întârziere, penalitățile,
amenzile administrative privind creanțele fiscale prevăzute
la lit. a);
c) cheltuielile de executare a creanțelor fiscale prevăzute
la lit. a).
(2) Sumele menționate mai sus vor fi calculate de către
Agenția de Plăți și Intervenție pentru Agricultură, prin
Direcția economică, și vor fi consemnate în titlul executoriu
care se comunică debitorului.
ARTICOLUL 4
Titlurile executorii

(1) Executarea silită a creanțelor fiscale reprezentând
contribuțiile pentru producția de zahăr și/sau contribuțiile
pentru producția de izoglucoză se efectuează în temeiul
unui titlu executoriu emis, potrivit prevederilor Codului de
procedură fiscală, de către Agenția de Plăți și Intervenție
pentru Agricultură, prin Direcția economică, în condițiile
art. 5 alin. (2).

MONITORUL OFICIAL AL ROMÂNIEI, PARTEA I, Nr. 915/10.XI.2006
(2) Titlul executoriu se emite în formă scrisă, în temeiul
titlului de creanță, și cuprinde următoarele elemente:
a) denumirea Agenției de Plăți și Intervenție pentru
Agricultură;
b) data la care a fost emis și data de la care își
produce efectele;
c) datele de identificare a contribuabilului, codul de
identificare fiscală, domiciliul fiscal ale acestuia sau datele
de identificare a persoanei împuternicite de contribuabil,
după caz;
d) cuantumul și natura sumelor datorate și neachitate;
e) motivele de fapt;
f) temeiul de drept;
g) numele și semnătura persoanelor împuternicite ale
organului fiscal, potrivit legii;
h) ștampila Agenției de Plăți și Intervenție pentru
Agricultură;
i) posibilitatea de a fi contestat, termenul de depunere a
contestației și organul fiscal la care se depune contestația;
j) mențiuni privind audierea contribuabilului.
(3) Modelul titlului executoriu este prezentat în anexa
nr. 2 la prezenta procedură.

17

ARTICOLUL 5
Termene

(1) Executarea silită începe prin comunicarea somației.
Dacă în termen de 15 zile de la comunicarea somației nu
se stinge debitul, se continuă măsurile de executare silită.
(2) Notificarea privind contribuția datorată de către
operatorii economici, emisă de Agenția de Plăți și
Intervenție pentru Agricultură în temeiul repartizării cotelor
de producție realizate de către Ministerul Agriculturii,
Pădurilor și Dezvoltării Rurale, reprezintă titlul de creanță
care devine titlu executoriu la data la care creanța
reprezentând contribuția pentru producția de zahăr și/sau
contribuția pentru producția de izoglucoză este scadentă,
prin expirarea termenului de plată prevăzut de lege.
(3) Măsurile de executare silită se ridică prin decizie
întocmită, în cel mult 5 zile de la data la care a încetat
executarea silită, de către Agenția de Plăți și Intervenție
pentru Agricultură.

ANEXA Nr. 1
la procedură

DRAPEL

ROMÂNIA
STEMA

GUVERNUL ROMÂNIEI
MINISTERUL AGRICULTURII,
PĂDURILOR
ȘI DEZVOLTĂRII RURALE
AGENȚIA DE PLĂȚI
ȘI INTERVENȚIE
PENTRU AGRICULTURĂ
LEGITIMAȚIE DE EXECUTOR FISCAL

În temeiul Ordonanței Guvernului nr. 92/2003 privind Codul de procedură
fiscală, republicată, cu modificările și completările ulterioare, titularul
are calitatea de executor fiscal și are dreptul:
a) să intre în orice incintă de afaceri a debitorului, persoană juridică,
sau în alte incinte unde acesta își păstrează bunurile, în scopul
identificării bunurilor ori valorilor care pot fi executate silit, precum
și să analizeze evidența contabilă a debitorului în scopul identificării
terților care datorează sau dețin în păstrare venituri ori bunuri ale debitorului;
b) să intre în toate încăperile în care se găsesc bunuri sau valori ale
debitorului, persoană fizică, precum și să cerceteze toate locurile în care
acesta își păstrează bunurile;

Seria ............ nr. ............
c) să solicite și să cerceteze orice document sau element material care
poate constitui o probă în determinarea bunurilor proprietate a debitorului;
Numele ...............................
Prenumele .........................

d) să ducă la îndeplinire măsurile asigurătorii și să efectueze procedura
de executare silită pentru creanțele reprezentând contribuția pentru producția
de zahăr și/sau contribuția pentru producția de izoglucoză.

C.N.P. ................................

Pierderea legitimației se face publică în presă și se anunță instituția emitentă
în termen de 15 zile.
VIZE

Semnătura autorizată ..........

AN
Semestrul I

AN
Semestrul II

Loc fotografie

AN
Semestrul I

AN
Semestrul II

Data emiterii

Legitimația nu este transmisibilă

18

MONITORUL OFICIAL AL ROMÂNIEI, PARTEA I, Nr. 915/10.XI.2006
ANEXA Nr. 2
la procedură

MINISTERUL AGRICULTURII, PĂDURILOR ȘI DEZVOLTĂRII RURALE
AGENȚIA DE PLĂȚI ȘI INTERVENȚIE PENTRU AGRICULTURĂ

Sediul în str. .............. nr. ................, localitatea ............................................
Dosar de executare nr. ......../...........
Nr. ........................ din .....................

TITLUL EXECUTORIU Nr.1) ..................

Numele și prenumele/denumirea debitorului .................................................................................................................
Domiciliul fiscal în localitatea ............................, str. .......................... nr. .........., bl. ........, sc. ............., ap. ..........,
sectorul/județul ............................................................
Alte date de identificare a debitorului2) .........................................................................................................................
............................................................................................................................................................................................
........................................................................................................................................................................................

Natura obligației3)

Termenul legal de plată
sau perioada pentru
care au fost calculate accesoriile

Cuantumul sumelor calculate (lei)

Întrucât a expirat scadența/termenul de plată a contribuției pentru producția de zahăr și/sau contribuția pentru
producția de izoglucoză4), a fost emis prezentul înscris care constituie titlu executoriu în temeiul art. 137 din Ordonanța
Guvernului nr. 92/2003 privind Codul de procedură fiscală, republicată, cu modificările și completările ulterioare.
Împotriva prezentului înscris se poate introduce contestație la instanța judecătorească competentă, în termen de
15 zile de la comunicare sau luare la cunoștință, în conformitate cu prevederile art. 169 și 170 din Ordonanța Guvernului
nr. 92/2003, republicată, cu modificările și completările ulterioare.
Potrivit dispozițiilor art. 9 alin. (2) lit. d) din Ordonanța Guvernului nr. 92/2003, republicată, cu modificările și
completările ulterioare, când urmează să se ia măsuri de executare silită, nu este obligatorie audierea contribuabilului.
Directorul general al Agenției de Plăți și Intervenție pentru Agricultură,
.......................................................
(numele, prenumele și semnătura)

L.S.
1) Se emite câte un titlu executoriu distinct pentru fiecare creanță reprezentând contribuția pentru producția de zahăr și/sau contribuția pentru
producția de izoglucoză.
2) Datele de identificare a contribuabilului, codul de identificare fiscală, domiciliul fiscal ale acestuia sau datele de identificare a persoanei
împuternicite de contribuabil, după caz, etc.
3) Se va preciza denumirea creanței principale, respectiv contribuția pentru producția de zahăr sau contribuția pentru producția de izoglucoză,
și a creanței fiscale accesorii.
4) Se va preciza tipul contribuției.

MONITORUL OFICIAL AL ROMÂNIEI, PARTEA I, Nr. 915/10.XI.2006

19

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind cerințele minime de securitate și sănătate referitoare la expunerea lucrătorilor
la riscurile generate de radiațiile optice artificiale
Având în vedere art. 51 alin. (2) din Legea securității și sănătății în muncă nr. 319/2006 și Hotărârea Guvernului
nr. 412/2005 privind organizarea și funcționarea Ministerului Muncii, Solidarității Sociale și Familiei, cu modificările și
completările ulterioare,
în baza art. 16 din Hotărârea Guvernului nr. 412/2005, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Prezentul ordin stabilește cerințele minime
pentru protecția lucrătorilor împotriva riscului pentru
sănătatea și securitatea lor, generate sau care pot fi
generate de expunerea la radiații optice artificiale.
Art. 2. — Prevederile prezentului ordin se aplică tuturor
activităților în care lucrătorii sunt sau este posibil să fie
expuși, prin natura muncii lor, la riscuri generate de
radiațiile optice artificiale.
Art. 3. — Prevederile Legii securității și sănătății în
muncă nr. 319/2006 se aplică în totalitate activităților
prevăzute la art. 2 și se completează cu prevederile
prezentului ordin.
Art. 4. — În înțelesul prezentului ordin, următorii termeni
se definesc astfel:
a) radiații optice — orice radiații electromagnetice cu
lungimea de undă cuprinsă între 100 nm și 1 mm;
b) radiații ultraviolete — radiații optice cu lungimea de
undă cuprinsă între 100 nm și 400 nm;
c) radiații din spectrul vizibil și infraroșu apropiat — radiații
optice cu lungimea de undă cuprinsă între 400 nm și 1.400 nm;
d) radiații laser — radiații optice produse de un laser.
Art. 5. — Valorile maxime admise ale expunerii
energetice eficace (H ef ) (mJ/cm 2 ) pentru radiațiile
ultraviolete cu acțiune oculară sau cutanată, exprimate în
funcție de lungimea de undă (λ)(nm) și de eficacitatea
spectrală relativă (Sλ) sunt prevăzute în anexa nr. 1.
Art. 6. — Timpii de expunere zilnică admiși în funcție
de iluminarea energetică eficace (E ef) (μW/cm 2) pentru
radiațiile ultraviolete actinice cu acțiune oculară sau
cutanată sunt prevăzuți în anexa nr. 2.
Art. 7. — Valorile maxime admise pentru expunerea
oculară de natură profesională la radiații din spectrul vizibil,
exprimate prin valorile luminanței energetice eficace Lλ și
iluminării energetice spectrale Eλ produse de sursă sunt
prevăzute în anexa nr. 3.
Art. 8. — Coeficienții de ponderare spectrală (Bλ, Rλ)
pentru evaluarea riscului de leziune retiniană, prezentat de
sursele de radiații vizibile, sunt prevăzuți în anexa nr. 4.
Art. 9. — Valorile maxime admise pentru expunerea
oculară de natură profesională la radiații infraroșii din
spectrul apropiat (λ între 770—1.400 nm), exprimate prin
valorile iluminării energetice EIR (mW/cm2), sunt prezentate
în anexa nr. 5.
Art. 10. — Prezentul ordin se referă la protecția
lucrătorilor în utilizarea produselor cu laser. Un produs cu
laser se poate compune dintr-un singur laser sau poate
încorpora mai multe lasere într-un sistem complex optic,
electric sau mecanic.
Art. 11. — Radiația laser poate prezenta riscuri datorită
colimării foarte bune a fasciculului și cantității mari de
energie asociată acestuia, fapt care poate conduce la
absorbția energiei în țesutul biologic.

Art. 12. — La aplicarea prezentului ordin se pot lua în
considerare prevederile standardelor în vigoare referitoare la
securitatea în utilizare a produselor cu lasere.
Art. 13. — La evaluarea riscurilor, angajatorul trebuie să
acorde o atenție deosebită clasificării unui laser conform
standardelor relevante adoptate de Comisia Electrotehnică
Internațională și oricărei clasificări similare în ceea ce
privește sursele artificiale susceptibile să provoace leziuni
similare celor provocate de laserele din clasa 3B sau 4.
Art. 14. — (1) Pentru fiecare clasă de produs cu laser
sunt indicate limitele de emisie acceptabile conform
anexelor nr. 6—9.
(2) Factorii de corecție C1 până la C7 și valorile de
tranziție T1 și T2 utilizate în anexele nr. 6—9 sunt definiți
în anexa nr. 10.
Art. 15. — (1) Valorile maxime permise ale expunerii
energetice (J/cm 2 ), respectiv ale densității de putere
(W/cm2), la care pot fi expuse ochiul și pielea fără să
sufere o leziune imediată sau după un timp îndelungat,
sunt prevăzute în anexele nr. 11 și 13.
(2) Valorile prevăzute la alin. (1) sunt determinate de
lungimea de undă a radiației, pe durata impulsului, de
timpul de expunere și de țesutul expus, iar pentru radiația
din vizibil și infraroșu apropiat, de dimensiunea imaginii pe
retină.
Art. 16. — La efectuarea măsurărilor și calculelor
valorilor de expunere trebuie utilizate aperturi limitatoare
conform indicațiilor din anexa nr. 12.
Art. 17. — Măsurile de securitate în utilizarea produselor
cu lasere trebuie stabilite în raport cu clasa de lasere și
au ca scop reducerea posibilității de expunere la o radiație
laser de nivel periculos și la alte riscuri asociate.
Art. 18. — Pentru instalațiile care funcționează cu lasere
din clasa superioară clasei 3A trebuie desemnat un
responsabil cu securitatea laser și trebuie stabilite măsuri
de securitate în utilizare.
Art. 19. — În executarea obligațiilor prevăzute la art. 12
alin. (1) din Legea nr. 319/2006, angajatorul trebuie să
evalueze riscurile în cazul în care lucrătorii sunt expuși la
surse artificiale de radiații optice.
Art. 20. — Evaluarea prevăzută la art. 19 trebuie
efectuată de către servicii sau persoane competente,
ținându-se seama de prevederile art. 8 și 18 din Legea
nr. 319/2006.
Art. 21. — Datele obținute din evaluarea prevăzută la
art. 19 se păstrează într-o formă adecvată pentru a permite
consultarea la o dată ulterioară.
Art. 22. — Fără a aduce atingere prevederilor art. 16 și
17 din Legea nr. 319/2006, angajatorul trebuie să asigure
ca lucrătorii expuși riscurilor generate de radiațiile optice
artificiale la locul de muncă și/sau reprezentanții acestora
să beneficieze de informații cu privire la rezultatul evaluării

20

MONITORUL OFICIAL AL ROMÂNIEI, PARTEA I, Nr. 915/10.XI.2006

riscurilor prevăzute
corespunzătoare.

la

art.

19

și

de

o

instruire

Art. 23. — Consultarea și participarea lucrătorilor și/sau
a reprezentanților acestora în ceea ce privește aspectele
reglementate de prezentul ordin trebuie să se realizeze în

conformitate cu prevederile art. 18 și 19 din Legea
nr. 319/2006.
Art. 24. — Anexele nr. 1—13*) fac parte integrantă din
prezentul ordin.
Art. 25. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Gheorghe Barbu
București, 26 septembrie 2006.
Nr. 706.
*) Anexele nr. 1—13 sunt reproduse în facsimil.
ANEXA Nr. 1
V A L O R I L E M A X I M E A D M I S E A L E E X P U N E R I I E N E R G E T I C E E F I C A C E (Hef) (mJ/cm2)

pentru radiațiile ultraviolete cu acțiune oculară sau cutanată, exprimate în funcție de lungimea de undă (λ) (nm)
și de eficacitatea spectrală relativă (Sλ)

MONITORUL OFICIAL AL ROMÂNIEI, PARTEA I, Nr. 915/10.XI.2006

21

22

MONITORUL OFICIAL AL ROMÂNIEI, PARTEA I, Nr. 915/10.XI.2006

MONITORUL OFICIAL AL ROMÂNIEI, PARTEA I, Nr. 915/10.XI.2006

23

24

MONITORUL OFICIAL AL ROMÂNIEI, PARTEA I, Nr. 915/10.XI.2006

MONITORUL OFICIAL AL ROMÂNIEI, PARTEA I, Nr. 915/10.XI.2006

25

26

MONITORUL OFICIAL AL ROMÂNIEI, PARTEA I, Nr. 915/10.XI.2006

MONITORUL OFICIAL AL ROMÂNIEI, PARTEA I, Nr. 915/10.XI.2006

27

28

MONITORUL OFICIAL AL ROMÂNIEI, PARTEA I, Nr. 915/10.XI.2006

MONITORUL OFICIAL AL ROMÂNIEI, PARTEA I, Nr. 915/10.XI.2006

29

30

MONITORUL OFICIAL AL ROMÂNIEI, PARTEA I, Nr. 915/10.XI.2006
MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 735 din 2 noiembrie 2006

MINISTERUL MEDIULUI ȘI GOSPODĂRIRII APELOR
Nr. 1.187 din 2 noiembrie 2006

ORDIN
pentru aplicarea prevederilor art. 2 din Hotărârea Guvernului nr. 1.525/2006 privind suplimentarea
bugetului Ministerului Agriculturii, Pădurilor și Dezvoltării Rurale, din Fondul de rezervă bugetară
la dispoziția Guvernului, prevăzut în bugetul de stat pe anul 2006
Având în vedere prevederile art. 2 din Hotărârea Guvernului nr. 1.525/2006 privind suplimentarea bugetului
Ministerului Agriculturii, Pădurilor și Dezvoltării Rurale, din Fondul de rezervă bugetară la dispoziția Guvernului, prevăzut în
bugetul de stat pe anul 2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare, și ale art. 5 alin. (8) din Hotărârea Guvernului nr. 408/2004
privind organizarea și funcționarea Ministerului Mediului și Gospodăririi Apelor, cu modificările și completările ulterioare,
văzând Referatul de aprobare al Direcției generale de implementare politici sectoriale și de piață din cadrul
Ministerului Agriculturii, Pădurilor și Dezvoltării Rurale nr. 99.054 din 2 noiembrie 2006 și Referatul de aprobare al
Direcției de prevenire și gestionare a situațiilor de urgență din cadrul Ministerului Mediului și Gospodăririi Apelor nr. 5.684
din 2 noiembrie 2006,
ministrul agriculturii, pădurilor și dezvoltării rurale și ministrul mediului și gospodăririi apelor emit următorul
ordin:
Art. 1. — Se acordă despăgubiri producătorilor agricoli
ale căror culturi și/sau pășuni și/sau ogoare au fost
afectate de inundații dirijate în incintele îndiguite Făcăeni—
Vlădeni și Călărași—Râul.
Art. 2. — Sumele maxime ce se acordă ca despăgubire
pe unitatea de suprafață pentru culturile agricole, pășuni și
ogoare afectate, pentru care se acordă despăgubiri, sunt:
a) grâu, orz, rapiță, floarea-soarelui,
soia, lucernă
450 lei/ha;
b) legume
1.000 lei/ha;
c)
pășune
70 lei/ha;
d) ogoare
150 lei/ha.
Art. 3. — Se constituie comisii la nivelul județelor
Călărași și Ialomița pentru verificarea suprafețelor de grâu,
orz, rapiță, floarea-soarelui, soia, legume, lucernă, pășune
și ogoare, afectate de inundații dirijate din luna aprilie
2006, având următoarea componență:
— prefectul județului — președintele comisiei;
— directorul executiv al direcției pentru agricultură și
dezvoltare rurală — vicepreședinte;
— directorul Sistemului de Gospodărire a Apelor —
membru;
— președinții comitetelor locale pentru situații de
urgență.
Art. 4. — În termen de 5 zile de la data publicării
prezentului ordin, comisiile județene inventariază suprafețele
inundate dirijat, în prezența producătorilor agricoli,
întocmesc situația centralizatoare a suprafețelor inundate
dirijat conform modelului prezentat în anexa nr. 1, pe care
o transmit Direcției pentru agricultură și dezvoltare rurală.
Art. 5. — (1) Beneficiază de prevederile prezentului
ordin producătorii agricoli, persoane fizice și/sau juridice,
care dețin sau exploatează terenuri agricole în calitate de
proprietar, arendaș, concesionar, asociat în participațiune,
societățile agricole constituite în baza Legii nr. 36/1991
privind societățile agricole și alte forme de asociere în
agricultură, societățile comerciale cu profil agricol constituite
în baza Legii nr. 31/1990 privind societățile comerciale,

republicată, cu modificările și completările ulterioare, ale
căror culturi și/sau pășuni și/sau ogoare au fost afectate de
inundații dirijate în incintele îndiguite Făcăeni—Vlădeni și
Călărași—Râul.
(2) În vederea acordării de despăgubiri, beneficiarii
prevăzuți la alin. (1) depun la direcțiile pentru agricultură și
dezvoltare rurală ale județelor Ialomița și Călărași cereri, al
căror model este prezentat în anexa nr. 2.
(3) Cererile se depun în termen de 5 zile de la data
întocmirii situației centralizatoare a suprafețelor inundate
dirijat și se înregistrează de reprezentanții direcțiilor pentru
agricultură și dezvoltare rurală, numiți prin decizie, în
Registrul special de evidență a beneficiarilor de
despăgubiri, însoțite de următoarele documente:
a) copie de pe buletinul sau cartea de identitate, pentru
persoanele fizice, sau copie de pe certificatul de
înmatriculare și certificatul de înregistrare, pentru
persoanele juridice;
b) copie de pe actul de proprietate și/sau de
concesionare și/sau arendare și/sau alte acte doveditoare a
dreptului de folosință și/sau proprietății asupra suprafeței de
teren pentru care se acordă despăgubiri, după caz;
c) copie de pe actele doveditoare a cheltuielilor de
înființare a culturilor sau declarație pe propria răspundere,
după caz;
d) schița de amplasare a culturilor calamitate;
e) copie de pe hotărârea consiliului local privind
stabilirea taxei de pășunat pentru anul 2006, după caz.
Art. 6. — Reprezentanții direcțiilor pentru agricultură și
dezvoltare rurală confruntă datele înscrise în cerere cu cele
din situația centralizatoare a suprafețelor inundate dirijat, cu
cele din centralizatorul suprafețelor inundate dirijat, întocmit
la data producerii fenomenului, semnat de primar, verifică
documentația prevăzută la art. 5 alin. (3), aprobă sumele
cuvenite și întocmesc situația centralizatoare a sumelor
necesare acordării de despăgubiri, conform modelului
prezentat în anexa nr. 3.

31

MONITORUL OFICIAL AL ROMÂNIEI, PARTEA I, Nr. 915/10.XI.2006
Art. 7. — (1) Situația centralizatoare a sumelor
necesare acordării de despăgubiri, vizată de către prefectul
județului, este transmisă în termen de 5 zile de la data
înregistării cererii Direcției buget finanțe din cadrul
Ministerului Agriculturii, Pădurilor și Dezvoltării Rurale.
(2) Ministerul Agriculturii, Pădurilor și Dezvoltării Rurale,
în baza situației centralizatoare a sumelor necesare
acordării de despăgubiri, al cărei model este prezentat în
anexa nr. 4, solicită Ministerului Finanțelor Publice
deschiderea creditelor bugetare.
Art. 8. — (1) După aprobarea cererii pentru deschiderea
creditelor bugetare de către Ministerul Finanțelor Publice,

din bugetul alocat Ministerului Agriculturii, Pădurilor și
Dezvoltării Rurale se alimentează conturile direcțiilor pentru
agricultură și dezvoltare rurală ale județelor Ialomița și
Călărași.
(2) Plata despăgubirilor acordate producătorilor agricoli
se face de direcțiile pentru agricultură și dezvoltare rurală
ale județelor Ialomița și Călărași.
Art. 9. — Anexele nr. 1—4 fac parte integrantă din
prezentul ordin.
Art. 10. — Prezentul ordin se publică în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat

Ministrul mediului și gospodăririi apelor,
Sulfina Barbu

ANEXA Nr. 1

Comitetul pentru Situații de Urgență
Județul .............................
Nr. .........................../2006
SITUAȚIA CENTRALIZATOARE

a suprafețelor inundate dirijat
Incinta ...............
Producătorul
agricol

C.N.P./C.U.I.

Cultura

Suprafața afectată
— ha —

Total incintă:

Lei/ha

Total sumă cuvenită
— lei —

x

x

Comisia județeană (numele, funcția, instituția reprezentată și ștampila)
1. ...............
2. ...............
3. ...............
4. ...............
ANEXA Nr. 2

Direcția pentru Agricultură și Dezvoltare Rurală a Județului ..................
Nr. de înregistrare ......................... din ...............................
Se aprobă,
Suma de ... lei
Reprezentantul
Direcției pentru agricultură și dezvoltare rurală
CERERE

Domnul/Doamna ..., domiciliat/domiciliată în localitatea .........................................., str. ..................................... nr. ...,
județul ................................, B.I/C.I. seria ......... nr. ...................., eliberat/eliberată la data de ................... de ....................,
C.N.P. ....................,
S.C./S.A. ...................................., cu sediul în localitatea ....................................., str. .................................... nr. ...,
telefon/fax ............................., cod fiscal .............................., C.U.I. ......................................................., reprezentată prin
domnul/doamna ......................................., în calitate de .......................................,
în baza actelor doveditoare anexate la prezenta cerere, solicit acordarea de despăgubiri pentru culturile agricole
și/sau pășuni și/sau ogoare, în suprafață de ..................................... ha, după cum urmează:
Cultura
0

Suprafața
— ha —
1

Lei/ha
2

Total sumă cuvenită
— lei —
3 (2x1)

...
...
...
TOTAL GENERAL:

x

x

32

MONITORUL OFICIAL AL ROMÂNIEI, PARTEA I, Nr. 915/10.XI.2006

Cunoscând prevederile art. 292 din Codul penal privind falsul în declarații, declar pe propria răspundere că datele
înscrise în prezenta cerere coincid cu cele din situația centralizatoare a suprafețelor inundate dirijat, întocmită de comisia
județeană.
Drepturile de despăgubire cuvenite se vor vira în contul nr. ........................ deschis la ............................ .
Solicitant,
...........................................
(semnătura și ștampila)
ANEXA Nr. 3

Direcția pentru Agricultură și Dezvoltare Rurală a Județului ......................
Nr. ............. din .......................
Vizat
Prefectul județului
SITUAȚIA CENTRALIZATOARE

a sumelor necesare acordării de despăgubiri
Nr.
crt.

Nr.
cont

Suprafața
— ha —

Cultura

Suma cuvenită
— lei —

x

Producătorul agricol

x

T O T A L:

Director executiv,
.......................................................

Director economic,
.......................................................
ANEXA Nr. 4

MINISTERUL AGRICULTURII, PĂDURILOR ȘI DEZVOLTĂRII RURALE

Se aprobă,
Ordonator principal de credite
SITUAȚIA CENTRALIZATOARE

a sumelor necesare acordării de despăgubiri
Nr.
crt.

1.
2.

Suma necesară
— lei —

Județul

Ialomița
Călărași
TOTAL:

Directorul Direcției buget finanțe,
.......................................................
(semnătura și ștampila)

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 915/10.XI.2006 conține 32 de pagini.

Prețul: 2,25 lei

&JUYDGY|120914]
ISSN 1453—4495

