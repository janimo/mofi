Anul 174 (XVIII) — Nr. 409

PARTEA

I

LEGI, DECRETE, HOTĂRÂRI ȘI ALTE ACTE

Joi, 11 mai 2006

SUMAR
Nr.

119.

619.

633.

634.

Pagina

635.

LEGI ȘI DECRETE
— Lege pentru modificarea și completarea Legii
nr. 255/1998 privind protecția noilor soiuri de
plante..........................................................................
— Decret privind promulgarea Legii pentru
modificarea și completarea Legii nr. 255/1998
privind protecția noilor soiuri de plante...................

1–13

636.

13
308.

— Decret privind înaintarea în gradul următor a
unui general în retragere din Ministerul Apărării
Naționale ....................................................................
— Decret privind înaintarea în gradul următor a
unui general în retragere din Ministerul Apărării
Naționale ....................................................................

LEGI

Nr.

14

14

ȘI

Pagina
— Decret privind înaintarea în gradul următor a
unui general în retragere din Ministerul Apărării
Naționale ....................................................................
— Decret privind înaintarea în gradul următor a
unui general în retragere din Ministerul Administrației
și Internelor.................................................................

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului agriculturii, pădurilor și
dezvoltării rurale privind completarea anexei la
Ordinul ministrului agriculturii, pădurilor și
dezvoltării rurale nr. 149/2005 pentru aprobarea
Listei cuprinzând agențiile autorizate de clasificare
a carcaselor de porcine, bovine și ovine, cu
completările ulterioare ...............................................

16

15

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 255/1998 privind protecția noilor soiuri de plante
Parlamentul României adoptă prezenta lege.
Art. I. — Legea nr. 255/1998 privind protecția noilor soiuri
de plante, publicată în Monitorul Oficial al României, Partea I,
nr. 525 din 31 decembrie 1998, cu modificările ulterioare, se
modifică și se completează după cum urmează:
1. Articolul 1 va avea următorul cuprins:
îARTICOLUL 1

Obiectul protecției
(1) Drepturile amelioratorului asupra noilor soiuri de
plante aparținând tuturor genurilor și speciilor de plante,
incluzând, printre altele, hibrizii între genuri și specii, sunt

protejate, recunoscute și apărate pe teritoriul României prin
acordarea unui brevet pentru soi de către Oficiul de Stat
pentru Invenții și Mărci, denumit în continuare Oficiu, în
condițiile prezentei legi.
(2) Drepturile prevăzute la alin. (1) nu vor aduce
atingere dispozițiilor legale referitoare la bunele moravuri și
ordinea publică, apărarea sănătății și vieții oamenilor,
animalelor și plantelor, protejarea mediului, a proprietății
industriale ori comerciale sau a concurenței, a comerțului și
a producției agricole.“

2

MONITORUL OFICIAL AL ROMÂNIEI, PARTEA I, Nr. 409/11.V.2006

2. Articolul 2 va avea următorul cuprins:
îARTICOLUL 2

Definiții
În înțelesul prezentei legi, termenii și expresiile de mai
jos se definesc după cum urmează:
a) soi — grupul de plante aparținând unui taxon botanic
de cel mai jos rang cunoscut, care poate fi:
1. definit prin expresia caracterelor rezultând dintr-un
anumit genotip sau dintr-o anumită combinație de
genotipuri;
2. distinct față de orice alt grup de plante, prin expresia
a cel puțin unuia dintre caracterele prevăzute la pct. 1;
3. considerat ca o entitate cu privire la capacitatea sa
de a fi reprodus ca atare;
b) soi protejat — un soi cultivat pentru care se acordă
un brevet pentru soi de către Oficiu;
c) material de înmulțire — semințe, plante întregi sau
diferite părți de plante care au capacitatea să reproducă
plante întregi;
d) ameliorator este:
1. persoana care a creat sau a descoperit și a
dezvoltat un nou soi;
2. persoana care este angajatorul persoanei prevăzute
la pct. 1 sau cea care a comandat activitatea de creare
de noi soiuri, în conformitate cu legea sau pe baza unui
contract care specifică faptul că dreptul amelioratorului
aparține primului;
3. succesorul în drepturi al persoanei prevăzute la
pct. 1 sau 2, după caz;
e) solicitant — persoana care a înregistrat o cerere de
brevet pentru soi la Oficiu;
f) titular de brevet pentru soi — persoana care deține
brevetul pentru soi sau succesorul său în drepturi;
g) teste de creștere — experiențele organizate în
vegetație pentru determinarea distinctivității, uniformității și
stabilității;
h) Convenție — Convenția internațională pentru protecția
noilor soiuri de plante din 2 decembrie 1961, revizuită la
Geneva la 10 noiembrie 1972, la 23 octombrie 1978 și la
19 martie 1991, la care România a aderat prin Legea
nr. 186/2000, publicată în Monitorul Oficial al României,
Partea I, nr. 547 din 6 noiembrie 2000;
i) Oficiul comunitar — Oficiul comunitar pentru protecția
soiurilor de plante;
j) Buletinul Oficial — Buletinul Oficial de Proprietate
Industrială — Secțiunea noile soiuri de plante;
k) autoritatea națională — autoritatea responsabilă cu
efectuarea testelor de creștere.“
3. Articolul 3 va avea următorul cuprins:
îARTICOLUL 3

Tratamentul național
De dispozițiile prezentei legi beneficiază și persoanele
fizice sau juridice străine cu domiciliul, respectiv cu sediul
în afara teritoriului României, în condițiile Convenției

prevăzute la art. 2 lit. h) și ale altor convenții la care
România este parte.“
4. Articolul 4 va avea următorul cuprins:
îARTICOLUL 4

Reprezentare
(1) Persoanele fizice și juridice care solicită protecția
pentru un nou soi pot fi reprezentate în procedurile în fața
Oficiului de către un reprezentant autorizat, în condițiile și
la termenele prevăzute de regulamentul de aplicare a
prezentei legi.
(2) Pentru persoanele fizice sau juridice care nu au
domiciliul sau sediul pe teritoriul României reprezentarea
este obligatorie.“
5. Articolul 5 va avea următorul cuprins:
îARTICOLUL 5

Condiții pentru acordarea protecției
(1) Oficiul acordă protecție pentru un nou soi de plantă
și eliberează brevetul pentru soi dacă acesta este:
a) nou;
b) distinct;
c) uniform;
d) stabil.
(2) Soiul trebuie să poarte o denumire, potrivit
prevederilor art. 15.“
6. Alineatul (1) al articolului 6 va avea următorul cuprins:
î(1) Soiul este nou dacă la data înregistrării cererii de
brevet pentru soi sau la data invocării priorității, materialul
de înmulțire ori recoltat nu a fost vândut, sau nici nu a
fost pus printr-un alt mod la dispoziția terților, de către
ameliorator sau cu acordul acestuia, în scopul exploatării
comerciale a noului soi:
a) pe teritoriul României, cu un an înaintea înregistrării
cererii de brevet pentru soi;
b) pe teritoriul altor state, cu mai mult de 4 ani de la
înregistrarea cererii de brevet pentru soi, iar pentru pomi și
vița-de-vie, cu mai mult de 6 ani.“
7. Articolul 7 va avea următorul cuprins:
îARTICOLUL 7

Distinctivitatea
(1) Soiul este distinct dacă se deosebește clar, prin
unul sau mai multe caractere relevante care rezultă
dintr-un anumit genotip sau dintr-o combinație de
genotipuri, față de orice alt soi a cărui existență este
notoriu cunoscută la data depunerii cererii de brevet pentru
soi la Oficiu sau, după caz, la data de prioritate invocată.
(2) Distinctivitatea unui soi este definită prin caractere
care pot fi recunoscute, descrise și identificate precis.
(3) Soiurile considerate notoriu cunoscute sunt cele:
a) protejate în România și înregistrate în Registrul
soiurilor protejate sau în alte state părți contractante la
Convenție;
b) înregistrate în catalogul oficial al soiurilor comercializate
în România sau în registre și cataloage similare din alte
state părți contractante la Convenție;

MONITORUL OFICIAL AL ROMÂNIEI, PARTEA I, Nr. 409/11.V.2006
c) pentru care există o cerere înregistrată pentru
protecția soiului sau pentru înscrierea lui într-un registru de
soiuri din România, cu condiția ca cererea să conducă la
acordarea protecției sau la înregistrarea soiului;
d) pentru care există o cerere înregistrată în străinătate
pentru acordarea protecției sau pentru înregistrarea soiului,
cu condiția ca cererea să conducă la acordarea protecției
sau la înregistrare;
e) oferite spre vânzare sau vândute pe teritoriul
României ori al altor state.“
8. Articolul 8 va avea următorul cuprins:
îARTICOLUL 8

Uniformitate
Soiul este uniform dacă, supuse variațiilor previzibile pe
parcursul ciclului de înmulțire, plantele rămân suficient de
uniforme în caracterele relevante, inclusiv cele folosite în
examinarea distinctivității soiului, precum și în alte
caractere folosite pentru descrierea soiului.“
9. Articolul 10 va avea următorul cuprins:
îARTICOLUL 10

Dreptul la brevetul pentru soi
(1) Dreptul la brevetul pentru soi aparține amelioratorului
și poate fi transmis prin cesiune.
(2) Dacă mai mulți amelioratori au creat sau au
descoperit și au dezvoltat în comun un nou soi, dreptul la
brevetul pentru soi aparține în comun acestora.
(3) Dispozițiile alin. (2) se aplică și în cazul în care
două sau mai multe persoane au descoperit soiul și altă
persoană sau alte persoane l-au dezvoltat.
(4) Dreptul la brevetul pentru soi poate, de asemenea,
să aparțină în comun amelioratorului și altei persoane,
dacă amelioratorul și cealaltă persoană declară în scris că
sunt de acord să dețină în comun acest drept.
(5) Amelioratorul care a creat un nou soi în timpul
serviciului este îndreptățit, dacă nu este altfel prevăzut în
contractul său individual de muncă, la brevetul pentru soi
și la o remunerație echitabilă.
(6) În situația în care dreptul la brevetul pentru soi aparține
la două sau mai multe persoane potrivit alin. (2)—(4), una
dintre ele sau mai multe pot împuternici pe celelalte,
printr-o declarație scrisă, să revendice dreptul la brevetul
pentru soi.“
10. Titlul capitolului IV va avea următorul cuprins:
îCAPITOLUL IV
Procedura de examinare a cererii de eliberare
a brevetului pentru soi“
11. Articolul 11 va avea următorul cuprins:
îARTICOLUL 11

Depunerea cererii de brevet pentru soi
Cererea de brevet pentru soi poate fi depusă la Oficiu
de orice persoană fizică ori juridică sau de reprezentantul
legal al acesteia:
a) direct la Oficiu;

3

b) prin poștă;
c) în formă electronică.“
12. Articolul 12 va avea următorul cuprins:
îARTICOLUL 12

Conținutul cererii de brevet pentru soi
(1) Cererea de brevet pentru soi se depune în limba
română, pe formular-tip, și conține:
a) datele de identificare a solicitantului, cuprinzând
numele, prenumele, domiciliul sau reședința, dacă este
persoană fizică, ori denumirea firmei, sediul și formele
legale de constituire, dacă este persoană juridică;
b) denumirea speciei în limba latină și denumirea
comună în limba română;
c) propunerea provizorie de denumire a noului soi;
d) chestionarul tehnic care descrie principalele caractere
ale soiului în forma standardizată;
e) informații referitoare la cererea sau cererile anterioare
pentru o eventuală revendicare a priorității;
f) informații despre exploatarea anterioară a soiului.
(2) Cererea de brevet pentru soi va fi însoțită de:
a) dovada de plată a taxei de înregistrare a cererii;
b) documentele de prioritate;
c) o procură, dacă solicitantul este reprezentat printr-un
reprezentant, autorizat de Oficiu potrivit art. 44 alin. (2) lit. f).
(3) Cererea de brevet trebuie să se refere la un
singur soi.“
13. Articolul 13 va avea următorul cuprins:
îARTICOLUL 13

Data de depozit a cererii de brevet pentru soi
(1) Data de depozit a cererii de brevet pentru soi este
data depunerii cererii la Oficiu, dacă această cerere
conține cel puțin elementele prevăzute la art. 12 alin. (1),
însoțită de taxa de înregistrare a cererii.
(2) Data de depozit a cererii de brevet pentru soi este
cea stabilită la alin. (1) și în cazul în care solicitanții,
persoane fizice sau juridice străine, au depus documentația
într-o limbă străină, cu condiția ca, în termen de 3 luni de
la depunerea cererii de brevet pentru soi, să depună la
Oficiu o traducere a documentelor în limba română.“
14. Articolul 14 va avea următorul cuprins:
îARTICOLUL 14

Dreptul de prioritate
(1) Cererea de brevet pentru soi conferă un drept de
prioritate, cu începere de la data de depozit, față de orice
altă cerere de brevet pentru soi depusă ulterior pentru
același soi sau pentru un soi care nu se poate distinge
clar de acesta, în sensul art. 7.
(2) Orice persoană care a depus anterior o primă
cerere într-un stat parte contractantă la Convenție sau la
Oficiul comunitar beneficiază de un drept de prioritate de
12 luni de la data de depozit, dacă în acest interval de
timp solicită la Oficiu acordarea unui brevet pentru soi, cu
condiția ca prima cerere să aibă atribuită o dată de
depozit.

4

MONITORUL OFICIAL AL ROMÂNIEI, PARTEA I, Nr. 409/11.V.2006

(3) Pentru dovedirea priorității din alt stat, solicitantul
trebuie să prezinte la Oficiu, într-un interval de 3 luni de la
depunerea cererii, o copie autentificată după documentele
primei cereri, precum și materialul de înmulțire sau alte
documente din care să rezulte că soiul din ambele cereri
este identic.
(4) Recunoașterea priorității solicitate potrivit alin. (3) se
face sub condiția achitării taxei de prioritate prevăzute de
lege.
(5) Nerespectarea termenului prevăzut la alin. (2) sau
neplata taxei de prioritate atrage nerecunoașterea priorității
invocate.
(6) Actele săvârșite în intervalul prevăzut la alin. (2),
cum ar fi depunerea altei cereri, publicarea sau folosirea
soiului care face obiectul primei cereri, nu constituie motiv
de respingere a cererii ulterioare și nici nu dau naștere la
drepturi pentru terți.
(7) Solicitantul are dreptul la o perioadă de grație de
2 ani după expirarea duratei de prioritate sau dacă prima
cerere a fost respinsă ori retrasă în vederea transmiterii
documentelor, informațiilor sau materialului de înmulțire
solicitat pentru examinarea cererii ulterioare.“
15. Articolul 15 va avea următorul cuprins:
îARTICOLUL 15

Denumirea soiului
(1) Soiul va purta o denumire generică pentru a putea
fi identificat.
(2) Aceeași denumire, pentru același soi, va fi folosită
pe teritoriul României și în orice alt stat parte contractantă
la Convenție sau pe bază de acorduri bilaterale.
(3) Dispozițiile alin. (2) nu se aplică dacă denumirea
contravine alin. (7).
(4) Denumirea soiului trebuie să difere de orice altă
denumire care desemnează un alt soi existent aparținând
aceleiași specii de plante sau unei specii îndeaproape
înrudită cu aceasta, cu excepția cazului când celălalt soi
nu mai există și denumirea acestuia nu are o semnificație
specială.
(5) Denumirea soiului nu trebuie să fie compusă numai
din cifre, cu excepția cazurilor când această practică este
recunoscută pentru desemnarea anumitor soiuri.
(6) Denumirea soiului nu va induce în eroare sau nu va
da naștere la confuzii cu privire la caracterele soiului, la
valoarea sau identitatea sa ori a amelioratorului.
(7) Dacă o cerere este depusă simultan în România și
în alte țări, soiul va fi înregistrat cu aceeași denumire în
toate celelalte țări, cu excepția cazului în care denumirea
este apreciată de către Oficiu ca fiind nepotrivită.
(8) Dacă, în virtutea unui drept obținut anterior, o
denumire a fost folosită pentru un alt soi sau poate crea
confuzie în utilizarea denumirii altui soi, Oficiul va cere
solicitantului să transmită o altă denumire pentru soiul său.
(9) Solicitantul, în vederea stabilirii unei denumiri
corecte, poate cere la Oficiu, înainte de depunerea cererii,
efectuarea unei cercetări documentare referitoare la
denumirea propusă, cu condiția plății taxei legale.

(10) Orice persoană care oferă spre vânzare sau
comercializează material de înmulțire din soiul protejat este
obligată să folosească denumirea acelui soi și după
expirarea duratei de protecție a soiului.
(11) O denumire propusă nu poate fi folosită ca
denumire a soiului protejat dacă este identică sau similară
cu o marcă, denumire de origine sau indicație geografică
pentru produse protejate, identice sau similare cu cele la
care se referă soiul, ori dacă aduce atingere altor drepturi
de proprietate industrială protejate.
(12) Denumirea soiului se înregistrează în Registrul
național al soiurilor protejate, odată cu acordarea și
eliberarea brevetului pentru soi.
(13) Dacă cel puțin una dintre condițiile prevăzute la
alin. (1)—(11) nu este îndeplinită, Oficiul va anula
denumirea înregistrată și va acorda solicitantului un termen
de 30 de zile pentru propunerea altei denumiri.
(14) Deținătorul unui soi nu poate folosi o denumire
identică cu denumirea soiului protejat, pentru a nu încălca
folosirea liberă a denumirii soiului, chiar după expirarea
termenului de valabilitate a brevetului pentru soi.
(15) O terță persoană poate folosi un drept acordat de
o denumire identică cu denumirea soiului protejat pentru un
alt soi numai dacă acest drept a fost dobândit anterior.“
16. Articolul 16 va avea următorul cuprins:
îARTICOLUL 16

Examinarea formală a cererii de brevet pentru soi
(1) În termen de două luni de la depunerea cererii de
brevet pentru un nou soi, Oficiul examinează documentația
depusă de solicitant, sub aspectul regularității formale,
respectiv al îndeplinirii condițiilor prevăzute la art. 10
alin. (1)—(4) și la art. 12.
(2) Dacă în urma examinării formale se constată că
cererea de brevet pentru soi îndeplinește condițiile
prevăzute la alin. (1), aceasta se înregistrează în Registrul
național al cererilor de brevete pentru soiuri. Înscrierea în
Registrul național al cererilor de brevete pentru soiuri se
notifică solicitantului.
(3) Cererile de brevete pentru noile soiuri înregistrate la
Oficiu se publică în termen de 3 luni de la data
înregistrării, în Buletinul Oficial.
(4) În cazul în care cererea de brevet pentru soi nu
îndeplinește una dintre condițiile prevăzute la art. 10 și 12,
Oficiul hotărăște, în cadrul unei comisii de examinare,
respingerea cererii.“
17. Articolul 17 va avea următorul cuprins:
îARTICOLUL 17

Examinarea pe fond a cererii
(1) Oficiul va examina pe fond, în termen de 9 luni de
la data înregistrării cererii, documentația cererii de brevet
pentru soi privind noutatea și denumirea soiului, potrivit
prevederilor art. 6, 14 și 15.
(2) Oficiul notifică solicitantului sau succesorului său în
drepturi rezultatul examinării pe fond a cererii; în cazul

MONITORUL OFICIAL AL ROMÂNIEI, PARTEA I, Nr. 409/11.V.2006
unui rezultat negativ, se acordă un termen de maximum
3 luni pentru răspuns.
(3) Pentru motive justificate, solicitantul poate cere
prelungirea cu două luni a termenului de răspuns acordat
de Oficiu.
(4) Dacă în urma examinării pe fond Oficiul hotărăște,
în cadrul comisiei de examinare, că cererea îndeplinește
condițiile prevăzute la art. 6—10, 12 și 15, aceasta va fi
supusă examinării tehnice de către autoritatea națională
competentă sau de o altă autoritate recunoscută
internațional, căreia Oficiul îi va transmite documentația în
termen de o lună de la luarea hotărârii.
(5) Dacă cererea nu îndeplinește condițiile prevăzute la
art. 6—10, 12 și 15, iar solicitantul nu răspunde în termen
notificării Oficiului și nici nu cere o prelungire a termenului
de răspuns, Oficiul respinge cererea.“
18. Articolul 18 va avea următorul cuprins:
îARTICOLUL 18

Examinarea tehnică a noului soi
(1) Soiul va fi supus unei examinări tehnice de către
autoritatea națională cu competențe în domeniu, pentru a
se stabili:
a) dacă soiul aparține taxonului botanic declarat de
solicitant;
b) dacă soiul este distinct, uniform și stabil, potrivit
prevederilor art. 7—9;
c) descrierea oficială a soiului.
(2) Examinarea tehnică a soiului se efectuează de către
o autoritate națională competentă.
(3) Dacă testele de creștere pentru un soi nu s-au
efectuat de o autoritate națională competentă sau de către
o autoritate recunoscută internațional, Oficiul poate lua în
considerare raportul tehnic elaborat de o altă autoritate
competentă, cu acordul solicitantului și cu condiția plății
taxei legale, și în conformitate cu procedura conform
Convenției.
(4) Autoritatea națională competentă sau o unitate
delegată în numele acesteia va efectua experiențele
necesare stabilirii îndeplinirii condițiilor prevăzute la art. 7—9.
Solicitantul va pune la dispoziție gratuit material de
înmulțire aparținând soiului, în cantitatea și la data cerute
de către autoritatea care desfășoară testele de creștere și
notifică aceasta Oficiului.
(5) Autoritatea competentă, în termen de un an de la
inițierea testării soiului, va transmite Oficiului și solicitantului
un raport preliminar, iar în termen de 2 ani va elabora
raportul tehnic cu rezultatele obținute și tabelul cu
caracterele noului soi.
(6) Testarea soiului nu va afecta condiția de noutate și
nu va putea fi folosită împotriva acordării drepturilor
amelioratorului.
(7) Dacă testele de creștere sunt efectuate de către
ameliorator, acestea pot fi analizate de către autoritatea
națională care le poate declara valabile.
(8) Autoritatea competentă confirmă Oficiului valabilitatea
testelor de creștere printr-o notificare, însoțită de tabelul

5

caracterelor noului soi, în interval de maximum 6 luni de la
transmiterea documentației.
(9) Dacă soiul testat îndeplinește și condițiile referitoare
la valoarea agronomică și de utilizare, solicitantul, în
vederea comercializării soiului, poate cere înregistrarea
soiului în Catalogul oficial al soiurilor și hibrizilor de plante
de cultură din România, în conformitate cu prevederile
Legii nr. 266/2002 privind producerea, prelucrarea, controlul
și certificarea calității, comercializarea semințelor și a
materialului săditor, precum și înregistrarea soiurilor de
plante.
(10) Oficiul va respinge cererea de brevet pentru soi
dacă valabilitatea testelor este infirmată de către autoritatea
națională.
(11) Infirmarea valabilității testelor efectuate de
ameliorator se va face, motivat, de către autoritatea
națională.
(12) Hotărârile Oficiului pot fi atacate de către solicitant
la comisia de reexaminare, în termen de 3 luni de la
comunicare.“
19. Articolul 19 va avea următorul cuprins:
îARTICOLUL 19

Testarea noului soi
(1) În vederea testării noului soi, autoritatea națională
poate să organizeze teste de creștere proprii sau se pot
folosi experiențele solicitantului pentru efectuarea
observațiilor.
(2) Testele de creștere se organizează în conformitate
cu metodologia aprobată de Ministerul Agriculturii, Pădurilor
și Dezvoltării Rurale și de Oficiu, avându-se în vedere
normele europene și internaționale privind testarea noilor
soiuri.
(3) După primirea documentației și efectuarea examinării
formale, Oficiul transmite documentația autorității naționale,
care stabilește locul și cantitatea de material necesare
organizării experiențelor și notifică aceasta solicitantului,
invitându-l să transmită materialul de înmulțire solicitat.
(4) Oficiul și autoritatea națională pot cere solicitantului
să transmită toate informațiile, documentele și materialele
necesare pentru desfășurarea în condiții optime a
examinării tehnice.
(5) Dacă în termenul acordat solicitantul nu transmite
informațiile, documentele și materialele cerute, Oficiul
respinge cererea de brevet pentru soi.
(6) Solicitantul are dreptul ca, oricând pe perioada de
testare a soiului, să ceară inspectarea culturilor.“
20. După articolul 19 se introduce un nou articol,
articolul 191, cu următorul cuprins:
îARTICOLUL 191

Examinarea de către Oficiu din proprie inițiativă
În cursul procedurilor, Oficiul va putea investiga
îndeplinirea condițiilor prevăzute la art. 18 și 19.“

6

MONITORUL OFICIAL AL ROMÂNIEI, PARTEA I, Nr. 409/11.V.2006

21. Articolul 20 va avea următorul cuprins:
îARTICOLUL 20

Hotărârile Oficiului
(1) Pe baza raportului tehnic al autorității naționale sau
al unei autorități recunoscute internațional, Oficiul stabilește
dacă noul soi îndeplinește condițiile prevăzute la art. 6—8
și 15 și, după caz, acordă brevetul pentru soi sau respinge
cererea de brevet pentru soi.
(2) O hotărâre de respingere poate fi luată de Oficiu
numai după ce solicitantului i-au fost notificate motivele
respingerii și după ce i-a fost acordat un termen de cel
puțin 3 luni pentru răspuns.
(3) Hotărârile se publică în primul număr al Buletinului
Oficial care apare după luarea hotărârii.
(4) Pe baza evoluției cunoștințelor agrobiologice și a
metodologiei de descriere a soiului, Oficiul sau solicitantul
poate, după o consultare reciprocă, să adapteze descrierea
oficială a soiului protejat, în cursul duratei de valabilitate a
brevetului, fără modificarea întinderii protecției acordate și
a caracteristicilor noului soi. Adaptările aduse descrierii
oficiale se publică în Buletinul Oficial.
(5) Hotărârile luate de Oficiu pot fi contestate, motivat,
de către solicitant la comisia de reexaminare, potrivit
prevederilor art. 38 alin. (1).“
22. După articolul 20 se introduce un nou articol,
articolul 201, cu următorul cuprins:
îARTICOLUL 201

Procedura orală
(1) Procedura orală va avea loc din inițiativa Oficiului
sau la cererea oricăreia dintre părțile implicate, în cadrul
procedurii de apel.
(2) Procedura orală în fața comisiei de reexaminare,
inclusiv pronunțarea deciziilor, va fi publică, cu excepția
situației în care, datorită unor dezavantaje pentru părți,
comisia decide ca aceasta să nu fie publică.“
23. Articolul 21 va avea următorul cuprins:
îARTICOLUL 21

Protecția provizorie
(1) Pe perioada de la data publicării cererii de brevet
pentru soi, potrivit art. 16 alin. (3), până la data acordării
brevetului pentru soi, solicitantul beneficiază provizoriu de
aceleași drepturi conferite titularului de brevet pentru soi
prevăzute la art. 27 alin. (1).
(2) Încălcarea drepturilor prevăzute la alin. (1) de către
terți atrage pentru persoanele vinovate obligația de
despăgubire, potrivit dreptului comun, titlul pentru plata
despăgubirilor fiind executoriu după acordarea brevetului
pentru soi.
(3) Persoanele care, în perioada de protecție provizorie,
efectuează, fără autorizația titularului, faptele prevăzute la
art. 27 alin. (1) săvârșesc infracțiunile prevăzute la art. 40
alin. (1) și (2).

(4) În cazul în care cererea de brevet pentru soi este
respinsă, solicitantul nu beneficiază de drepturile prevăzute
la alin. (1).“
24. Articolul 22 va avea următorul cuprins:
îARTICOLUL 22

Prelungirea termenului limită
(1) Termenele limită privind examinarea cererii de brevet
pentru soi, precum și pentru repetarea testelor de creștere
pot fi prelungite cu până la un an, cu plata taxelor legale.
(2) La cererea solicitantului, înaintea expirării termenelor
limită potrivit art. 17, durata termenelor poate fi prelungită
cu câte 3 luni, dar nu mai mult de două ori, sub condiția
plății taxei legale.“
25. Articolul 23 va avea următorul cuprins:
îARTICOLUL 23

Retragerea cererii de brevet pentru soi
Ca urmare a unei notificări depuse de solicitant la
Oficiu, cererea de brevet pentru soi poate fi retrasă în
orice moment, până la luarea hotărârii de acordare a
brevetului pentru soi.“
26. Articolul 24 va avea următorul cuprins:
îARTICOLUL 24

Revocarea brevetului pentru soi
(1) În termen de 3 luni de la publicarea acordării
brevetului pentru soi în Buletinul Oficial, orice persoană
interesată poate cere la Oficiu revocarea brevetului pentru
soi, dacă nu este îndeplinită cel puțin una dintre condițiile
prevăzute la art. 6—10 sau 15. Cererea se va face în
scris, pentru motive întemeiate.
(2) Persoanele care cer la Oficiu revocarea brevetului
pentru soi au acces la documente, la rezultatele examinării
tehnice și la descrierea oficială a soiului.
(3) Cererea de revocare se va examina de către
comisia de reexaminare, în termen de 3 luni de la
depunerea la Oficiu.
(4) Comisia de reexaminare poate să solicite autorității
naționale sau altei unități autorizate să repete testele de
creștere sau să folosească un expert de cultură care să
participe la examinarea soiului.
(5) Hotărârea comisiei de reexaminare se comunică
părților, în termen de 15 zile de la pronunțare.
(6) Hotărârea comisiei de reexaminare poate fi supusă
căilor de atac, potrivit prevederilor art. 38.
(7) Hotărârile rămase definitive și irevocabile se publică
în primul număr al Buletinului Oficial, după luna luării
hotărârii.“
27. După articolul 24 se introduce un nou articol,
articolul 241, cu următorul cuprins:
îARTICOLUL 241

Prioritatea unei noi cereri în cazul revocării
În situația în care o cerere de revocare este motivată
de nerespectarea condițiilor prevăzute la art. 10 și conduce
la retragerea sau la anularea cererii de brevet pentru soi,

MONITORUL OFICIAL AL ROMÂNIEI, PARTEA I, Nr. 409/11.V.2006
și dacă persoana care a solicitat revocarea depune o
cerere de brevet pentru soi, în interval de o lună de la
retragere sau de la respingerea cererii pentru același soi,
poate cere ca data de depozit a noii cereri să fie
considerată data retragerii sau respingerii cererii anterioare.“
28. Articolul 25 va avea următorul cuprins:
îARTICOLUL 25

Eliberarea brevetului pentru soi și înregistrarea
denumirii soiului
(1) Brevetul pentru soi este eliberat de directorul
general al Oficiului, în temeiul hotărârii de acordare a
brevetului pentru soi.
(2) Brevetul pentru soi și denumirea soiului se înscriu
în Registrul național al brevetelor de soiuri protejate, care
este public și poate fi consultat de terți, cu plata taxei de
inspectare prevăzute de lege.
(3) În cazul cererii depuse de mai mulți solicitanți,
brevetul pentru soi se eliberează primului solicitant
menționat în cerere, iar celorlalți li se eliberează câte un
duplicat al brevetului pentru soi.
(4) Amelioratorul, în cazul în care nu este titularul
brevetului, este îndreptățit să primească, la cerere, o copie
după brevetul pentru soi eliberat.“
29. După articolul 25 se introduce un nou articol,
articolul 251, cu următorul cuprins:
îARTICOLUL 251

Taxe pentru eliberarea brevetului pentru soi
și înregistrarea denumirii soiului
(1) Pentru procedurile de examinare în fața Oficiului,
solicitantul va plăti taxe, potrivit Ordonanței Guvernului
nr. 41/1998 privind taxele în domeniul protecției proprietății
industriale și regimul de utilizare a acestora, aprobată cu
modificări și completări prin Legea nr. 383/2002, cu
modificările și completările ulterioare.
(2) Taxele se vor plăti pentru următoarele proceduri:
a) înregistrarea cererii de brevet pentru soi, potrivit
art. 12 alin. (2);
b) examinarea denumirii soiului, potrivit art. 15;
c) examinarea formală, potrivit art. 16;
d) examinarea condițiilor de fond, potrivit art. 17;
e) examinarea tehnică, pe grupe de specii;
f) eliberarea brevetului pentru soi, potrivit art. 25;
g) contestarea hotărârilor, potrivit art. 20 alin. (5), și
revocarea brevetului, potrivit art. 24;
h) menținerea în vigoare a brevetului pentru soi pe grupe
de specii, pentru fiecare an de protecție, potrivit art. 33.
(3) Taxele pentru procedurile prevăzute la alin. (2) se
plătesc în contul Oficiului.“
30. Articolul 26 va avea următorul cuprins:
îARTICOLUL 26

Durata de protecție a soiului
(1) Durata de protecție a soiului se calculează de la
data acordării brevetului pentru soi până la sfârșitul celui
de-al 25-lea an calendaristic care urmează anului acordării.

7

(2) Durata de protecție pentru soiurile de pomi, viță-de-vie
și cartofi se calculează de la data acordării brevetului
pentru soi până la sfârșitul celui de-al 30-lea an
calendaristic care urmează anului acordării.“
31. Articolul 27 va avea următorul cuprins:
îARTICOLUL 27

Drepturile titularului de brevet pentru soi
(1) Titularul de brevet pentru soi beneficiază de dreptul
exclusiv de exploatare a noului soi și de dreptul de a
interzice oricărei persoane să efectueze, fără autorizația sa,
următoarele acte privind materialul de înmulțire sau
materialul recoltat aparținând soiului protejat:
a) producerea sau reproducerea;
b) condiționarea în scopul înmulțirii;
c) oferirea spre vânzare;
d) vânzarea sau orice altă formă de comercializare;
e) importul;
f) exportul;
g) depozitarea pentru unul dintre scopurile prevăzute la
lit. a)—f).
(2) Pentru materialul recoltat, prevederile alin. (1) sunt
aplicabile dacă următoarele condiții sunt îndeplinite
cumulativ:
a) materialul recoltat a fost obținut fără autorizația
titularului de a folosi materialul de înmulțire din soiul
protejat;
b) titularul a omis să își exercite drepturile în legătură
cu constituenții noului soi.
(3) Prevederile alin. (1) se aplică și pentru soiurile care:
a) sunt esențial derivate din soiul protejat, dacă soiul
protejat nu este el însuși un soi esențial derivat;
b) nu se disting clar de soiul protejat, potrivit
prevederilor art. 7;
c) necesită, pentru producere, folosirea repetată a
soiului protejat.
(4) În sensul prevederilor alin. (3) lit. a), un soi este
considerat esențial derivat dintr-un soi inițial dacă:
a) este predominant derivat din soiul inițial sau dintr-un
soi care, la rândul său, este predominant derivat din soiul
inițial;
b) este distinct față de soiul inițial din care a derivat,
potrivit art. 7;
c) este în esență identic cu soiul inițial, în expresia
caracterelor care rezultă din genotipul sau din combinația
de genotipuri dintre ele, cu excepția deosebirilor rezultate
din derivare.
(5) Titularul de brevet pentru soi este îndreptățit să
solicite redevențe sau o remunerație echitabilă pentru
exploatarea soiului protejat în cazul acordării de licențe pe
bază contractuală, iar licențiatul este obligat la plata
sumelor de bani convenite.
(6) Litigiile se soluționează de către instanțele
judecătorești potrivit dreptului comun.“

8

MONITORUL OFICIAL AL ROMÂNIEI, PARTEA I, Nr. 409/11.V.2006

32. Articolul 28 va avea următorul cuprins:
îARTICOLUL 28

Excepții de la drepturile titularului de brevet pentru soi
(1) Drepturile conferite titularului de brevet pentru soi nu
se extind asupra:
a) folosirii soiului în scop personal și necomercial;
b) folosirii soiului în scop experimental, care include
crearea de noi soiuri din materialul inițial;
c) folosirii soiului pentru crearea, descoperirea și
dezvoltarea de alte soiuri;
d) actelor prevăzute la art. 27 alin. (1) pentru alte soiuri
care se încadrează la lit. c), cu excepția cazului în care
prevederile art. 27 alin. (3) sunt aplicabile sau dacă celălalt
soi ori material aparținând soiului este protejat printr-un
drept de proprietate industrială echivalent;
e) actelor a căror interzicere ar încălca prevederile
art. 1 alin. (2).
(2) Persoanele care folosesc soiul protejat în unul dintre
scopurile prevăzute la alin. (1) sunt obligate să informeze
titularul despre aceasta.
(3) Exploatarea soiului de către terți în intervalul cuprins
între decăderea din drepturi a titularului și revalidarea
brevetului nu constituie o încălcare a drepturilor prevăzute
la art. 27.“
33. După articolul 28 se introduce un nou articol,
articolul 281, cu următorul cuprins:
îARTICOLUL 281

Privilegiul fermierului
(1) Pentru stimularea producției agricole la speciile de
plante prevăzute în anexa care face parte integrantă din
prezenta lege, fermierii pot să exploateze, să înmulțească
soiul pe terenul lor, să îl cultive, să obțină recolte pentru
folosul propriu, fără a deține o licență de la titular, cu
excepția soiurilor protejate care sunt hibrizi sau soiuri
sintetice.
(2) Fermierii pot folosi sămânța obținută pentru semănat
sau prin procesatorii de sămânță.
(3) În situația în care sămânța se folosește prin
procesatori, aceasta trebuie să rămână identică cu sămânța
din soiul protejat și cu produsul recoltat.
(4) Fermierii sunt obligați să plătească titularului o
remunerație echitabilă pentru folosirea seminței din soiul
protejat, mai scăzută decât prețul plătit pentru o licență de
înmulțire a materialului de cea mai slabă calitate, folosită
pentru certificarea oficială a soiului protejat.
(5) Titularul este îndreptățit să ceară, în scris,
informațiile necesare în legătură cu sămânța din soiul
protejat, produsă de fermier.
(6) Fermierii și procesatorii de sămânță au obligația să
furnizeze titularului, la cerere, informații în scris despre
datele lor de identificare.
(7) Procesatorii de semințe sunt obligați, la cerere, să
furnizeze titularului informații în scris despre cantitatea de
sămânță din soiul protejat, livrată pentru procesare, precum
și despre cantitatea de sămânță obținută după procesare,

data și locul prelucrării și identitatea persoanei pentru care
s-a făcut procesarea.
(8) Fermierii au obligația, la cerere, să furnizeze
titularului informații în scris despre cantitatea de sămânță
utilizată și, după caz, identitatea procesatorului de sămânță.
(9) Titularul are obligația, la cerere, să furnizeze
fermierilor informații în scris referitoare la prețul încasat
pentru licența de producere de sămânță, de categoria cea
mai slabă, calificată pentru certificarea oficială, din soiul
protejat în aceeași zonă.
(10) Titularul, în scopul monitorizării și respectării
dispozițiilor alin. (1)—(5), poate cere fermierilor și
procesatorilor de sămânță dovezi în susținerea informațiilor
prevăzute la alin. (6)—(8).“
34. Articolul 29 va avea următorul cuprins:
îARTICOLUL 29

Epuizarea drepturilor titularului de brevet pentru soi
Dreptul titularului de brevet pentru soi nu se extinde
asupra actelor referitoare la materialul de înmulțire și la
materialul recoltat din soiul protejat sau dintr-un soi
prevăzut la art. 27 alin. (2), precum și nici asupra celor
referitoare la oricare parte de plantă din soiul protejat sau
la oricare material derivat din acest soi, care a fost vândut
sau a fost comercializat de către titular ori cu
consimțământul acestuia, decât dacă astfel de acte implică:
a) înmulțirea soiului protejat, cu excepția cazului în care
această înmulțire a fost făcută atunci când materialul a fost
pus la dispoziție terților pentru înmulțire;
b) exportul de material din soiul protejat într-o țară terță
care nu protejează soiurile de plante din genurile și
speciile cărora le aparține soiul protejat, cu excepția cazului
în care materialul este destinat consumului alimentar.“
35. Titlul capitolului VII va avea următorul cuprins:
îCAPITOLUL VII
Încetarea efectelor brevetului pentru soi“
36. Articolul 30 va avea următorul cuprins:
îARTICOLUL 30

Anularea brevetului pentru soi
(1) Oficiul declară brevetul pentru soi nul dacă constată
una dintre următoarele situații:
a) soiul nu era nou, în sensul art. 6, sau distinct, în
sensul art. 7, la data depunerii cererii sau la data
revendicării priorității, după caz;
b) acordarea brevetului pentru soi s-a bazat esențial pe
informații și documente furnizate de ameliorator, soiul nu a
fost uniform, în sensul art. 8, sau stabil, în sensul art. 9,
la data acordării drepturilor;
c) persoana căreia i s-a acordat brevetul pentru soi nu
era îndreptățită, cu excepția cazului în care a avut loc o
transmitere a drepturilor către persoana îndreptățită.
(2) Hotărârile Oficiului se comunică părților în termen de
15 zile de la pronunțare și pot fi supuse căilor de atac
prevăzute la art. 38.

MONITORUL OFICIAL AL ROMÂNIEI, PARTEA I, Nr. 409/11.V.2006
(3) Hotărârea de anulare a brevetului pentru soi,
rămasă definitivă și irevocabilă, se publică în Buletinul
Oficial și anularea se operează în Registrul național al
brevetelor de soiuri protejate.“
37. Articolul 31 va avea următorul cuprins:
îARTICOLUL 31

Decăderea din drepturi a titularului de brevet pentru soi
(1) Oficiul decade titularul de brevet pentru soi din
drepturile decurgând din acesta, atunci când constată una
dintre următoarele situații:
a) titularul de brevet pentru soi nu îndeplinește obligația
de menținere a soiului protejat, prevăzută la art. 33
alin. (1);
b) titularul de brevet pentru soi nu dă curs cererii
Oficiului sau autorității naționale de a furniza informații sau
material în scopul verificării existenței soiului protejat pe
parcursul perioadei de valabilitate a brevetului pentru soi;
c) titularul de brevet pentru soi nu propune în termenul
acordat o denumire adecvată pentru soi, atunci când
Oficiul solicită schimbarea denumirii soiului, deoarece
aceasta nu mai satisface condițiile prevăzute la art. 15;
d) titularul de brevet pentru soi nu plătește taxele de
menținere în vigoare a brevetului pentru soi.
(2) Oficiul nu va proceda la decăderea titularului din
drepturi înainte de a-i notifica neîndeplinirea uneia dintre
obligațiile prevăzute la alin. (1). Decăderea din drepturi a
titularului de brevet pentru soi se publică în Buletinul
Oficial și produce efecte de la data înscrierii în Registrul
național al brevetelor de soiuri protejate.
(3) Titularul de brevet pentru soi poate cere la Oficiu
revalidarea brevetului de soi pentru motive justificate, în
termen de 6 luni de la data publicării decăderii.
(4) Hotărârea privind cererea de revalidare a brevetului
pentru soi se comunică părților în termen de 15 zile de la
pronunțare și poate fi supusă căilor de atac prevăzute la
art. 38. Revalidarea se publică în Buletinul Oficial.“
38. Articolul 32 va avea următorul cuprins:
îARTICOLUL 32

Renunțarea la brevetul pentru soi
(1) Titularul de brevet pentru soi poate renunța oricând
pe durata protecției soiului la brevetul pentru soi, pe baza
unei declarații scrise transmise la Oficiu.
(2) Renunțarea la brevetul pentru soi produce efecte de
la data transmiterii cererii la Oficiu.
(3) Renunțarea se înscrie în Registrul național al
brevetelor de soiuri protejate și produce efecte pentru terți
de la data publicării în Buletinul Oficial.
(4) Dacă brevetul pentru soi a făcut obiectul unui
contract de licență, renunțarea este posibilă numai cu
acordul licențiatului.“

9

39. Articolul 33 va avea următorul cuprins:
îARTICOLUL 33

Menținerea soiului protejat
(1) Titularul de brevet pentru soi este obligat ca, pe
toată durata de valabilitate a brevetului pentru soi, să
mențină soiul, astfel încât acesta să își păstreze toate
caracterele prezentate în descrierea oficială, la data
acordării brevetului pentru soi.
(2) Pentru verificarea distinctivității, a uniformității și a
stabilității noului soi, autoritatea națională poate cere
titularului de brevet pentru soi să furnizeze semințe,
material de înmulțire, documente sau orice alte informații
necesare verificării.
(3) Oficiul poate cere titularului de brevet pentru soi, pe
toată durata de valabilitate a brevetului, informații și
documente din care să rezulte existența soiului și
menținerea caracteristicilor acestuia.
(4) Dacă titularul de brevet pentru soi nu dă curs cererii
adresate de Oficiu, titularul de brevet este decăzut din
drepturile conferite de brevetul pentru soi, potrivit
prevederilor art. 31 alin. (1) lit. a).“
40. Articolul 34 va avea următorul cuprins:
îARTICOLUL 34

Transmiterea drepturilor asupra soiului
(1) Dreptul la acordarea unui brevet pentru soi, dreptul
la brevetul pentru soi, precum și drepturile ce decurg din
brevetul pentru soi pot fi transmise altor persoane fizice
sau juridice.
(2) Transmiterea drepturilor se poate face prin cesiune,
licență exclusivă sau neexclusivă ori prin succesiune legală
sau testamentară.
(3) Dacă o altă persoană decât cea care figurează în
brevet este îndreptățită la acordarea brevetului pentru soi,
Oficiul eliberează brevetul pentru soi persoanei îndreptățite
și publică schimbarea în Buletinul Oficial.
(4) Dacă brevetul pentru soi aparține mai multor
persoane, partea ce îi revine uneia dintre acestea poate fi
transmisă unor terți, dacă li se notifică acest lucru în scris,
iar aceștia nu răspund în interval de o lună.
(5) Transmiterea drepturilor intră în vigoare la data
încheierii.
(6) Transmiterea drepturilor nu afectează drepturile
dobândite de către terți înaintea datei de transmitere.
(7) Transmiterea drepturilor se înscrie, după caz, în
Registrul național al cererilor de brevete pentru soiuri sau
în Registrul național al soiurilor protejate, se publică în
Buletinul Oficial și devine opozabilă terților de la această
dată.
(8) O transmitere care încă nu a fost înscrisă în
Registru poate totuși să fie invocată împotriva terților care
au dobândit drepturi după data de transmitere, dacă la
data la care au dobândit aceste drepturi cunoșteau că s-a
făcut transmiterea.“
41. Articolul 35 se abrogă.

10

MONITORUL OFICIAL AL ROMÂNIEI, PARTEA I, Nr. 409/11.V.2006

42. Articolul 36 va avea următorul cuprins:
îARTICOLUL 36

Contractul de licență
(1) Dacă se acordă o licență exclusivă, licențiatul
beneficiază de dreptul exclusiv de exploatare a noului soi,
în limitele prevăzute în contractul de licență.
(2) Dacă se acordă o licență neexclusivă, titularul își
păstrează dreptul de a acorda licență și altor persoane, iar
licențiatul nu poate să transmită terților dreptul de
exploatare primit.
(3) Titularul de brevet pentru soi poate solicita la Oficiu
publicarea ofertei de licență în Buletinul Oficial.
(4) Oficiul va înregistra contractul de licență în Registrul
național al brevetelor de soiuri protejate și îl va publica în
Buletinul Oficial.
(5) La solicitarea persoanei interesate, Oficiul poate
înregistra și alte transmiteri de drepturi asupra soiului
protejat, cu plata taxei legale.“
43. Articolul 37 va avea următorul cuprins:
îARTICOLUL 37

Licența obligatorie
(1) Pentru motive de interes public, la cererea unei părți
interesate se poate acorda o licență obligatorie,
neexclusivă, de către Ministerul Agriculturii, Pădurilor și
Dezvoltării Rurale.
(2) În situația acordării licenței obligatorii, se vor preciza
activitățile permise și condițiile rezonabile.
(3) Condițiile rezonabile vor lua în considerare interesele
titularului brevetului pentru soi, care ar putea fi afectate de
acordarea licenței obligatorii.
(4) Licența obligatorie se acordă pe o perioadă limitată
în timp, cu plata unei remunerații către titular, care, la
rândul său, va îndeplini anumite obligații necesare
exploatării licenței obligatorii.
(5) Acordarea licenței obligatorii nu împiedică titularul să
își exploateze soiul sau să acorde alte licențe neexclusive
terților.
(6) La expirarea fiecărui an calendaristic de licență
obligatorie sau oricând în timpul duratei de exploatare
acordate, părțile implicate pot cere modificarea condițiilor
de exploatare a licenței obligatorii.
(7) În cazul unui soi esențial derivat, dacă titularul
soiului inițial refuză să acorde o licență de exploatare a
soiului derivat, o licență obligatorie neexclusivă poate fi
acordată în temeiul unei hotărâri judecătorești definitive.
(8) Dacă titularul unei invenții biotehnologice solicită
acordarea unei licențe obligatorii neexclusive pentru
folosirea unui soi protejat, Ministerul Agriculturii, Pădurilor și
Dezvoltării Rurale poate acorda o licență obligatorie
neexclusivă, cu condiția plății unei remunerații rezonabile
titularului soiului protejat, în următoarele situații:
a) titularul invenției a cerut titularului brevetului pentru
soi o licență pe bază contractuală și nu a obținut-o; sau
b) invenția constituie un progres tehnic semnificativ, de
un interes economic deosebit.

(9) Dacă titularul unui brevet pentru soi solicită
acordarea unei licențe pentru folosirea unei invenții
biotehnologice protejate printr-un brevet de invenție,
Tribunalul București, potrivit Legii nr. 64/1991 privind
brevetele de invenție, republicată, cu modificările ulterioare,
poate acorda o licență obligatorie neexclusivă, cu plata
către titular a unei redevențe rezonabile.
(10) La solicitarea motivată, prezentată de persoana
interesată, Ministerul Agriculturii, Pădurilor și Dezvoltării
Rurale sau, după caz, Tribunalul București poate retrage
licența obligatorie, atunci când circumstanțele care au
condus la acordarea acesteia au încetat să mai existe, cu
condiția ca interesele legitime ale persoanei care a
dobândit-o să fie protejate într-o manieră corespunzătoare.
Licența nu va fi retrasă dacă circumstanțele care au
determinat acordarea acesteia riscă să se producă din nou.
(11) Hotărârile privind acordarea utilizării unei licențe
obligatorii, precum și cele privind remunerația prevăzută în
raport cu utilizarea acesteia pot fi atacate la Curtea de
Apel București, în termen de 15 zile de la comunicare.
(12) Hotărârile judecătorești definitive și irevocabile
privind acordarea sau, după caz, retragerea licenței
obligatorii se comunică de persoana interesată la Oficiu,
care le înregistrează în Registrul național al brevetelor
pentru soiuri și publică mențiunea acestor hotărâri în
Buletinul Oficial, în termen de o lună de la comunicare.“
44. Articolul 38 va avea următorul cuprins:
îARTICOLUL 38

Căile de atac împotriva hotărârilor Oficiului
(1) Hotărârile luate de Oficiu pot fi contestate de către
persoanele interesate. Cererea va fi depusă la Oficiu în
interval de două luni de la comunicarea hotărârii, iar
motivele contestării, în interval de până la 4 luni.
(2) Contestația sau, după caz, cererea de revocare sau
de anulare a brevetului pentru soi va fi examinată de către
comisia de reexaminare în termen de 3 luni de la
depunere, dacă dovezile permit soluționarea cauzei în
acest termen. Componența acestei comisii va fi alta decât
a celei de examinare și va fi alcătuită din reprezentanți ai
Ministerului Agriculturii, Pădurilor și Dezvoltării Rurale și ai
Oficiului.
(3) Hotărârile comisiei se comunică părților în termen de
15 zile de la pronunțare și pot fi atacate cu apel la
Tribunalul București, în termen de 30 de zile de la
comunicare.
(4) Hotărârea Tribunalului București poate fi atacată cu
recurs de Curtea de Apel București, în termen de 15 zile
de la comunicare.
(5) La cererea instanței judecătorești, Oficiul este obligat
să transmită documentele și informațiile necesare judecării
cauzei cu care a fost învestită.“

MONITORUL OFICIAL AL ROMÂNIEI, PARTEA I, Nr. 409/11.V.2006
45. Articolul 40 va avea următorul cuprins:
îARTICOLUL 40

Infracțiuni de contrafacere și divulgare
(1) Constituie infracțiune de contrafacere efectuarea fără
autorizația titularului brevetului pentru soi și cu intenție a
oricărui act prevăzut la art. 27 alin. (1).
(2) De asemenea, constituie infracțiune săvârșirea cu
intenție a următoarelor fapte:
a) folosirea pentru materialul de înmulțire, produs și
vândut, a unei alte denumiri decât cea înregistrată;
b) folosirea denumirii înregistrate a unui nou soi pentru
materialul de înmulțire, produs și vândut, care nu aparține
acestui soi;
c) atribuirea, pentru materialul de înmulțire produs și
vândut, a unei denumiri foarte apropiate de cea a soiului
protejat, astfel încât să poată produce confuzii;
d) vânzarea de material de înmulțire cu mențiunea falsă
că aparține soiului pentru care s-a acordat brevet pentru
soi, inducând astfel în eroare cumpărătorul;
e) falsul la înscrierea unui soi în Registrul național al
brevetelor pentru soiuri protejate;
f) întocmirea de rapoarte false, precum și falsificarea
documentelor cerute de prezenta lege;
g) furnizarea de documente care conțin informații false.
(3) Faptele prevăzute la alin. (1) și (2) se pedepsesc
cu închisoare de la 3 luni la 2 ani sau cu amendă de la
10.000 lei (RON) la 30.000 lei (RON). Tentativa se
pedepsește.
(4) Divulgarea de date sau informații, reprezentând un
secret comercial referitor la un nou soi pentru care s-a
depus o cerere de acordare a unui brevet pentru soi, se
pedepsește cu închisoare de la 6 luni la 2 ani sau cu
amendă de la 10.000 lei (RON) la 30.000 lei (RON).
Tentativa se pedepsește.
(5) În situația în care infracțiunile prevăzute la alin. (1),
(2) și (4) sunt săvârșite de un funcționar, în exercițiul
atribuțiilor de serviciu, pedeapsa este închisoarea de la
6 luni la 5 ani. Acțiunea penală se pune în mișcare la
plângerea prealabilă a părții vătămate.
(6) Pentru prejudiciile cauzate titularului de brevet,
acesta are dreptul la despăgubiri, potrivit prevederilor
dreptului comun, și poate solicita instanței judecătorești să
dispună măsura de confiscare sau, după caz, distrugerea
produselor contrafăcute.“
46. Articolul 41 va avea următorul cuprins:
îARTICOLUL 41

Acțiunea în contrafacere
(1) O acțiune în contrafacere poate fi pornită numai
după publicarea acordării brevetului pentru soi.
(2) Dacă a fost acordată o licență și nu sunt alte
prevederi în contract, licențiatul poate introduce o acțiune
în contrafacere doar cu consimțământul titularului brevetului
pentru soi.
(3) Deținătorul unei licențe exclusive poate introduce o
acțiune în contrafacere, dacă l-a înștiințat pe titularul

11

brevetului pentru soi și acesta nu a acționat în termenul
solicitat de licențiat.
(4) Când o acțiune în contrafacere a fost pornită de
către titularul brevetului pentru soi, licențiatul se poate
constitui parte civilă pentru repararea prejudiciului.“
47. Titlul capitolului XI va avea următorul cuprins:
îCAPITOLUL XI
Măsuri asigurătorii și probe“
48. La articolul 42, alineatele (1), (2) și (3) vor avea
următorul cuprins:
î(1) Titularul brevetului pentru soi poate solicita instanței
judecătorești:
a) ordonarea unor măsuri asigurătorii, atunci când există
un risc de încălcare a drepturilor decurgând din brevetul
pentru soi și dacă această încălcare riscă să cauzeze un
prejudiciu ireparabil și există un risc de distrugere a
elementelor de probă;
b) ordonarea, imediat după urmărire, a unor măsuri
privind încetarea faptelor de încălcare a drepturilor
decurgând din brevetul pentru soi, săvârșite de o terță
persoană cu ocazia introducerii în circuitul comercial a unor
mărfuri importante, care implică o atingere a acestor
drepturi;
c) ordonarea măsurii confiscării sau distrugerii
materialului de înmulțire prevăzut la art. 40 alin. (2).
(2) Instanța va putea dispune autorului încălcării
drepturilor decurgând din brevetul pentru soi să informeze
titularul asupra identității terților care au participat la
producerea și distribuirea materialului de înmulțire prevăzut
la art. 40 alin. (2).
(3) Pentru ordonarea măsurilor prevăzute la alin. (1)
sunt aplicabile dispozițiile Codului de procedură civilă.“
49. Articolul 44 va avea următorul cuprins:
îARTICOLUL 44

Competențe
(1) Competențele pentru punerea în aplicare a prezentei
legi aparțin Oficiului și Ministerului Agriculturii, Pădurilor și
Dezvoltării Rurale.
(2) Oficiul, ca organ de specialitate în subordinea
Guvernului și unică autoritate pe teritoriul României pentru
acordarea protecției în domeniul proprietății industriale,
acordă brevete pentru noile soiuri, în conformitate cu
prezenta lege și cu respectarea convențiilor la care
România este parte, având următoarele atribuții:
a) înregistrează, publică și examinează cererile de
acordare a brevetelor pentru noile soiuri;
b) organizează și ține Registrul național al cererilor de
brevete pentru soiuri și Registrul național al brevetelor
pentru soiuri protejate;
c) editează periodic Buletinul Oficial, care conține
informații cu privire la cererile de brevete pentru soiuri, la
denumirea de noi soiuri și la propunerile de denumiri,
precum și la noile soiuri pentru care s-a acordat brevet;

12

MONITORUL OFICIAL AL ROMÂNIEI, PARTEA I, Nr. 409/11.V.2006

d) asigură schimbul de publicații cu administrațiile
naționale similare străine și cu organisme și organizații
internaționale de profil;
e) stabilește, împreună cu Ministerul Agriculturii, Pădurilor
și Dezvoltării Rurale, caracteristicile cuprinse în chestionarul
tehnic, avându-se în vedere normele de examinare
elaborate pe specii de plante de către Oficiul comunitar;
f) atestă reprezentanții autorizați pentru procedurile
privind protecția noilor soiuri de plante în fața Oficiului.
(3) În exercitarea atribuțiilor sale, Ministerul Agriculturii,
Pădurilor și Dezvoltării Rurale:
a) decide din punct de vedere tehnic asupra
metodologiei de testare a noilor soiuri prin autoritatea
națională desemnată pentru efectuarea examinării tehnice;
b) colaborează cu Oficiul, cu asociațiile amelioratorilor,
ale titularilor de brevete pentru soiuri, ale producătorilor de
semințe și material de înmulțire, cu institutele și stațiunile
de cercetare de profil, în vederea protecției și promovării
noilor soiuri, și stabilește strategia de dezvoltare în
domeniul creării de noi soiuri;
c) desemnează experți de cultură, ca reprezentanți în
comisia de reexaminare;
d) acordă licențe obligatorii, potrivit prevederilor art. 37
alin. (2).
(4) Oficiul și Ministerul Agriculturii, Pădurilor și Dezvoltării
Rurale, prin reprezentanții lor, dezvoltă relații de cooperare
cu statele părți contractante ale Convenției, cu Oficiul Uniunii
Internaționale pentru Noile Soiuri de Plante și cu Oficiul
comunitar în domeiul protecției noilor soiuri de plante.“
50. Articolul 45 va avea următorul cuprins:
îARTICOLUL 45

Protecția noilor soiuri în străinătate
Persoanele fizice și juridice române au dreptul să își
aleagă statul sau organizația interguvernamentală unde vor
să depună pentru prima dată o cerere de brevet pentru soi
sau pentru un titlu de protecție echivalent.“
51. După articolul 45 se introduc trei noi articole,
articolele 451—453, cu următorul cuprins:
îARTICOLUL 451

Registrul național al cererilor de brevete pentru soiuri
În Registrul național al cererilor de brevete pentru soiuri
(RNCBS) sunt publicate cel puțin următoarele indicații:
a) numărul cererii de brevet pentru soi;
b) specia, taxonul botanic și denumirea soiului;
c) data de depozit;
d) numele și adresa solicitantului;
e) numele și adresa amelioratorului;
f) numele și adresa mandatarului;
g) modificările în situația juridică a cererii de brevet
pentru soi.

c) data de depozit;
d) numele și adresa solicitantului;
e) statul în care solicitantul își are sediul;
f) numele și adresa mandatarului;
g) numele și adresa amelioratorului;
h) taxonul botanic;
i) denumirea soiului;
j) numele/denumirea și adresa/sediul titularului;
k) schimbările privind adresa și numele titularului;
l) orice modificare sau transmitere de drepturi;
m) taxa de eliberare și de menținere a brevetului pentru soi;
n) titularul brevetului pentru soi;
o) declarații de renunțare la brevetele pentru soi;
p) hotărârea de anulare sau decădere, după caz.
ARTICOLUL 453

Protecția soiurilor la Oficiul comunitar
(1) Dacă un solicitant român dorește să depună o
cerere de protecție la Oficiul comunitar acesta poate să o
depună:
a) direct la Oficiul comunitar, printr-un mandatar cu
sediul sau rezidența în Comunitatea Europeană; sau
b) la Oficiul de Stat pentru Invenții și Mărci, care va
funcționa ca oficiu receptor al cererii de protecție.
(2) Cererea de protecție a noului soi conținând
documentele prevăzute în Regulamentul comunitar
2.100/1994, depusă la Oficiu, va fi transmisă la Oficiul
comunitar în interval de două săptămâni de la depunere,
sub condiția plății taxei de înregistrare a cererii.
(3) Data de depozit a cererii la Oficiul comunitar va fi
data la care se primește o cerere completă și dacă sunt
plătite taxele legale.
(4) Orice soi protejat prin dreptul comunitar nu mai
poate constitui obiectul unui brevet pentru soi național.
(5) Dacă titularul unui drept național pentru un soi
dobândește ulterior un drept comunitar, titlul național se
suspendă.“
52. Titlul și alineatul (1) ale articolului 46 vor avea
următorul cuprins:
îARTICOLUL 46

Dispoziții tranzitorii și finale
(1) Cererile de brevete pentru soi, înregistrate la Oficiul
de Stat pentru Invenții și Mărci în condițiile Legii
nr. 64/1991 privind brevetele de invenție și ale Hotărârii
Guvernului nr. 152/1992 pentru aprobarea Regulamentului
de aplicare a Legii nr. 64/1991, pentru care nu s-a luat o
hotărâre de admitere sau de respingere, se soluționează
potrivit prevederilor prezentei legi.“
53. După articolul 46 se introduce anexa care va avea
următorul cuprins:
îANEXĂ

ARTICOLUL 452

Registrul național al brevetelor pentru soiuri
În Registrul național al brevetelor pentru soiuri (RNBS)
sunt înregistrate cel puțin următoarele indicații:
a) data și numărul cererii de acordare a brevetului
pentru soi, completate la Oficiu;
b) data de prioritate;

SPECIILE DE PLANTE AGRICOLE

la care se solicită dispozițiile privitoare
la privilegiul fermierului
a) Plante furajere
Cicer arietinum L. — năut
Lupinus luteus L. — lupin galben

MONITORUL OFICIAL AL ROMÂNIEI, PARTEA I, Nr. 409/11.V.2006
Medicago sativa L. — lucernă
Pisum sativum L. — mazăre de grădină
Trifolium alexandrinum L. — trifoi egiptean
Trifolium resupinatum L. — trifoi persan
Vicia faba L. — bob
Vicia sativa L. — măzăriche
Lolium multiflorum Lam. — rye gras italian
b) Cereale
Avena sativa L. — orz
Hordeum vulgare L. — ovăz
Oryza sativa L. — orez
Phalaris canariensis L. — mei
Secale cereale L. — secară
X Triticosecale Wittm. — triticale
Triticum aestivum L. Emend, Fiori et Paol — grâu comun
Triticum durum Desf. — grâu dur
Triticum spelta L. — grâu
c) Cartofi
Solanum tuberosum L. — cartofi
d) Plante tehnice și oleaginoase
Brassica napus L. — rapiță
Brassica rapa L. — gulie
Linum usitatissimum L. — in pentru ulei (exclus inul
pentru fibră).“
Art. II. — (1) Cererile de brevete pentru soi înregistrate
la Oficiu în condițiile Legii nr. 255/1998 privind protecția
noilor soiuri de plante, cu modificările ulterioare, pentru

13

care nu s-a luat o hotărâre de acordare sau respingere
până la intrarea în vigoare a prezentei legi, se
soluționează potrivit prevederilor prezentei legi.
(2) Durata de protecție a brevetului pentru soi, eliberat
înainte de data intrării în vigoare a prezentei legi, pentru
speciile de cartof și hamei, este de 30 de ani de la data
acordării.
Art. III. — (1) Prezenta lege intră în vigoare la 90 de
zile de la publicarea în Monitorul Oficial al României,
Partea I.
(2) În termen de 3 luni de la data intrării în vigoare a
prezentei legi, Hotărârea Guvernului nr. 200/2000 privind
aprobarea Regulamentului pentru aplicarea Legii
nr. 255/1998 privind protecția noilor soiuri de plante,
publicată în Monitorul Oficial al României, Partea I, nr. 134
din 30 martie 2000, se modifică în mod corespunzător.
(3) În tot cuprinsul Legii nr. 255/1998 privind protecția
noilor soiuri de plante, cu modificările ulterioare, sintagma
îbrevet de soi“ se înlocuiește cu sintagma îbrevet pentru soi“.
Art. IV. — Legea nr. 255/1998 privind protecția noilor
soiuri de plante, publicată în Monitorul Oficial al României,
Partea I, nr. 525 din 31 decembrie 1998, cu modificările
ulterioare, precum și cu modificările și completările aduse
prin prezenta lege, se va republica în Monitorul Oficial al
României, Partea I, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

RADU MIRCEA BERCEANU

București, 4 mai 2006.
Nr. 119.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 255/1998 privind protecția noilor soiuri de plante
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 255/1998 privind protecția noilor soiuri de plante și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 3 mai 2006.
Nr. 619.

14

MONITORUL OFICIAL AL ROMÂNIEI, PARTEA I, Nr. 409/11.V.2006
PREȘEDINTELE ROMÂNIEI

DECRET
privind înaintarea în gradul următor a unui general
în retragere din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 89 din
3 mai 2006,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Domnul general de brigadă cu o stea în retragere
Grădinescu Constantin Emil se înaintează la gradul de general maior cu
două stele în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 8 mai 2006.
Nr. 633.

PREȘEDINTELE ROMÂNIEI

DECRET
privind înaintarea în gradul următor a unui general
în retragere din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 89 din
3 mai 2006,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Domnul general de brigadă cu o stea în retragere
Sebastian George Nicolae-Lucian se înaintează la gradul de general maior cu
două stele în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 8 mai 2006.
Nr. 634.

MONITORUL OFICIAL AL ROMÂNIEI, PARTEA I, Nr. 409/11.V.2006
PREȘEDINTELE ROMÂNIEI

DECRET
privind înaintarea în gradul următor a unui general
în retragere din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 89 din
3 mai 2006,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Domnul general de brigadă cu o stea în retragere
Tomescu Constantin Mircea se înaintează la gradul de general maior cu
două stele în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 8 mai 2006.
Nr. 635.

PREȘEDINTELE ROMÂNIEI

DECRET
privind înaintarea în gradul următor a unui general
în retragere din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 89 din
3 mai 2006,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Domnul general de brigadă cu o stea în retragere
Demetrescu Petre Anghel se înaintează la gradul de general maior cu două
stele în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 8 mai 2006.
Nr. 636.

15

16

MONITORUL OFICIAL AL ROMÂNIEI, PARTEA I, Nr. 409/11.V.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind completarea anexei la Ordinul ministrului agriculturii, pădurilor și dezvoltării rurale
nr. 149/2005 pentru aprobarea Listei cuprinzând agențiile autorizate de clasificare
a carcaselor de porcine, bovine și ovine, cu completările ulterioare
Având în vedere prevederile art. 9 alin. (2) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine, cu modificările și completările ulterioare,
văzând agențiile de clasificare propuse de Comisia de clasificare a carcaselor de porcine, bovine și ovine, transmise
prin procesele-verbale nr. 55/2006 și nr. 59/2006, precum și Referatul de aprobare nr. 100.589 din 5 mai 2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa la Ordinul ministrului agriculturii,
pădurilor și dezvoltării rurale nr. 149/2005 pentru
aprobarea Listei cuprinzând agențiile autorizate de
clasificare a carcaselor de porcine, bovine și ovine,

publicat în Monitorul Oficial al României, Partea I, nr. 214
din 14 martie 2005, cu completările ulterioare, se
completează cu patru noi poziții, pozițiile 18, 19, 20 și 21,
cu următorul cuprins:

î18.

Societatea Comercială
«HERCULES INT» — S.R.L.

787001

Sibiu, str. C. Negruzzi nr. 6, județul Sibiu

19.

Societatea Comercială
«G&R CONSULTING» — S.R.L.

17148614

Popești-Leordeni, Str. Olteniței nr. 220, camera 6, județul Ilfov

20.

Societatea Comercială
«CLASCARCAS» — S.R.L.

18528247

Reșița, Piața 1 Decembrie 1918, Magazin Nera, et. 3,
camera 2, județul Caraș-Severin

21.

Societatea Comercială
«AGROGEX GHITTA» — S.R.L.

12920100

Comuna Ardusat, satul Ardusat nr. 40, județul Maramureș“

Art. II. — Prezentul ordin se publică în Monitorul Oficial al României, Partea I.
Ministrul agriculturii, pădurilor și dezvoltării rurale,
Gheorghe Flutur

București, 8 mai 2006.
Nr. 308.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 409/11.V.2006 conține 16 pagini.

Prețul: 1,15 lei noi/11.500 lei vechi

&JUYDGY|115859]
ISSN 1453—4495

