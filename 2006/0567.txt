Anul 174 (XVIII) — Nr. 567

PARTEA

I

LEGI, DECRETE, HOTĂRÂRI ȘI ALTE ACTE

Vineri, 30 iunie 2006

SUMAR

Nr.

Pagina
LEGI ȘI DECRETE

262.

879.

Pagina
utilizare a creditelor externe de stat și garantate
de stat, precum și a fondurilor structurale și a
finanțării naționale aferente, pentru lucrările de
infrastructură .............................................................

— Lege pentru aprobarea Ordonanței de urgență
a Guvernului nr. 28/2006 privind accelerarea
procedurilor de utilizare a creditelor externe de
stat și garantate de stat, precum și a fondurilor
structurale și a finanțării naționale aferente, pentru
lucrările de infrastructură ........................................

1–2

— Decret privind promulgarea Legii pentru
aprobarea Ordonanței de urgență a Guvernului
nr. 28/2006 privind accelerarea procedurilor de

LEGI

Nr.

ȘI

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.070. — Ordin al ministrului transporturilor, construcțiilor
și turismului privind aprobarea Normelor
metodologice de aplicare a prevederilor anexei IV
revizuite la MARPOL 73/78 ....................................

3–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 28/2006 privind accelerarea procedurilor
de utilizare a creditelor externe de stat și garantate de stat, precum și a fondurilor structurale
și a finanțării naționale aferente, pentru lucrările de infrastructură
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 28 din 29 martie 2006 privind accelerarea
procedurilor de utilizare a creditelor externe de stat și
garantate de stat, precum și a fondurilor structurale și a
finanțării

naționale

aferente,

pentru

lucrările

de

infrastructură, publicată în Monitorul Oficial al României,
Partea I, nr. 314 din 7 aprilie 2006, cu următoarele
modificări și completări:

1. Titlul ordonanței de urgență va avea următorul
cuprins:
îORDONANȚĂ DE URGENȚĂ
privind accelerarea procedurilor de utilizare
a creditelor externe de stat și garantate de stat,
precum și a fondurilor structurale, a fondurilor
de coeziune și a finanțării naționale aferente,
pentru lucrările de infrastructură“

2

MONITORUL OFICIAL AL ROMÂNIEI, PARTEA I, Nr. 567/30.VI.2006

2. La articolul 1, partea introductivă și litera b) vor avea
următorul cuprins:
îArt. 1. — Se aprobă mecanismul de accelerare a
procedurilor de utilizare a creditelor externe de stat și
garantate de stat, a fondurilor structurale, a fondurilor de
coeziune și a finanțării naționale necesare pentru
urgentarea realizării proiectelor pentru infrastructură, în
sensul declanșării de către beneficiarii acestora a
procedurilor de atribuire a contractelor de achiziție publică
necesare realizării investițiilor și pentru mentenanță,
considerându-se că fondurile sunt disponibile după cum
urmează:
.............................................................................................
b) în cazul fondurilor structurale, al fondurilor de
coeziune și al finanțării naționale aferente, imediat după
primirea deciziei de finanțare emise de autoritatea de
management a programului operațional corespunzător.“
3. Articolul 2 va avea următorul cuprins:
îArt. 2. — Prin derogare de la prevederile art. 98 lit. b)
din Ordonanța de urgență a Guvernului nr. 60/2001 privind
achizițiile publice, aprobată cu modificări și completări prin

Legea nr. 212/2002, cu modificările și completările
ulterioare, declanșarea mecanismului de accelerare a
procedurilor de utilizare a creditelor externe de stat și
garantate de stat, a fondurilor structurale, a fondurilor de
coeziune și a finanțării naționale necesare pentru
urgentarea realizării proiectelor pentru infrastructură, potrivit
prevederilor art. 1, nu constituie contravenție.“
4. La articolul 4, litera b) va avea următorul cuprins:
îb) în cazul fondurilor structurale, al fondurilor de
coeziune și al finanțării naționale aferente, numai în baza
acordului autorității de management, iar semnarea
contractelor se poate face numai după intrarea în vigoare
a contractului de finanțare dintre autoritatea de
management și beneficiarii acestor finanțări nerambursabile.“
5. După articolul 5 se introduce un nou articol, articolul
6, cu următorul cuprins:
îArt. 6. — Prezenta ordonanță de urgență își încetează
aplicabilitatea la data de 1 ianuarie 2009.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 iunie 2006.
Nr. 262.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 28/2006 privind accelerarea
procedurilor de utilizare a creditelor externe de stat
și garantate de stat, precum și a fondurilor structurale
și a finanțării naționale aferente, pentru lucrările
de infrastructură
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de
urgență a Guvernului nr. 28/2006 privind accelerarea procedurilor de utilizare
a creditelor externe de stat și garantate de stat, precum și a fondurilor
structurale și a finanțării naționale aferente, pentru lucrările de infrastructură,
și se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 26 iunie 2006.
Nr. 879.

MONITORUL OFICIAL AL ROMÂNIEI, PARTEA I, Nr. 567/30.VI.2006

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Normelor metodologice de aplicare
a prevederilor anexei IV revizuite la MARPOL 73/78
În temeiul prevederilor art. 2 din Legea nr. 305/2005 pentru acceptarea anexei IV revizuite la Convenția
internațională din 1973 pentru prevenirea poluării de către nave, modificată prin Protocolul încheiat la Londra la
17 februarie 1978 (MARPOL 73/78), adoptată de Organizația Maritimă Internațională prin Rezoluția MEPC.115(51) a
Comitetului pentru Protecția Mediului Marin la Londra la 1 aprilie 2004, și ale art. 5 alin. (4) din Hotărârea Guvernului
nr. 412/2004 privind organizarea și funcționarea Ministerului Transporturilor, Construcțiilor și Turismului, cu modificările și
completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Normele metodologice de aplicare
a prevederilor anexei IV revizuite la MARPOL 73/78,
cuprinse în anexa care face parte integrantă din prezentul
ordin.
Art. 2. — Atribuțiile Autorității Navale Române privind
inspectarea și certificarea navelor care arborează pavilionul
român, prevăzute în normele metodologice, pot fi delegate,

parțial sau total, unor organizații recunoscute autorizate în
conformitate cu legislația în vigoare.
Art. 3. — Direcția generală transport naval și Autoritatea
Navală Română duc la îndeplinire prevederile prezentului
ordin.
Art. 4. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 12 iunie 2006.
Nr. 1.070.
ANEXĂ

NORME METODOLOGICE
de aplicare a prevederilor anexei IV revizuite la MARPOL 73/78
CAPITOLUL I
Scop
Art. 1. — (1) Scopul Normelor metodologice de aplicare a
prevederilor anexei IV revizuite la MARPOL 73/78, denumite în
continuare norme metodologice, este de a crea instrumentul legal
prin care implementarea prevederilor anexei IV revizuite la
MARPOL 73/78 să poată fi făcută în mod uniform și unitar de
către toate părțile interesate, respectiv proprietarii și operatorii de
nave maritime care arborează pavilionul român, șantierele navale,
proiectanții de nave, administrațiile portuare, inspectorii Autorității
Navale Române și inspectorii societăților de clasificare care
acționează ca organizații recunoscute în baza contractelor de
mandat special încheiate cu Autoritatea Navală Română, denumită
în continuare ANR.
(2) Anexa IV la MARPOL 73/78 a intrat în vigoare pe plan
internațional la data de 27 septembrie 2003, conform
documentului transmis de Organizația Maritimă Internațională
PMP/Circ. 166 din 14 noiembrie 2003, iar anexa IV revizuită la
MARPOL 73/78 a intrat în vigoare pe plan internațional la data
de 1 august 2005, conform documentului transmis de Organizația
Maritimă Internațională A1/U/3.36 (NV.3).
CAPITOLUL II
Domeniu de aplicare
Art. 2. — Dispozițiile cuprinse în prezentele norme
metodologice se aplică următoarelor categorii de nave maritime
care efectuează voiaje internaționale:
a) navelor noi cu un tonaj brut mai mare sau egal cu 400; și
b) navelor noi care au un tonaj brut mai mic de 400, care
sunt autorizate să transporte mai mult de 15 persoane; și

c) navelor existente cu un tonaj brut mai mare sau egal cu
400, după 5 ani de la intrarea în vigoare a anexei IV la
MARPOL 73/78; și
d) navelor existente cu un tonaj brut mai mic de 400, care
sunt autorizate să transporte mai mult de 15 persoane, după
5 ani de la intrarea în vigoare a anexei IV la MARPOL 73/78.
Art. 3. — (1) ANR se va asigura că navele existente care
arborează pavilionul român prevăzute la art. 2 lit. c) și d), ale
căror chile au fost puse sau erau într-un stadiu similar de
construcție înainte de 2 octombrie 1983, sunt echipate, pe cât
posibil, pentru descărcarea apelor uzate în conformitate cu
cerințele Regulii 11 din anexa IV revizuită la MARPOL 73/78.
(2) La acordarea dreptului de intrare pentru operare în
porturile românești navelor prevăzute la art. 2 lit. c) și d), ale
căror chile au fost puse sau erau într-un stadiu similar de
construcție înainte de 2 octombrie 1983 și care arborează alt
pavilion decât cel român, ANR se va asigura că acestea sunt
echipate, pe cât posibil, pentru descărcarea apelor uzate în
conformitate cu cerințele Regulii 11 din anexa IV revizuită la
MARPOL 73/78.
Art. 4. — Regula 11 din anexa IV revizuită la MARPOL 73/78
nu se aplică în următoarele situații:
a) la descărcarea apelor uzate dintr-o navă, necesară pentru
siguranța respectivei nave și a persoanelor aflate la bord sau
pentru salvarea vieții omenești pe mare; sau
b) la descărcarea apelor uzate ca urmare a unei avarii a
navei sau a echipamentului acesteia, dacă s-au luat toate
măsurile raționale înainte și după producerea avariei, cu scopul
de a preveni ori reduce la minimum deversarea.

4

MONITORUL OFICIAL AL ROMÂNIEI, PARTEA I, Nr. 567/30.VI.2006
CAPITOLUL III
Definiții

Art. 5. — Termenii folosiți în prezentele norme metodologice
au următorul înțeles:
a) Administrația statului parte la anexa IV revizuită la MARPOL
73/78 — guvernul acelui stat sau instituția abilitată în respectivul
stat să implementeze prevederile acestei convenții internaționale;
b) ape uzate:
(i) ape și alte deșeuri provenind de la orice tip de
closete și pisoare;
(ii) ape provenind de la lavoare, căzi de spălat și guri
de scurgere situate în spațiile rezervate pentru
îngrijire medicală (dispensare, infirmerii etc.);
(iii) ape provenind din spații utilizate pentru transportul
animalelor vii; sau
(iv) alte ape reziduale, precum cele provenite din
cambuze, săli de mese, bucătării, care au conținut
de detergenți și sunt amestecate cu apele definite
mai sus;
c) Autoritatea Navală Română — organ tehnic de specialitate
din subordinea Ministerului Transporturilor, Construcțiilor și
Turismului căruia i-au fost delegate competențele pentru ducerea
la îndeplinire a obligațiilor ce revin Guvernului ca parte la
convențiile internaționale din domeniul transporturilor navale;
d) dată aniversară — ziua și luna fiecărui an, care vor
corespunde datei de expirare a Certificatului internațional de
prevenire a poluării cu ape uzate;
e) minister — Ministerul Transporturilor, Construcțiilor și
Turismului;
f) navă existentă — o navă maritimă care nu este o navă
nouă;
g) navă nouă — o navă maritimă:
(i) pentru care s-a încheiat contractul de construcție
sau, în lipsa unui contract de construcție, a cărei
chilă a fost pusă ori care se află într-un stadiu
similar de construcție la sau după data de
27 septembrie 2003; sau
(ii) a cărei livrare are loc la sau după data de
27 septembrie 2006;
h) organizație recunoscută — una dintre organizațiile
recunoscute prevăzute în lista redactată și publicată de Comisia
Europeană în Jurnalul Oficial al Comunității Europene;
i) organizație recunoscută autorizată — o organizație
recunoscută care a încheiat un contract de mandat special cu
ANR;
j) persoană — un membru al echipajului sau un pasager;
k) tanc de colectare — un tanc folosit pentru colectarea și
depozitarea apelor uzate;
l) uscatul cel mai apropiat. Expresia îde la uscatul cel mai
apropiat“ se referă la porțiunea de la linia de bază care servește
la delimitarea mării teritoriale a teritoriului respectiv în conformitate
cu dreptul internațional. Totuși, în sensul anexei IV revizuite la
MARPOL 73/78, expresia îde la uscatul cel mai apropiat“ pe
coasta de N-E a Australiei înseamnă de la o linie trasă dintr-un
punct al coastei Australiei cu:
— latitudinea 11ș00’S, longitudinea 142ș08’E până la punctul
cu latitudinea 10ș35’S, longitudinea 141ș55’E și apoi între
următoarele puncte:
— latitudine 10ș00’S, longitudine 142ș00’E;
— latitudine 9ș10’S, longitudine 143ș52’E;
— latitudine 9ș00’S, longitudine 144ș30’E;
— latitudine 10ș41’S, longitudine 145ș00’E;
— latitudine 13ș00’S, longitudine 145ș00’E;
— latitudine 15ș00’S, longitudine 146ș00’E;
— latitudine 17ș30’S, longitudine 147ș00’E;
— latitudine 21ș00’S, longitudine 152ș55’E;
— latitudine 24ș30’S, longitudine 154ș00’E și apoi până la
punctul de latitudine 24ș42’S, longitudine 153ș15’E pe coasta
Australiei;

m) voiaj internațional — un voiaj al unei nave maritime dintr-un
stat în care anexa IV revizuită la MARPOL 73/78 se aplică până
la un port din afara acelui stat sau invers.
CAPITOLUL IV
Norme tehnice privind construcția și echiparea navelor
SECȚIUNEA 1
Generalități

Art. 6. — (1) Fiecare navă, căreia potrivit prevederilor art. 2
i se cere să fie în conformitate cu prevederile anexei IV revizuită
la MARPOL 73/78, trebuie să fie echipată cu unul dintre
următoarele sisteme pentru ape uzate:
a) o instalație de tratare a apelor uzate care va fi de un tip
aprobat de Administrația statului parte la anexa IV revizuită la
MARPOL 73/78, care a acordat dreptul de arborare a pavilionului
său respectivei nave, sau de o organizație recunoscută autorizată.
Instalația de tratare trebuie să îndeplinească standardele și
metodele de încercare stabilite de Organizația Maritimă
Internațională. ANR va acorda aprobarea de tip instalațiilor de
tratare a apelor uzate cu care se echipează navele care
arborează pavilionul român, dacă acestea îndeplinesc cerințele
prevăzute în prezenta secțiune. Pentru navele existente sunt
acceptate specificațiile naționale; sau
b) un sistem pentru malaxare și dezinfectare aprobat de
Administrația statului parte la anexa IV revizuită la MARPOL
73/78, care a acordat dreptul de arborare a pavilionului său
respectivei nave, sau de o organizație recunoscută autorizată.
Sistemul pentru malaxare și dezinfectare va fi prevăzut cu
mijloace considerate satisfăcătoare de către administrație pentru
depozitarea temporară a apelor uzate atunci când nava se află
la o distanță mai mică de 3 mile marine față de cel mai apropiat
uscat. ANR va aproba sistemele de malaxare și dezinfectare cu
care sunt echipate navele care arborează pavilionul român, dacă
acestea îndeplinesc cerințele cuprinse în secțiunea a 2-a din
prezentul capitol; sau
c) un tanc de colectare, a cărui capacitate trebuie să fie
suficientă, după aprecierea Administrației statului parte la anexa IV
revizuită la MARPOL 73/78, care a acordat dreptul de arborare a
pavilionului său respectivei nave, sau a unei organizații
recunoscute autorizate, pentru a colecta toate apele uzate, ținând
seama de condițiile de exploatare, de numărul de persoane de la
bord și de alți factori semnificativi. Tancul de colectare trebuie să
fie construit astfel încât să îndeplinească cerințele administrației și
trebuie să aibă un dispozitiv care să indice optic cantitatea
conținută. ANR va aproba echiparea navelor care arborează
pavilionul român cu tancuri de colectare, dacă acestea corespund
normelor cuprinse în secțiunea a 3-a din prezentul capitol.
(2) ANR va considera că instalațiile de tratare a apelor uzate
au aprobare de tip, dacă aceasta a fost obținută în conformitate
cu prevederile normelor tehnice în vigoare.
(3) Navele care arborează pavilionul unor state care nu sunt
parte la anexa IV revizuită la MARPOL 73/78 nu vor putea
beneficia, atunci când vor fi admise să opereze în porturile
românești, de un tratament mai favorabil decât cel aplicat navelor
care arborează pavilionul statelor parte la anexa IV revizuită la
MARPOL 73/78.
Art. 7. — (1) Sistemele pentru ape uzate care echipează navele
care arborează pavilionul român trebuie astfel construite încât:
a) să fie exclusă posibilitatea descărcării necontrolate a apelor
uzate în mare;
b) să se prevină producerea de gaze toxice și inflamabile;
c) să aibă încorporate sisteme primare de siguranță și bariere
pentru gazele toxice și inflamabile produse în aceste sisteme;
d) să se asigure etanșeitatea pe întregul traseu.
(2) Tubulaturile, echipamentele electrice și dispozitivele de
automatizare utilizate la realizarea oricăruia dintre sistemele
prevăzute la art. 6 alin. (1) trebuie să corespundă cerințelor
normelor tehnice în vigoare sau unor cerințe echivalente cuprinse
în regulile organizațiilor recunoscute autorizate.

MONITORUL OFICIAL AL ROMÂNIEI, PARTEA I, Nr. 567/30.VI.2006
(3) Tubulatura de ventilare a tancurilor de colectare,
depozitare și tratare a apelor uzate trebuie astfel concepută și
construită încât:
a) să nu aibă obstrucții interioare sau să nu i se poată
micșora secțiunea, pentru a se asigura o cădere de presiune
minimă pe traseu și evacuarea corespunzătoare a gazelor;
b) la dimensionare se va ține seama că aceasta trebuie să
asigure și ventilarea trapelor de descărcare și a gurilor de
descărcare a sistemelor de colectare prin vacuumare, dacă nava
este dotată cu astfel de sisteme;
c) să se asigure autogolirea lor la orice unghi de înclinare
transversală sau longitudinală a navei, pentru a elimina toate
lentilele de apă care se pot forma și care pot produce blocarea
ventilării;
d) capetele sale terminale să nu fie amplasate în spații în
care sunt prezente în mod frecvent persoane și nici în spații în
care se găsesc surse de foc, chiar dacă acestea sunt prevăzute
cu site antiscântei;
e) sistemele de alarmare în cazul funcționării
necorespunzătoare a instalației să sesizeze nu doar funcționarea
defectuoasă a ventilatorului, ci și nivelul necorespunzător al
presiunii din aceasta.
(4) Sistemele de ventilare a spațiilor în care sunt generate
apele uzate trebuie astfel concepute și construite încât să asigure

5

o distribuție corespunzătoare a aerului curat, evitarea obturării
spațiilor libere de sub uși și să aibă dispozitive sigure de
ventilare și dirijare a aerului.
(5) Pentru descărcarea apelor uzate din tancurile colectoare
trebuie prevăzute două pompe care să poată funcționa alternativ.
Una dintre pompe poate fi înlocuită de un ejector. În cazuri
justificate de condițiile de exploatare, ANR poate să fie de acord
cu montarea unei singure pompe sau a unui singur ejector.
(6) Navele trebuie să fie prevăzute cu tubulaturi pentru
predarea apelor uzate la instalațiile de primire din porturi. Aceste
tubulaturi trebuie să fie astfel amplasate încât predarea să poată
fi făcută în ambele borduri ale navei. Ștuțurile de evacuare a
apelor uzate trebuie să fie astfel amplasate încât să fie ușor
accesibile pentru racordurile flexibile de legătură cu instalațiile de
primire din porturi. Ștuțurile de evacuare trebuie să fie prevăzute
cu plăcuțe de identificare. În timpul în care ștuțurile de evacuare
nu sunt racordate la instalațiile de primire din porturi, acestea
trebuie să fie prevăzute cu flanșe oarbe. În cazuri justificate de
condițiile de exploatare, ANR poate să fie de acord cu scoaterea
tubulaturii pentru predarea apelor uzate într-un singur bord.
(7) Pentru a permite descărcarea apelor uzate la instalațiile de
primire din porturi, ștuțurile de evacuare trebuie să fie dotate cu
un racord de descărcare standard ale cărui dimensiuni trebuie să
fie în conformitate cu următorul tabel:
Dimensiune

Diametrul exterior
Diametrul interior
Diametrul cercului buloanelor
Fante în flanșă

Grosimea flanșei
Buloane și piulițe: număr și diametru

210 mm
Corespunzător diametrului exterior al tubulaturii
170 mm
4 găuri echidistante cu diametrul de 18 mm amplasate
pe cercul buloanelor cu diametrul de mai sus și cu fante
la periferia flanșei. Lățimea crestăturii 18 mm
16 mm
4, fiecare cu diametrul de 16 mm și de lungime
corespunzătoare

Flanșa este proiectată pentru țevi cu un diametru interior de maximum 100 mm și trebuie să fie din
oțel sau alt material echivalent având suprafața plană. Această flanșă, împreună cu o garnitură adecvată,
trebuie să fie corespunzătoare pentru o presiune de lucru de 600 kPa.
(8) La navele cu o înălțime de construcție mai mică sau egală
cu 5 m, diametrul interior al racordului de descărcare poate fi de
38 mm.
(9) La navele care efectuează transporturi speciale, precum
feriboturile, ca alternativă la prevederile alin. (6), tubulaturile de
descărcare ale navei pot fi prevăzute cu un racord de descărcare
de alt tip, așa cum ar fi cuplajele de racordare rapidă, cu condiția
ca acestea să fie acceptate de ANR.
(10) Pornirea și oprirea mijloacelor de evacuare a apelor uzate
trebuie să se facă manual. În zona unde sunt amplasate ștuțurile
de evacuare trebuie să se prevadă un punct de observare și
oprire de la distanță a mijloacelor de evacuare sau un mijloc
eficient de comunicație între punctul de observare și postul de
comandă a evacuării.
SECȚIUNEA a 2-a
Norme tehnice privind construcția și echiparea navelor, care arborează
pavilionul român, cu instalații de tratare a apelor uzate

Art. 8. — Debitul instalației de tratare a apelor uzate, notat Q,
se determină cu următoarea formulă:
Q = n x q (litri/zi),
unde:
n = numărul persoanelor;
q = cantitatea zilnică de ape uzate produsă de o persoană,
astfel:
q = 50 litri/persoană, dacă se consideră în calcul strict debitul
apelor uzate produse personal; sau
q = 200—350 litri/persoană, dacă se consideră în calcul și
debitul apelor uzate din activități gospodărești de uz comun,

repartizate pe persoană. Valoarea mai mare se utilizează în cazul
navelor de pasageri.
Art. 9. — Construcția instalației de tratare a apelor uzate
trebuie să asigure funcționarea acesteia în siguranță la o înclinare
de 15ș în orice plan față de poziția normală.
Art. 10. — Instalația de tratare a apelor uzate, precum și
dispozitivele electrice de comandă, semnalizare și protecție și
toate elementele utilizate pentru executarea acestor dispozitive
trebuie să fie astfel construite încât să fie apte pentru funcționare
îndelungată în condiții de vibrații, ale căror parametri sunt
prevăzuți în normele tehnice în vigoare sau în unele cerințe
echivalente cuprinse în regulile organizațiilor recunoscute
autorizate.
Art. 11. — Instalația de tratare a apelor uzate, precum și toate
pompele, tubulaturile și armăturile aferente ei, care vin în contact
direct cu apele uzate, trebuie să fie protejate corespunzător
împotriva acțiunii corozive a acestor ape.
Art. 12. — (1) Se recomandă ca instalația de tratare a apelor
uzate să utilizeze procesul aerobic de fermentație sau oricare alte
procese care favorizează prelucrarea efluentului.
(2) Dacă pentru dezinfectarea apelor uzate se folosește clorul,
atunci cantitatea de clor liber din efluentul descărcat peste bord
nu trebuie să depășească 5 mg/litru.
Art. 13. — (1) Instalația de tratare a apelor uzate trebuie să
asigure îndeplinirea următoarelor cerințe:
a) standardul pentru microorganismele de tipul coli: media
geometrică a numărului de microorganisme de tipul coli din
eșantioanele de efluent luate în timpul perioadei de încercări ar
trebui să nu depășească 250 microorganisme/100 ml (cel mai
probabil număr), așa cum a fost determinată prin analiza

6

MONITORUL OFICIAL AL ROMÂNIEI, PARTEA I, Nr. 567/30.VI.2006

fermentației în tuburi multiple sau printr-o altă procedură analitică
echivalentă;
b) standardul pentru materii în suspensie:
(i) în cazul în care instalația este încercată la uscat/la
uzina constructoare: media geometrică a conținutului
de materii în suspensie din eșantioanele de efluent
luate în timpul perioadei de încercări trebuie să nu
depășească 50 mg/litru;
(ii) în cazul în care instalația este încercată la bordul
navei: media geometrică a conținutului de materii în
suspensie din eșantioanele de efluent luate în timpul
perioadei de încercări trebuie să nu depășească
100 mg/litru peste conținutul de materii în suspensie
din apa din jur, utilizată pentru spălarea instalațiilor
sanitare care deversează în instalația de tratare a
apelor uzate.
Analizele pentru determinarea conținutului de materii în
suspensie din eșantioanele de efluent se fac cu respectarea
standardului STAS 6953-8, îApe de suprafață și ape uzate —
Determinarea conținutului de materii în suspensie, a pierderii la
calcinare și a reziduului la calcinare“ sau a altuia echivalent;
c) standardul pentru necesarul biochimic în oxigen pentru
5 zile, notat (NBO)5: media geometrică a necesarului biochimic în
oxigen pentru 5 zile al eșantioanelor de efluent luate în timpul
perioadei de încercări trebuie să nu depășească 50 mg/litru.
(2) ANR va aproba instalațiile de tratare a apelor uzate care
sunt concepute să reducă atât substanțele organice solubile, cât
și pe cele insolubile, cu condiția să fie respectat acest standard.
(3) ANR va acorda aprobarea de tip pentru instalațiile de
tratare a apelor uzate care demonstrează prin programul de
încercări convenit că îndeplinesc parametrii prevăzuți la alin. (1).
(4) ANR va accepta montarea instalațiilor de tratare a apelor
uzate a căror aprobare de tip s-a obținut în conformitate cu
normele tehnice în vigoare la bordul navelor maritime care
arborează pavilionul român, fără ca acestea să fie supuse altor
încercări.
Art. 14. — (1) Instalația de tratare a apelor uzate trebuie să
fie încercată la etanșeitate la o presiune de probă egală cu
1,5 ori presiunea coloanei de apă măsurată de la cel mai jos
punct al acesteia până la aparatul sanitar sub sifonul cel mai de
jos, care nu are închidere spre tubulatura de scurgere, dar nu
mai puțin de 2,5 m coloană de apă.
(2) Tubulaturile din instalația de tratare a apelor uzate trebuie
să fie încercate la etanșeitate la o presiune hidraulică de probă
egală cu 1,5 ori presiunea de lucru.
(3) Instalația de tratare a apelor uzate trebuie să fie dotată cu
un dispozitiv de prelevare de probe din apele tratate și
dezinfectate.
Art. 15. — (1) Instalația de tratare a apelor uzate trebuie să
fie încercată la uzina constructoare sau la navă după un program
de probe aprobat de ANR sau de organizația recunoscută
autorizată.
(2) Programul de probe va trebui să fie astfel conceput, încât
să ia în considerație următoarele aspecte pentru:
a) calitatea apelor uzate neprelucrate:
(i) pentru instalațiile încercate la uzina constructoare:
apele uzate neprelucrate care intră în instalație ar
trebui să fie ape uzate recente care conțin materii
fecale, urină, hârtie igienică și apă de spălare, la
care, pentru scopul încercării, a fost adăugat noroi
primar de ape uzate, pentru a se obține o
concentrație minimă de 500 mg/litru de materii în
suspensie;
(ii) pentru instalațiile încercate la bordul navei: apele
uzate neprelucrate care intră în instalație pot fi ape
uzate generate la bordul navei în condiții normale
de operare;
b) durata încercărilor: durata încercărilor trebuie să fie de
10 zile după ce instalația a atins parametrii stabili de funcționare;

c) condiții de încărcare:
(i) instalația trebuie să fie încercată în condiții de
încărcare volumetrică medie, minimă și maximă în
conformitate cu specificațiile producătorului;
(ii) măsurătorile parametrilor efluentului prevăzuți la
art. 14 trebuie făcute la factorii de încărcare
volumetrică: zero, maxim, minim și mediu;
(iii) în Certificatul internațional de prevenire a poluării cu
ape uzate, ANR sau organizația recunoscută
autorizată va înscrie domeniul factorului de încărcare
în care au fost înregistrate valori admisibile ale
parametrilor măsurați;
d) metodele de prelevare a eșantioanelor și frecvența prelevării:
(i) instalația trebuie astfel montată, încât prelevarea
eșantioanelor să fie facilă;
(ii) prelevarea eșantioanelor trebuie astfel făcută, încât
modul de prelevare și frecvența prelevării să fie
revelatoare pentru calitatea efluentului;
(iii) frecvența prelevării trebuie astfel stabilită, încât
aceasta să țină cont de timpul cât apele uzate
neprelucrate stau în instalația de tratare;
(iv) se va preleva un minimum de 40 de eșantioane de
efluent, pentru a se putea face o analiză statistică a
datelor, respectiv media geometrică, maximul,
minimul, abaterea și altele asemenea;
(v) se va preleva un număr de eșantioane din apele
uzate neprelucrate suficient de mare pentru a se
obține dintre acestea un număr relevant care să
aibă concentrația prevăzută la lit. a);
(vi) se vor neutraliza toate categoriile de substanțe
dezinfectante reziduale din eșantioanele de ape
uzate neprelucrate pentru a se evita alterarea
rezultatelor procesului de tratare realizat de
instalație;
e) încercările analitice ale efluentului: în afară de parametrii
prevăzuți la art. 14 pentru care sunt stabilite valori de referință, în
cadrul încercărilor se vor măsura și înregistra și alți parametri,
precum: materii solide totale, materii volatile, sedimente,
turbiditate, fosfor total, pH, carbon organic total, microorganisme
de tipul coli total, streptococi fecali;
f) reziduurile de substanțe dezinfectante:
(i) la determinarea conținutului de microorganisme de
tipul coli se recomandă utilizarea ozonului, radiației
ultraviolete sau a oricăror alte substanțe
dezinfectante care vor minimiza efectele negative
asupra mediului;
(ii) în cazul în care se utilizează clorul ca substanță
dezinfectantă, se recomandă ca conținutul rezidual
al acestuia în efluent să fie cât mai scăzut posibil,
dar nu mai mult de limita prevăzută la art. 13
alin. (2);
g) considerațiile de scară:
(i) se vor accepta pentru încercări numai instalațiile la
scara 1:1;
(ii) în cazul unor instalații unicat sau care au
dimensiuni foarte mari, se vor face încercări numai
pe prototip;
(iii) acolo unde va fi posibil, se vor face încercări de
confirmare pe instalația finală;
h) salinitate și temperatură:
(i) încercările se vor face pentru domenii ale salinității
și temperaturii efluentului specificate de producător,
cu condiția ca acestea să fie corespunzătoare
zonelor de navigație ale navelor pe care se
montează respectivele instalații;
(ii) în cazul în care se stabilesc limite de funcționare
sub aceste aspecte, respectivele limite se vor
înscrie în Certificatul internațional de prevenire a
poluării cu ape uzate;
i) înclinări și vibrații:
(i) pe cât posibil, încercările se vor efectua în condiții
care să simuleze înclinările obișnuite întâlnite la
bordul navelor maritime, datorate oscilațiilor;

MONITORUL OFICIAL AL ROMÂNIEI, PARTEA I, Nr. 567/30.VI.2006
(ii)

se vor supune încercărilor la șoc și vibrații senzorii
și dispozitivele de control pentru a se verifica dacă
acestea sunt potrivite pentru utilizarea pe navele
maritime;
j) alte aspecte:
(i) se va verifica dacă pe instalația de tratare a apelor
uzate este fixată ferm o etichetă pe care să fie
înscrise într-o manieră rezistentă tipul și modelul
instalației, precum și numele producătorului;
(ii) se va verifica dacă manualele de operare și
întreținere furnizate de producător sunt adecvate și
complete;
(iii) se vor examina caracteristicile tuturor instrumentelor
și aparaturii utilizate la încercări înainte de
începerea programului de probe pentru a se asigura
că toate acestea sunt compatibile între ele.
Art. 16. — Este admisă amplasarea instalației de tratare a
apelor uzate la bordul navei în încăperile de mașini-căldări sau
în încăperi separate, dacă acestea au ventilație forțată de
evacuare.
Art. 17. — Instalația de tratare a apelor uzate trebuie să fie
prevăzută cu un sistem eficient de spălare și dezinfectare a
tuturor părților componente care intră în contact direct cu apele
uzate și care sunt supuse unor lucrări de revizie și/sau de
reparare.
SECȚIUNEA a 3-a
Norme tehnice privind construcția și echiparea navelor care arborează
pavilionul român cu un sistem de malaxare și dezinfectare a apelor uzate

Art. 18. — Sistemul de malaxare și dezinfectare a apelor
uzate trebuie să asigure mărunțirea conținutului acestora, astfel
încât cea mai mare dimensiune a particulelor rezultate să fie de
cel mult 25 mm.
Art. 19. — Debitul se determină în conformitate cu prevederile
art. 8. Celelalte cerințe privind construcția, montajul și încercarea
sistemelor de malaxare și dezinfectare a apelor uzate sunt
similare cu cele pentru instalațiile de tratare a apelor uzate,
prevăzute la art. 9—12 și la art. 14—17.
Art. 20. — Tancurile de colectare care fac parte din sistemele
de malaxare și dezinfectare a apelor uzate trebuie să corespundă
prevederilor secțiunii a 4-a din prezentul capitol.
SECȚIUNEA a 4-a
Norme tehnice privind construcția și echiparea navelor care arborează
pavilionul român cu tancuri de colectare a apelor uzate

Art. 21. — Volumul total al tancurilor de colectare a apelor
uzate se recomandă a fi calculat după următoarea formulă:
V = f x n x q x t,
unde:
f = este un coeficient ce ține seama de condițiile de
exploatare, astfel:
f = 1 pentru navele cu zona de navigație nelimitată sau
limitată la o durată a voiajului de peste 8 ore;
f = 0,3—0,5 pentru navele de pasageri cu durata voiajului
între 2 și 4 ore;
f = 0,1 pentru navele de pasageri cu durata voiajului până la
2 ore;
n = numărul persoanelor;
q = cantitatea zilnică de ape uzate ce revin unei persoane,
exprimată în litri/persoană, astfel:
q = 50 litri/persoană, dacă se consideră în calcul strict debitul
apelor uzate produse personal; sau
q = 200—350 litri/persoană, dacă se consideră în calcul și
debitul apelor uzate din activități gospodărești de uz comun,
repartizate pe persoană. Valoarea mai mare se ia în cazul
navelor de pasageri;
t = timpul cât nava staționează în port și/sau în zone unde
descărcarea apelor uzate este interzisă, exprimat în zile, astfel:
t = 3—5 zile pentru nave-cisternă cu zona de navigație
nelimitată;

7

t = 3—10 zile pentru nave de mărfuri uscate cu zona de
navigație nelimitată;
t = 3 zile pentru celelalte nave.
Art. 22. — (1) Tancurile de colectare a apelor uzate pot fi
structurale sau nestructurale.
(2) Tancurile structurale trebuie să corespundă cerințelor
prevăzute în normele tehnice în vigoare sau unor cerințe
echivalente cuprinse în regulile organizațiilor recunoscute
autorizate.
Art. 23. — (1) Tancurile de colectare a apelor uzate trebuie
să fie construite din oțel.
(2) Suprafețele interioare ale acestora trebuie să fie netede și
să fie protejate împotriva acțiunii apelor uzate și a vaporilor
degajați de acestea. Excepții privind cerința ca suprafețele
interioare să fie netede se admit numai în cazul tancurilor
structurale.
(3) Fundul tancurilor de colectare a apelor uzate trebuie să
aibă o pantă spre punctele de aspirație.
(4) Tancurile de colectare a apelor uzate trebuie să aibă guri
de vizitare și vor fi prevăzute cu dispozitive de spălare cu jet de
apă și aburi.
(5) Se recomandă ca tancurile de colectare să fie astfel
concepute, încât acestea să fie prevăzute cu mijloace prin care
să se poată menține un nivel corespunzător de oxigen în apele
uzate, pentru a evita producerea fenomenelor anaerobice. În
acest sens se recomandă introducerea oxigenului prin injectarea
directă a aerului în apele uzate sau prin antrenarea aerului în
lichid, în timpul pompării, printr-o duză de ejector sau alte
sisteme a căror eficiență poate fi demonstrată.
(6) Se recomandă ca tancurile de colectare a apelor uzate să
fie prevăzute cu dispozitive pentru agitarea acestor ape.
(7) Tancurile de colectare a apelor uzate pentru care nu se
asigură un sistem activ de aerare trebuie să aibă un sistem de
monitorizare astfel încât să se poată lua decizia de golire și
spălare cu jet de apă.
Art. 24. — (1) Tancurile de colectare a apelor uzate trebuie
separate prin coferdamuri de tancurile de apă potabilă, apă de
spălat și de apă pentru alimentarea căldărilor, de cele de ulei
vegetal, precum și de încăperile de locuit, de servicii gospodărești
și de marfă.
(2) Tancurile de colectare a apelor uzate pot fi amplasate fără
coferdamuri în compartimentul de mașini și în magaziile de marfă,
dacă aceste magazii nu sunt destinate produselor alimentare,
indiferent dacă acestea sunt materii prime sau produse finite.
(3) Se admite amplasarea tancului de colectare a apelor uzate
într-o încăpere separată, prevăzută cu ventilație artificială de
extracție.
Art. 25. — (1) Tancurile de colectare a apelor uzate vor fi
încercate cu o presiune de probă egală cu 1,5 ori presiunea
coloanei de apă măsurată de la fundul tancului până la aparatul
sanitar sau sifonul cel mai de jos care nu are închidere spre
tubulatura de scurgere, dar nu mai puțin de 2,5 m coloană de
apă.
(2) Tancurile de colectare a apelor uzate trebuie să fie
prevăzute cu o semnalizare luminoasă și sonoră care se
declanșează în momentul în care nivelul în tanc atinge 80% față
de nivelul maxim de umplere.
CAPITOLUL V
Certificarea
Art. 26. — (1) Navelor care sunt conforme cu prevederile
anexei IV revizuite la MARPOL 73/78 și care efectuează voiaje
către porturile sau terminalele situate în limitele jurisdicției altor
state parte la această anexă li se emite un certificat internațional
de prevenire a poluării cu ape uzate de către Administrația
statului parte la anexa IV revizuită la MARPOL 73/78, care a
acordat dreptul de arborare a pavilionului său respectivelor nave.
(2) Certificatul internațional de prevenire a poluării cu ape
uzate poate fi emis și de guvernul altui stat parte la anexa IV
revizuită la MARPOL 73/78, cu respectarea Regulii 6 din aceasta.
(3) În cazul navelor existente, cerința prevăzută la alin. (1) se
aplică după 5 ani de la data intrării în vigoare a anexei IV
revizuite la MARPOL 73/78.

8

MONITORUL OFICIAL AL ROMÂNIEI, PARTEA I, Nr. 567/30.VI.2006

(4) Pentru navele care arborează pavilionul român ANR emite
Certificatul internațional de prevenire a poluării cu ape uzate.
Forma și conținutul certificatului sunt prevăzute în apendicele care
face parte integrantă din prezentele norme metodologice.
(5) Emiterea Certificatului internațional de prevenire a poluării
cu ape uzate navelor care arborează pavilionul român se poate
face după o inspecție inițială sau de reînnoire, efectuată în
conformitate cu prevederile cuprinse în secțiunea 1.
(6) Inspecțiile prevăzute la alin. (5) trebuie să fie efectuate de
către inspectori ai ANR.
(7) Totuși, efectuarea inspecțiilor și emiterea Certificatului
internațional de prevenire a poluării cu ape uzate poate fi
încredințată, cu respectarea prevederilor legale, unor organizații
recunoscute autorizate care au încheiat cu ANR contracte de
mandat special pentru delegarea dreptului de emitere a
Certificatului internațional de prevenire a poluării cu ape uzate,
denumite în continuare organizații recunoscute autorizate. În acest
caz, ANR își asumă întreaga responsabilitate pentru certificatele
emise.
SECȚIUNEA 1
Inspecția de certificare

Art. 27. — (1) Fiecare navă prevăzută la art. 2, căreia
conform Regulii 2 din anexa IV revizuită la MARPOL 73/78 i se
cere să se conformeze prevederilor acesteia și care arborează
pavilionul român sau a solicitat acordarea dreptului de arborare a
pavilionului român, trebuie să fie supusă următoarelor inspecții:
a) o inspecție inițială, înainte ca nava să intre în serviciu sau
înainte de emiterea pentru prima dată a Certificatului internațional
de prevenire a poluării cu ape uzate. Această inspecție va
include inspecția completă a structurii navei, echipamentului,
sistemelor, instalațiilor, amenajărilor și materialelor sale și trebuie
să fie astfel efectuată încât să se asigure că acestea corespund
în întregime cerințelor aplicabile ale anexei IV revizuite la
MARPOL 73/78;
b) o inspecție de reînnoire la intervale care nu depășesc
5 ani, cu excepția cazului în care se aplică prevederile art. 34
alin. (2), (3), (4), (7) și (8). Inspecția de reînnoire trebuie să fie
efectuată astfel încât să se asigure că structura navei,
echipamentul, sistemele, instalațiile, amenajările și materialele sale
corespund în întregime cerințelor aplicabile ale anexei IV revizuite
la MARPOL 73/78;
c) o inspecție suplimentară, generală sau parțială, după caz,
trebuie să fie efectuată după o reparație care rezultă din
investigațiile prevăzute la art. 28 alin. (1) sau ori de câte ori se
fac orice reparații sau înlocuiri importante. Această inspecție va fi
efectuată astfel încât să se asigure că reparațiile sau înlocuirile
necesare au fost efectiv realizate, că materialul și calitatea
acestor reparații ori înlocuiri sunt în toate privințele satisfăcătoare
și că nava corespunde în toate privințele cerințelor anexei IV
revizuite la MARPOL 73/78.
(2) În termen de 5 ani de la data intrării în vigoare a anexei IV
revizuite la MARPOL 73/78, navele care nu se încadrează în
categoria navelor prevăzute la alin. (1) și care arborează deja
pavilionul român sau care urmează să primească dreptul de
arborare a pavilionului român trebuie să fie supuse inspecțiilor
prevăzute la alin. (1), fără însă să fie emis Certificatul
internațional de prevenire a poluării cu ape uzate, dar în raportul
de inspecție se va menționa care dintre prevederile aplicabile ale
anexei IV revizuite la MARPOL 73/78 sunt respectate.
Art. 28. — (1) Inspectorii ANR, precum și inspectorii
organizațiilor recunoscute autorizate sunt împuterniciți să solicite
reparații la navele inspectate și să efectueze inspecții, dacă
acestea sunt solicitate de autoritățile competente ale statului
portului în care se află nava care arborează pavilionul român și
dacă acel stat este parte la anexa IV revizuită la MARPOL 73/78.
(2) În cazul încheierii unui contract de mandat special pentru
delegarea dreptului de inspecție și emitere a Certificatului
internațional de prevenire a poluării cu ape uzate către o
organizație recunoscută autorizată, ANR va transmite Organizației
Maritime Internaționale o notificare în termen de 30 de zile de la

data intrării în vigoare a respectivului contract de mandat special,
prin care va informa asupra responsabilităților specifice și
condițiilor de delegare a autorității respectivei organizații
recunoscute autorizate.
Art. 29. — (1) Dacă un inspector al ANR sau al organizației
recunoscute autorizate stabilește că starea navei și a
echipamentului său nu corespunde de fapt caracteristicilor din
Certificatul internațional de prevenire a poluării cu ape uzate sau
se prezintă astfel încât nava nu este aptă pentru a ieși în mare
fără a prezenta o posibilă amenințare de a produce daune
mediului marin, inspectorul ANR sau al organizației recunoscute
autorizate trebuie să se asigure că se iau imediat măsuri de
remediere.
(2) Dacă nu se iau măsuri de remediere, respectivul inspector
trebuie să retragă Certificatul internațional de prevenire a poluării
cu ape uzate respectiv și să informeze imediat ANR, iar dacă
nava se află în portul unei alte părți la anexa IV revizuită la
MARPOL 73/78, acesta trebuie să informeze imediat și autoritățile
competente ale statului portului.
(3) Dacă inspectorul ANR sau al organizației recunoscute
autorizate a informat autoritățile competente ale statului portului,
acesta poate solicita acestor autorități orice sprijin necesar pentru
a-și îndeplini obligațiile în conformitate cu prevederile Regulii 4
paragraful 5 din anexa IV revizuită la MARPOL 73/78.
(4) Dacă ANR este informată de către inspectorul unei
Administrații a unei părți la anexa IV revizuită la MARPOL 73/78
sau de către un inspector al unei organizații recunoscute
autorizate de către această Administrație asupra retragerii
Certificatului internațional de prevenire a poluării cu ape uzate al
unei nave, aflată într-un port românesc și inspectată de către
acest inspector, atunci ANR va asigura tot sprijinul său
respectivului inspector pentru ca acesta să își poată îndeplini
obligațiile în conformitate cu prevederile Regulii 4 paragraful 5 din
anexa IV revizuită la MARPOL 73/78 și va acționa astfel încât să
se asigure că nava nu va pleca până când aceasta nu este aptă
să iasă în mare sau nu va părăsi portul pentru a se îndrepta
spre cel mai apropiat șantier de reparații decât în cazul când
aceasta nu prezintă o posibilă amenințare de a produce daune
mediului marin.
Art. 30. — După terminarea oricărei inspecții prevăzute la
art. 27 nu trebuie să se facă nicio modificare a structurii navei,
echipamentului, instalațiilor, amenajărilor sau materialului care fac
obiectul inspecției fără aprobarea ANR, cu excepția simplei
înlocuiri a unor astfel de echipamente ori instalații.
Art. 31. — (1) Ori de câte ori se produce un incident la o
navă care arborează pavilionul român sau se descoperă o
defecțiune ce afectează în mod substanțial rezistența navei sau
eficiența ori integritatea echipamentului său prevăzut în anexa IV
revizuită la MARPOL 73/78, comandantul sau compania de
navigație care operează respectiva navă trebuie să raporteze
incidentul ori defecțiunea ANR sau organizației recunoscute
autorizate care a emis Certificatul internațional de prevenire a
poluării cu ape uzate, cât mai curând posibil.
(2) ANR sau, după caz, organizația recunoscută autorizată va
începe investigația pentru a stabili dacă este necesară efectuarea
unei inspecții în conformitate cu prevederile art. 27.
(3) În cazul în care nava prevăzută la alin. (1) se află într-un
port al altui stat parte la anexa IV revizuită la MARPOL 73/78,
comandantul sau compania de navigație care operează respectiva
navă va raporta imediat autorităților competente ale statului
portului în care se află respectiva navă.
(4) Inspectorul ANR sau al organizației recunoscute autorizate
care a eliberat Certificatul internațional de prevenire a poluării cu
ape uzate respectivei nave se va asigura că raportul prevăzut la
alin. (3) a fost întocmit.

MONITORUL OFICIAL AL ROMÂNIEI, PARTEA I, Nr. 567/30.VI.2006
SECȚIUNEA a 2-a
Emiterea sau confirmarea Certificatului internațional de prevenire
a poluării cu ape uzate pentru navele care nu arborează
pavilionul român

Art. 32. — (1) Ministerul poate solicita ANR sau unei
organizații recunoscute autorizate inspectarea unei nave care
arborează pavilionul unui stat parte la anexa IV revizuită la
MARPOL 73/78, în situația în care primește o astfel de solicitare
din partea Administrației care a acordat dreptul de arborare a
pavilionului acestui stat respectivei nave. ANR sau organizația
recunoscută autorizată poate emite Certificatul internațional de
prevenire a poluării cu ape uzate sau poate confirma valabilitatea
acestuia numai dacă, în urma inspecției efectuate la acea navă,
consideră că sunt îndeplinite cerințele prevăzute în anexa IV
revizuită la MARPOL 73/78.
(2) ANR sau, după caz, organizația recunoscută autorizată va
transmite în cel mai scurt timp posibil câte o copie a raportului
de inspecție și a Certificatului internațional de prevenire a poluării
cu ape uzate, atât la minister, cât și la Administrația statului parte
la anexa IV revizuită la MARPOL 73/78 care a solicitat inspecția
și emiterea sau confirmarea valabilității certificatului.
(3) ANR sau organizația recunoscută autorizată va declara în
scris în certificatul emis sau confirmat privind valabilitatea în
condițiile prevăzute la alin. (1) că acesta a fost emis, respectiv
confirmat, la cererea Administrației statului parte la anexa IV
revizuită la MARPOL 73/78 care a acordat dreptul de arborare a
pavilionului său respectivei nave.
(4) Se interzice emiterea Certificatului internațional de
prevenire a poluării cu ape uzate unei nave care arborează
pavilionul unui stat care nu este parte la anexa IV revizuită la
MARPOL 73/78.
SECȚIUNEA a 3-a
Emiterea sau confirmarea Certificatului internațional de prevenire
a poluării cu ape uzate de către alt stat pentru navele
care arborează pavilionul român

Art. 33. — (1) O companie de navigație românească poate
solicita ministerului să ceară unui alt stat parte la anexa IV
revizuită la MARPOL 73/78 să emită sau să confirme un certificat
internațional de prevenire a poluării cu ape uzate pentru o navă
care arborează pavilionul român și care se află în operarea sa,
în situația în care poate dovedi că ANR sau oricare dintre
organizațiile recunoscute autorizate nu au posibilitatea de a face
inspecția și de a emite certificatul sau de a confirma valabilitatea
acestuia într-un termen care să nu producă navei întârzieri care
atrag pierderi economice nejustificate.
(2) Ministerul va solicita autorității competente a statului parte
la anexa IV revizuită la MARPOL 73/78 indicat de compania de
navigație românească emiterea sau confirmarea valabilității
Certificatului internațional de prevenire a poluării cu ape uzate,
informând în mod corespunzător respectiva companie, ANR și
organizațiile recunoscute autorizate.
(3) Un certificat internațional de prevenire a poluării cu ape
uzate emis în condițiile alin. (1) și (2) va avea aceeași valoare cu
cele emise de ANR sau de organizațiile recunoscute autorizate,
în condițiile prezentelor norme metodologice.
SECȚIUNEA a 4-a
Durata și valabilitatea Certificatului internațional de prevenire
a poluării cu ape uzate pentru navele care arborează pavilionul român

Art. 34. — (1) Certificatul internațional de prevenire a poluării
cu ape uzate pentru o navă care arborează pavilionul român va fi
valabil pe o perioadă de maximum 5 ani de la data emiterii sale.
(2) În cazul în care inspecția de reînnoire este finalizată în
decurs de 3 luni înaintea datei de expirare a Certificatului
internațional de prevenire a poluării cu ape uzate existent, noul
certificat va fi valabil de la data finalizării inspecției de reînnoire
până la o dată care nu va depăși 5 ani de la data de expirare a
certificatului existent.

9

(3) Atunci când inspecția de reînnoire este finalizată după
data de expirare a Certificatului internațional de prevenire a
poluării cu ape uzate existent, noul certificat va fi valabil de la
data finalizării inspecției de reînnoire până la o dată care nu va
depăși 5 ani de la data de expirare a certificatului existent.
(4) Atunci când inspecția de reînnoire este finalizată cu mai
mult de 3 luni înainte de data de expirare a Certificatului
internațional de prevenire a poluării cu ape uzate existent, noul
certificat va fi valabil de la data finalizării inspecției de reînnoire
până la o dată care nu va depăși 5 ani de la data finalizării
inspecției de reînnoire.
(5) Atunci când un certificat internațional de prevenire a
poluării cu ape uzate este emis în condițiile art. 33 pe o perioadă
mai mică de 5 ani, ANR sau, după caz, organizația recunoscută
autorizată poate prelungi valabilitatea certificatului dincolo de data
de expirare până la perioada maximă prevăzută la alin. (1).
(6) Atunci când o inspecție de reînnoire a fost finalizată și nu
se poate emite sau pune la dispoziție la bordul navei un nou
certificat internațional de prevenire a poluării cu ape uzate
înaintea datei de expirare a certificatului existent, inspectorul ANR
sau al organizației recunoscute autorizate poate confirma
certificatul existent, iar acest certificat va fi acceptat ca valabil pe
o perioadă care nu va depăși 5 luni de la data de expirare.
(7) Atunci când, în momentul expirării Certificatului internațional
de prevenire a poluării cu ape uzate, o navă nu se află într-un
port în care urmează să fie inspectată, ANR sau organizația
recunoscută autorizată poate extinde perioada de valabilitate a
certificatului, dar această prelungire va fi acordată numai în
scopul de a permite navei să își încheie voiajul spre portul în
care va fi inspectată și numai în cazurile în care acest lucru se
consideră corespunzător și posibil. Niciun certificat internațional de
prevenire a poluării cu ape uzate nu trebuie să fie prelungit pe o
perioadă mai mare de 3 luni, iar la sosirea în portul în care
urmează a fi inspectată, nava căreia i s-a acordat prelungirea nu
va fi autorizată să părăsească portul fără a avea un nou
certificat. Atunci când inspecția de reînnoire este finalizată, noul
certificat internațional de prevenire a poluării cu ape uzate va fi
valabil până la o dată care nu depășește 5 ani de la data de
expirare a certificatului existent înainte de acordarea prelungirii
sale.
(8) Un certificat internațional de prevenire a poluării cu ape
uzate, emis unei nave angajate în voiaje scurte, care nu a fost
prelungit conform prevederilor prezentului articol, poate fi prelungit
de ANR sau de organizația recunoscută autorizată pentru o
perioadă de grație de până la o lună de la data de expirare
indicată în acest certificat. Atunci când inspecția de reînnoire este
finalizată, noul certificat internațional de prevenire a poluării cu
ape uzate va fi valabil până la o dată care nu va depăși 5 ani
de la data de expirare a certificatului existent înainte de
acordarea prelungirii sale.
(9) Un certificat internațional de prevenire a poluării cu ape
uzate, emis conform prevederilor art. 32 sau 33, încetează a mai
fi valabil în unul dintre următoarele cazuri:
a) dacă inspecțiile corespunzătoare nu sunt finalizate în
decursul perioadelor prevăzute la art. 27 alin. (1); sau
b) la transferarea unei nave care arborează pavilionul român
sub pavilionul altui stat.
(10) În cazul acordării dreptului de arborare a pavilionului
român unei nave care a deținut un certificat internațional de
prevenire a poluării cu ape uzate eliberat de Administrația unui
stat parte la anexa IV revizuită la MARPOL 73/78, ANR sau,
după caz, organizația recunoscută autorizată va emite un nou
certificat numai dacă inspectorii acestora constată că:
a) nava și echipamentul său sunt într-o stare care
demonstrează că nava este aptă pentru a ieși în mare fără a
prezenta un eventual pericol pentru mediul marin; și
b) nava, echipamentul, instalațiile, amenajările și materialele
care fac obiectul inspecției nu au suferit modificări importante fără
aprobarea respectivei Administrații, cu excepția simplei înlocuiri a
unor astfel de echipamente sau instalații.
(11) ANR poate solicita Administrației statului parte la anexa IV
revizuită la MARPOL 73/78 în decurs de 3 luni de la data

10

MONITORUL OFICIAL AL ROMÂNIEI, PARTEA I, Nr. 567/30.VI.2006

acordării dreptului de arborare a pavilionului român transmiterea,
cât mai curând posibil, a copiei Certificatului internațional de
prevenire a poluării cu ape uzate care a existat la bordul navei
înaintea transferului și, dacă este posibil, a copiilor rapoartelor de
inspecție corespunzătoare.
(12) Atunci când o navă care a arborat pavilionul român se
transferă la pavilionul unui alt stat parte la anexa IV revizuită la
MARPOL 73/78, ANR, la solicitarea respectivului stat, în termen
de cel mult 3 luni de la efectuarea transferului, va transmite
copiile Certificatului internațional de prevenire a poluării cu ape
uzate care a existat la bordul navei înaintea transferului și, dacă
este posibil, copiile rapoartelor de inspecție corespuzătoare.
CAPITOLUL VI
Activitatea de control
SECȚIUNEA 1
Controlul statului pavilionului

Art. 35. — (1) Navele care fac obiectul prezentelor norme
metodologice, care arborează pavilionul român și care se află în
condiții de exploatare, pot fi controlate oricând asupra modului
cum sunt respectate prevederile anexei IV revizuite la MARPOL
73/78 de către inspectorii ANR în oricare dintre porturile
românești sau străine în care se află acestea. Inspectorii ANR
întocmesc un raport de inspecție, iar în cazul în care constată că
nava nu corespunde prevederilor anexei IV revizuite la MARPOL
73/78, pot propune retragerea Certificatului internațional de
prevenire a poluării cu ape uzate, dacă nu se iau măsuri de
remediere.
(2) În cazul în care inspecția se face într-un port al unui stat
parte la anexa IV revizuită la MARPOL 73/78, ANR va informa
corespunzător autoritatea competentă a statului portului asupra
constatărilor făcute și măsurilor întreprinse.
(3) Prevederile cuprinse la alin. (1) și (2) se completează cu
dispozițiile aplicabile prevăzute în legislația națională în vigoare
privind controlul statului pavilionului.
SECȚIUNEA a 2-a
Controlul statului portului (PSC)

Art. 36. — (1) Orice navă căreia i se aplică prevederile
anexei IV revizuite la MARPOL 73/78, care nu arborează
pavilionul român și care se află în unul dintre porturile românești
sau terminalele din larg aflate sub jurisdicția României, poate fi
inspectată de inspectorii PSC din cadrul ANR.
(2) În cazul navelor care arborează pavilionul unui stat parte
la anexa IV revizuită la MARPOL 73/78, inspecția trebuie să se
limiteze numai la verificarea existenței la bord a Certificatului
internațional de prevenire a poluării cu ape uzate valabil, dacă nu
există motive serioase pentru a crede că starea navei sau a
echipamentelor sale diferă în mod semnificativ de datele înscrise
în respectivul certificat.
(3) În cazul în care nava nu are un certificat internațional de
prevenire a poluării cu ape uzate valabil sau starea ei ori a
echipamentelor sale diferă în mod semnificativ de datele înscrise
în respectivul certificat, ANR va lua măsurile necesare pentru a
se asigura că nava nu va continua voiajul decât atunci când este
efectiv aptă pentru a ieși în mare fără a prezenta o posibilă
amenințare de a produce daune mediului marin. Totuși, ANR
poate permite respectivei nave să părăsească portul sau
terminalul din larg în scopul deplasării la cel mai apropiat șantier
de reparații existent.
(4) În cazurile prevăzute la alin. (3) ANR va informa
Administrația statului parte la anexa IV revizuită la MARPOL
73/78 care a acordat dreptul de arborare a pavilionului respectivei
nave și se va consulta cu aceasta asupra măsurilor pe care
urmează să le întreprindă.
(5) În cazul în care nava controlată arborează pavilionul unui
stat care nu este parte la anexa IV revizuită la MARPOL 73/78,
inspectorii PSC din cadrul ANR se vor asigura că nava controlată
respectă prevederile anexei IV revizuite la MARPOL 73/78 într-o
măsură suficient de mare pentru ca această navă să nu fie

considerată că beneficiază de condiții mai favorabile decât navele
care arborează pavilionul unui stat parte.
(6) Prevederile cuprinse în alin. (1)—(5) se completează cu
dispozițiile aplicabile prevăzute în legislația națională în vigoare
privind controlul statului portului.
Art. 37. — (1) Navele cărora li se aplică prevederile anexei IV
revizuite la MARPOL 73/78, care arborează pavilionul român și
care se află în porturile sau terminalele din larg aflate sub
jurisdicția unui stat parte la anexa IV revizuită la MARPOL 73/78,
au obligația să permită efectuarea de inspecții de către inspectorii
PSC din respectivul stat. Inspecția trebuie să se limiteze numai la
verificarea existenței la bord a Certificatului internațional de
prevenire a poluării cu ape uzate valabil, dacă nu există motive
serioase pentru a se considera că starea navei sau a
echipamentelor sale diferă în mod semnificativ de datele înscrise
în respectivul certificat.
(2) În cazul în care asupra unei nave care arborează
pavilionul român se aplică măsura reținerii într-un port sau
terminal al unui stat parte la anexa IV revizuită la MARPOL
73/78, necesară pentru a se asigura că nava nu va continua
voiajul decât atunci când este aptă pentru a ieși în mare fără a
prezenta o posibilă amenințare de a produce daune mediului
marin, comandantul navei respective va anunța ANR și, după
caz, organizația recunoscută autorizată, care a eliberat navei
Certificatul internațional de prevenire a poluării cu ape uzate.
(3) Nava care arborează pavilionul român căreia i s-a aplicat
măsura reținerii într-un port sau terminal al unui stat parte la
anexa IV revizuită la MARPOL 73/78, după informarea ANR și,
după caz, a organizației recunoscute autorizate, care a eliberat
navei Certificatul internațional de prevenire a poluării cu ape
uzate, poate solicita permisiunea de a părăsi portul sau terminalul
din larg în scopul deplasării la cel mai apropiat șantier de
reparații existent pentru remedierea nonconformităților descoperite
de inspectorii controlului statului portului.
CAPITOLUL VII
Instrucțiuni de exploatare și întreținere a navelor
care arborează pavilionul român
Art. 38. — Companiile de navigație care operează nave ce
arborează pavilionul român și cărora li se aplică prevederile
anexei IV revizuite la MARPOL 73/78 trebuie să instruiască
comandanții și echipajele acestora pentru a examina periodic
sistemul de ape uzate instalat la bordul fiecărei nave în vederea
evaluării riscului pătrunderii gazelor toxice și/sau inflamabile,
produse în acest sistem, către spațiile de lucru și cele de locuit.
Art. 39. — Se recomandă ca examinarea sistemului de ape
uzate să se realizeze cel puțin o dată pe an și ori de câte ori
sunt depistate condiții nesatisfăcătoare. Examinarea ar trebui să
includă:
a) desfacerea capacelor de inspecție a tancurilor de colectare
a apelor uzate și, dacă este necesar, curățarea oricăror depuneri,
dându-se o atenție specială zonelor din spatele despărțiturilor
interioare ale acestora;
b) examinarea vizuală a structurii tancurilor de colectare a
apelor uzate, a eventualelor diviziuni interne și a racordurilor de
tubulatură;
c) verificarea elementelor sensibile, precum dispozitivele de
măsurare a nivelului apelor uzate în tanc și valvulele montate pe
acesta;
d) verificarea modului de funcționare a tuturor sistemelor de
transvazare a apelor uzate din tancul de colectare;
e) verificarea sistemului de distribuție a aerului pentru
depistarea eventualelor scurgeri de aer și pentru determinarea
stării duzelor sau a celorlalte elemente de difuzare a aerului în
apele uzate;
f) verificarea suflantelor de aer pentru a determina dacă
presiunea de lucru este între limitele permise;
g) verificarea funcționării ventilatoarelor instalației de ventilare
a tancurilor de colectare a apelor uzate;
h) verificarea tuturor tubulaturilor de scurgere pentru depistarea
unor eventuale neetanșeități la apă/gaze, în special în spațiile de

MONITORUL OFICIAL AL ROMÂNIEI, PARTEA I, Nr. 567/30.VI.2006
locuit, precum și a lentilelor de apă din sifoanele toaletelor și/sau
a trapelor de închidere pentru prevenirea intrării gazelor din apele
uzate în încăperile unde sunt amplasate toalete;
i) verificarea fixării tuturor aparatelor și dispozitivelor sanitare
pentru a preveni sau depista eventualele mișcări relative dintre
acestea și tubulatura de scurgere a apelor uzate;
j) verificarea funcționării eficiente a fiecărei toalete, a
dispozitivelor de etanșare la gaze și a dispozitivelor pentru
reumplerea bazinelor pentru apa de spălare a acestora;
k) verificarea aerisirii instalației de evacuare a apelor uzate
pentru depistarea unor eventuale obturări ale gurilor de aerisire
sau a formării de dopuri pe aceasta ori a creării vacuumului care
produce absorbția lentilelor de apă din sifoane, precum și a
menținerii autodrenajului acesteia la orice unghi de înclinare
prevăzută, transversală sau longitudinală, a navei;
l) verificarea instalațiilor de ventilare a spațiilor în care sunt
amplasate toalete sau alte elemente ale instalației de ape uzate.
O atenție specială se recomandă a se acorda deschiderilor pentru
extragerea aerului în scopul de a se asigura că acestea sunt
curate și nu sunt obturate cu praf, scame, puf și altele
asemenea. Se recomandă verificarea reglajelor dispozitivelor
montate pe deschiderile de extragere a aerului, pentru
funcționarea echilibrată a acestei instalații și asigurarea ventilării
fiecărei încăperi. Se recomandă verificarea tuturor unităților de
extracție pentru a se asigura că acestea nu pot fi blocate sub
niciun motiv.
Art. 40. — Se recomandă ca utilizarea substanțelor de
curățare și de dezinfectare a toaletelor să se facă în măsura în
care acestea nu distrug bacteriile care asigură procesele
aerobiotice care se produc în tancurile de colectare a apelor
uzate. Trebuie urmate recomandările producătorilor instalației de
tratare a apelor uzate în privința caracteristicilor și cantităților
substanțelor de curățare și de dezinfectare utilizate.
Art. 41. — Companiile de navigație care operează nave care
arborează pavilionul român trebuie:
a) să informeze comandantul, ofițerii și tot echipajul asupra
pericolelor pe care le prezintă gazele emise de instalațiile de ape
uzate dacă acestea pătrund în spațiile de lucru și în cele de
locuit;
b) să instituie la bordul acestor nave o procedură operațională
în baza căreia se realizează raportarea și înregistrarea verificărilor
efectuate și a lucrărilor de întreținere executate la sistemele de
ape uzate, precum și măsurile luate în cazurile în care sunt
sesizate la bord emanații de gaze urât mirositoare sau cu miros
de mucegai;
c) să instruiască personalul care execută la bordul navei
lucrări de întreținere sau de reparații la instalațiile de ape uzate
asupra pericolelor produse de gazele sărăcite de oxigen, toxice
ori inflamabile care se pot găsi în tancurile de colectare sau în
tubulatură și să ia măsurile necesare corespunzătoare pentru
lucrul în spații închise.
CAPITOLUL VIII
Facilități de recepție a apelor uzate în porturi
Art. 42. — (1) Descărcarea apelor uzate din navele cărora li
se aplică prevederile anexei IV revizuite la MARPOL 73/78 în
mare este interzisă, cu excepția următoarelor cazuri:
a) nava descarcă ape uzate după malaxare și dezinfectare,
folosind un sistem aprobat, în conformitate cu prevederile art. 6
alin. (1) lit. b), la o distanță mai mare de 3 mile marine de la
uscatul cel mai apropiat;
b) nava descarcă ape uzate, care nu sunt malaxate și
dezinfectate, la o distanță mai mare de 12 mile marine de la
uscatul cel mai apropiat, cu condiția ca, în niciun caz, apele
uzate depozitate în tancuri de colectare să nu fie descărcate
dintr-o dată, ci cu un debit moderat, cu nava în marș, cu o
viteză de cel puțin 4 noduri. În cazul navelor care arborează
pavilionul român, debitul de descărcare trebuie să fie aprobat de
ANR sau de o organizație recunoscută autorizată, iar în cazul
navelor care arborează pavilionul unui alt stat parte la anexa IV
revizuită la MARPOL 73/78, de Administrația statului pavilionului.

11

Aprobarea debitului de descărcare se face pe baza normelor
elaborate de Organizația Maritimă Internațională;
c) apele uzate ale navei sunt tratate într-o instalație care:
(i) îndeplinește cerințele de exploatare prevăzute la
art. 6 alin. (1) lit. a);
(ii) este corespunzător certificată de ANR sau de o
organizație recunoscută autorizată, în cazul navelor
care arborează pavilionul român, iar în cazul navelor
care arborează pavilionul unui alt stat parte la
anexa IV revizuită la MARPOL 73/78, de
Administrația statului pavilionului sau de o
organizație recunoscută autorizată de această
administrație;
(iii) rezultatele încercărilor instalației sunt înscrise în
Certificatul internațional de prevenire a poluării cu
ape uzate; și
(iv) efluentul nu lasă materii solide plutitoare vizibile pe
apa din jur și nici nu produce decolorarea acesteia.
(2) Prevederile alin. (1) nu se vor aplica în cazul în care
navele care arborează pavilionul român se află în apele unui stat
care a impus ca în apele aflate sub jurisdicția sa să fie
respectate alte cerințe, mai puțin riguroase decât cele prevăzute
în anexa IV revizuită la MARPOL 73/78, referitoare la
descărcarea în mare a apelor uzate.
(3) Când apele uzate sunt amestecate cu deșeuri sau cu
deșeuri de apă prevăzute în alte anexe la Convenția MARPOL
73/78, în mod suplimentar cerințelor din anexa IV revizuită la
MARPOL 73/78 trebuie îndeplinite și cerințele acelor anexe.
(4) În cazul în care se constată nerespectarea modalităților de
descărcare a apelor uzate în mare, inspectorii ANR vor lua
măsurile prevăzute de lege.
Art. 43. — (1) În toate porturile și terminalele din largul mării,
aflate sub jurisdicția României, în care acostează nave maritime
cărora li se aplică prevederile din anexa IV revizuită la MARPOL
73/78, administrațiile portuare respective au obligația să asigure
facilități de recepție a apelor uzate depozitate la bordul acestor nave.
(2) Preluarea apelor uzate trebuie să se facă cu mijloace
adecvate, care pot fi cuplate la racordurile standard de
descărcare cu care sunt dotate navele în conformitate cu
prevederile Regulii 10 din anexa IV revizuită la MARPOL 73/78,
și fără a provoca întârzieri excesive navelor.
Art. 44. — (1) Comandanții navelor care arborează pavilionul
român au obligația ca, în situațiile în care s-au aflat în porturile
unor state părți la anexa IV revizuită la MARPOL 73/78 și li s-au
pus la dispoziție instalații de recepție a apelor uzate care nu
corespundeau Regulii 12 din anexa IV revizuită la MARPOL
73/78, să informeze ANR.
(2) ANR va analiza sesizările primite în conformitate cu
prevederile alin. (1) și, dacă va considera că instalațiile de
recepție respective sunt neadecvate, va întocmi un raport
corespunzător, pe care îl va înainta la minister, iar acesta va
întocmi informarea care se va prezenta Organizației Maritime
Internaționale, în conformitate cu prevederile Regulii 12 paragraful 2
din anexa IV revizuită la MARPOL 73/78.
Art. 45. — În cazul în care la minister se primesc din partea
Organizației Maritime Internaționale sesizări prin care se
semnalează instalații de recepție a apelor uzate în porturile
românești ca fiind neadecvate, ministerul va analiza cazul și va
propune, împreună cu administrația portuară respectivă, măsurile
adecvate pentru conformarea cu prevederile Regulii 12 paragraful 1
din anexa IV revizuită la MARPOL 73/78.
Art. 46. — Dispozițiile cuprinse în prezentul capitol se
completează cu prevederile legale în vigoare.

12

MONITORUL OFICIAL AL ROMÂNIEI, PARTEA I, Nr. 567/30.VI.2006
Apendice

1)

Apendicele este reprodus în facsimil.

1)

MONITORUL OFICIAL AL ROMÂNIEI, PARTEA I, Nr. 567/30.VI.2006

13

14

MONITORUL OFICIAL AL ROMÂNIEI, PARTEA I, Nr. 567/30.VI.2006

MONITORUL OFICIAL AL ROMÂNIEI, PARTEA I, Nr. 567/30.VI.2006

15

16

MONITORUL OFICIAL AL ROMÂNIEI, PARTEA I, Nr. 567/30.VI.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 567/30.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117433]
ISSN 1453—4495

