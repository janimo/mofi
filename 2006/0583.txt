Anul 174 (XVIII) — Nr. 583

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 5 iulie 2006

SUMAR
Nr.

23.

Pagina
HOTĂRÂRI ALE CAMEREI DEPUTAȚILOR
— Hotărâre privind structura organizatorică a
serviciilor Camerei Deputaților..................................

DECIZII ALE CURȚII CONSTITUȚIONALE
Decizia nr. 486 din 8 iunie 2006 referitoare la excepția
de neconstituționalitate a dispozițiilor art. II
alin. (1) teza a doua, alin. (3) și (4) din Legea
nr. 219/2005 privind aprobarea Ordonanței de
urgență a Guvernului nr. 138/2000 pentru
modificarea și completarea Codului de procedură
civilă ...........................................................................
Decizia nr. 492 din 8 iunie 2006 referitoare la excepția
de neconstituționalitate a dispozițiilor art. 274 alin. 3
din Codul de procedură civilă..................................
Decizia nr. 518 din 20 iunie 2006 referitoare la excepția
de neconstituționalitate a dispozițiilor art. II din
Legea nr. 219/2005 privind aprobarea Ordonanței
de urgență a Guvernului nr. 138/2000 pentru
modificarea și completarea Codului de procedură
civilă ...........................................................................

835.

HOTĂRÂRI ALE GUVERNULUI ROMÂNIEI
— Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale

Nr.

Pagina
în domeniul public al județului Dâmbovița și în
administrarea Consiliului Județean Dâmbovița........

4–5

10

845.

— Hotărâre privind trecerea unor construcții aflate
în administrarea Ministerului Administrației și
Internelor din domeniul public al statului în
domeniul privat al acestuia ......................................

11

850.

2–3

— Hotărâre privind modificarea anexei nr. 43 la
Hotărârea Guvernului nr. 2.060/2004 pentru
aprobarea inventarelor bunurilor din domeniul
public al statului ........................................................

12

— Hotărâre privind modificarea Hotărârii Guvernului
nr. 145/2006 pentru aprobarea modului de
repartizare și de utilizare a sumelor prevăzute la
lit. c) și d) din anexa nr. 3/13/07a la Legea
bugetului de stat pe anul 2006 nr. 379/2005 ........

13

851.

5–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
142.
7–10

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind obiectivul Comunității Europene de
reducere a prevalenței anumitor serotipuri de
Salmonella la efectivele reproducătoare din specia
Gallus gallus...............................................................

13–16

2

MONITORUL OFICIAL AL ROMÂNIEI, PARTEA I, Nr. 583/5.VII.2006

HOTĂRÂRI

ALE

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind structura organizatorică a serviciilor Camerei Deputaților
În temeiul prevederilor art. 67 din Constituția României, republicată, precum și ale art. 31 alin. (1) lit. m) și ale
art. 85 din Regulamentul Camerei Deputaților, republicat în Monitorul Oficial al României, Partea I, nr. 35 din 16 ianuarie 2006,
cu modificările și completările ulterioare,
având în vedere avizul favorabil al Biroului permanent,
Camera Deputaților adoptă prezenta hotărâre.
Art. 1. — (1) Serviciile Camerei Deputaților asigură
condițiile organizatorice, de specialitate și materiale pentru
desfășurarea activității parlamentare.
(2) Structura organizatorică a serviciilor Camerei
Deputaților este prevăzută în anexa care face parte
integrantă din prezenta hotărâre.
(3) În cadrul compartimentelor prevăzute în anexă, prin
hotărâre a Biroului permanent al Camerei Deputaților, se
pot organiza, după caz, departamente, direcții generale,
direcții, servicii, birouri.
(4) Departamentele și direcțiile generale din cadrul
serviciilor Camerei Deputaților sunt conduse de șefi de
departamente și de directori generali.
Art. 2. — Numărul maxim de posturi pentru fiecare
compartiment din structura serviciilor Camerei Deputaților se
stabilește prin statul de funcții, care se aprobă de către
Biroul permanent, în condițiile legii.
Art. 3. — (1) Secretarul general al Camerei Deputaților
conduce întreaga activitate a serviciilor Camerei Deputaților
și răspunde de buna funcționare a acestora, sub autoritatea
și controlul Biroului permanent.
(2) Secretarul general conduce personalul care își
desfășoară activitatea la cabinetele membrilor Biroului
permanent, la Secretariatul pentru grupurile parlamentare și
la Secretariatul comisiilor parlamentare, sub aspectul
pregătirii profesionale și al respectării ordinii interioare în
cadrul serviciilor Camerei Deputaților.
Art. 4. — (1) Numirea și eliberarea din funcție a
personalului din cadrul serviciilor Camerei Deputaților,
prevăzute în Legea nr. 7/2006 privind statutul funcționarului
public parlamentar, se realizează prin ordin, de către
secretarul general, în condițiile legii.
(2) Numirea și eliberarea din funcția de șef de
departament și cea de director general se realizează prin
ordin, de către secretarul general, cu avizul conform al
Biroului permanent.
(3) Numirea și eliberarea din funcție a personalului
prevăzut la art. 3 alin. (2) se realizează prin ordin, de
către secretarul general, cu avizul conform, după caz, al:

a) fiecărui membru al Biroului permanent;
b) conducerii fiecărui grup parlamentar;
c) biroului fiecărei comisii parlamentare.
Art. 5. — Raporturilor dintre Camera Deputaților și
Institutul Român pentru Drepturile Omului le sunt aplicabile
dispozițiile Legii nr. 9/1991 privind înființarea Institutului
Român pentru Drepturile Omului.
Art. 6. — Regia Autonomă îMonitorul Oficial“ își
desfășoară activitatea sub autoritatea Camerei Deputaților,
secretarul general al acesteia exercitând atribuțiile
prevăzute de legislația în vigoare pentru ministerul de
resort.
Art. 7. — Serviciile Camerei Deputaților își desfășoară
activitatea pe baza regulamentului de organizare și
funcționare, aprobat de plenul Camerei Deputaților, cu
avizul prealabil al Biroului permanent.
Art. 8. — În urma evaluării posturilor și în raport cu
modificările intervenite în structura serviciilor Camerei
Deputaților prin efectul intrării în vigoare a prezentei
hotărâri, secretarul general va proceda la reîncadrarea
personalului existent, în limita numărului de posturi aprobat,
ținându-se seama de competența profesională reflectată în
rezultatele obținute până la data încadrării, precum și de
nivelul de pregătire al fiecăruia. În procedura de
reîncadrare a personalului existent se va avea în vedere și
consultarea superiorului ierarhic direct.
Art. 9. — Până la aprobarea de către plenul Camerei
Deputaților a Regulamentului de organizare și funcționare a
serviciilor Camerei Deputaților, secretarul general va stabili,
în termen de 15 zile de la data intrării în vigoare a
prezentei hotărâri, care dintre compartimentele prevăzute în
anexă urmează să exercite atribuțiile conferite, prin acte
anterioare ale Camerei Deputaților, pentru compartimentele
din actuala structură organizatorică.
Art. 10. — (1) Prezenta hotărâre intră în vigoare la data
de 5 iulie 2006.
(2) La aceeași dată se abrogă Hotărârea Camerei
Deputaților nr. 30 din 24 aprilie 2001, cu modificările și
completările ulterioare.

Această hotărâre a fost adoptată de Camera Deputaților în ședința din 5 iulie 2006, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

BOGDAN OLTEANU
București, 5 iulie 2006.
Nr. 23.

3

*) Anexa este reprodusă în facsimil.

ANEXĂ*)

MONITORUL OFICIAL AL ROMÂNIEI, PARTEA I, Nr. 583/5.VII.2006

4

MONITORUL OFICIAL AL ROMÂNIEI, PARTEA I, Nr. 583/5.VII.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 486
din 8 iunie 2006

referitoare la excepția de neconstituționalitate a dispozițiilor art. II alin. (1) teza a doua, alin. (3)
și (4) din Legea nr. 219/2005 privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. II alin. (1) teza a doua,
alin. (3) și (4) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
excepție ridicată de Cosma Letiția Popescu în Dosarul
nr. 27.308/2/2005 (nr. vechi 2.931/2005) al Curții de Apel
București — Secția a IV-a civilă.
La apelul nominal răspunde avocatul Vasile Lupu, pentru
autorul excepției, și avocatul Maria Constantin, pentru
partea Măriuca Emilia Radu.
Lipsesc celelalte părți, față de care procedura de citare
este legal îndeplinită.
Avocatul autorului excepției formulează o cerere
prealabilă prin care solicită să se rețină ca mijloc de probă
ordinul intern al conducerii administrative a Curții de Apel
București, care stabilește că instanțele de control judiciar
din circumscripția acestei instanțe, în ipoteza reformării în
căile de atac a soluțiilor pronunțate de instanțele inferioare,
au obligația de a înscrie într-o evidență anume constituită
caracterul imputabil ori neimputabil al hotărârii, după caz
schimbată, casată ori modificată, precum și numele
judecătorilor ce au făcut parte din complet. În acest sens
depune note scrise la dosar.
Avocatul părții Măriuca Emilia Radu apreciază ca fiind
inadmisibilă cererea prealabilă formulată de avocatul
autorului excepției.
Reprezentantul Ministerului Public solicită respingerea ca
inadmisibilă a cererii de administrare de probe, invocând în
acest sens art. 52 din Legea nr. 47/1992 privind
organizarea și funcționarea Curții Constituționale.
Curtea respinge cererea prealabilă formulată de avocatul
autorului excepției.
Cauza este în stare de judecată.
Având cuvântul pe fond, avocatul Vasile Lupu solicită
admiterea excepției de neconstituționalitate astfel cum a
fost formulată.
Avocatul Maria Constantin solicită respingerea excepției
de neconstituționalitate, arătând că soluția legislativă
consacrată prin reglementarea criticată a mai fost analizată
în numeroase rânduri de instanța de contencios
constituțional, prilejuri cu care a respins ca neîntemeiate
excepțiile cu un atare obiect.
Reprezentantul Ministerului Public, invocând jurisprudența
Curții Constituționale în materie, pune concluzii de
respingere a excepției de neconstituționalitate ca
neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 13 februarie 2006, pronunțată în
Dosarul nr. 27.308/2/2005 (nr. vechi 2.931/2005), Curtea de
Apel București — Secția a IV-a civilă a sesizat Curtea
Constituțională cu excepția de neconstituționalitate a
dispozițiilor art. II alin. (1) teza a doua, alin. (3) și (4) din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă. Excepția a fost
ridicată de Cosma Letiția Popescu cu ocazia soluționării
recursurilor formulate împotriva unei decizii civile pronunțate
de Curtea de Apel București — Secția a IX-a civilă și
pentru cauze privind proprietatea intelectuală.
În motivarea excepției de neconstituționalitate autorul
acesteia susține că reglementarea criticată contravine
prevederilor constituționale ale art. 21 alin. (3) teza întâi,
potrivit cărora părțile au dreptul la un proces echitabil, prin
acordarea competenței de soluționare atât a apelului, cât și
a recursului, aceleiași instanțe de judecată, astfel încât
părțile nu vor beneficia de un control judiciar real, exercitat
de către o instanță de judecată superioară. În acest sens
invocă și art. 6 paragraful 1 din Convenția pentru apărarea
drepturilor omului și a libertăților fundamentale, care
consacră dreptul la un proces echitabil.
Curtea de Apel București — Secția a IV-a civilă
apreciază că excepția de neconstituționalitate este
neîntemeiată. În acest sens arată că dispozițiile de lege
criticate reglementează o situație tranzitorie, determinată de
modificări legislative în ceea ce privește competența
materială a instanțelor, fiind în concordanță cu prevederile
constituționale care consacră dreptul la un proces echitabil.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că reglementarea criticată
nu contravine prevederilor constituționale invocate în
susținerea excepției. Mai mult, dispozițiile criticate sunt în
deplină concordanță cu art. 126 alin. (2) din Constituție,
potrivit cărora stabilirea competenței instanțelor
judecătorești, a procedurii de judecată și exercitarea căilor
de atac constituie atributul exclusiv al legiuitorului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit în cauză de
judecătorul-raportor, notele scrise depuse la dosar,
susținerile părților prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:

5

MONITORUL OFICIAL AL ROMÂNIEI, PARTEA I, Nr. 583/5.VII.2006
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II alin. (1) teza a doua, alin. (3) și (4) din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, lege publicată în
Monitorul Oficial al României, Partea I, nr. 609 din 14 iulie
2005.
Textul de lege criticat are următorul conținut:
— Art. II: î(1) Procesele în curs de judecată în primă
instanță la data schimbării competenței instanțelor legal
învestite, precum și căile de atac se judecă de instanțele
competente, potrivit legii. [...]
(3) Recursurile aflate pe rolul Înaltei Curți de Casație și
Justiție la data intrării în vigoare a prezentei legi și care, potrivit
prezentei legi, sunt de competența curților de apel se trimit la
curțile de apel.
(4) În cazurile prevăzute la alin. (1)—(3), trimiterea
dosarelor se va face, pe cale administrativă, instanțelor
devenite competente să le judece.“
Autorul excepției susține că acest text de lege
contravine prevederilor constituționale ale art. 21 alin. (3)
teza întâi privind accesul liber la justiție, precum și art. 6
paragraful 1 din Convenția pentru apărarea drepturilor
omului și a libertăților fundamentale, care consacră dreptul
la un proces echitabil.
Examinând critica autorului excepției, Curtea constată că
dispozițiile art. II din Legea nr. 219/2005 au mai fost
supuse controlului de constituționalitate prin raportare la
aceleași prevederi din Legea fundamentală invocate în
cauza de față și cu o motivare similară.
În acest sens este Decizia nr. 90 din 7 februarie 2006,
publicată în Monitorul Oficial al României, Partea I, nr. 193

din 1 martie 2006, și Decizia nr. 405 din 16 mai 2006,
publicată în Monitorul Oficial al României, Partea I, nr. 492
din 7 iunie 2006, prin care Curtea a statuat că dispozițiile
de lege criticate sunt constituționale.
Cu acele prilejuri, Curtea a reținut că, dincolo de
caracterul tranzitoriu al acestei reglementări, soluționarea
aparține unor complete cu o compunere diferită, iar părțile
beneficiază de toate drepturile și garanțiile procesuale
menite să le asigure dreptul la apărare, dreptul la un
proces echitabil și la soluționarea acestuia într-un termen
rezonabil.
Totodată, Curtea a constatat că dispozițiile legale ce fac
obiectul excepției nu aduc nici o atingere principiului
imparțialității instanțelor judecătorești, în contextul dreptului
la un proces echitabil prevăzut de art. 21 din Legea
fundamentală și de art. 6 din Convenția pentru apărarea
drepturilor omului și a libertăților fundamentale. Judecarea
recursului de către aceeași instanță care a soluționat
apelul, dar în complete diferite, nu constituie în sine o
prezumție a lipsei de imparțialitate a judecătorilor care se
pronunță asupra recursului. Cele două căi de atac —
apelul și recursul — sunt guvernate de reguli procedurale
distincte, menite să asigure realizarea dreptului la un
proces echitabil.
De altfel, reglementarea criticată a fost adoptată de
legiuitor în cadrul competenței sale constituționale, astfel
cum este consacrată prin art. 126 alin. (2) și art. 129 din
Constituție, potrivit cărora îCompetența instanțelor
judecătorești și procedura de judecată sunt prevăzute numai
prin lege“, iar îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii“.
Deoarece nu au intervenit elemente noi de natură să
determine schimbarea acestei jurisprudențe, atât soluțiile,
cât și motivarea acestor decizii își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (1) teza a doua, alin. (3) și (4) din Legea
nr. 219/2005 privind aprobarea Ordonanței de urgență a Guvernului nr. 138/2000 pentru modificarea și completarea
Codului de procedură civilă, excepție ridicată de Cosma Letiția Popescu în Dosarul nr. 27.308/2/2005 (nr. vechi
2.931/2005) al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 492
din 8 iunie 2006

referitoare la excepția de neconstituționalitate a dispozițiilor art. 274 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar

—
—
—
—
—

președinte
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Mihaela Cîrstea
Daniela Ramona Marițiu

—
—
—
—
—

judecător
judecător
judecător
procuror
magistrat-asistent

6

MONITORUL OFICIAL AL ROMÂNIEI, PARTEA I, Nr. 583/5.VII.2006

Pe rol se află soluționarea excepției de neconstituționalitate a dispozițiilor art. 274 alin. 3 din Codul de
procedură civilă, excepție ridicată de Costel Bălțoi în
Dosarul nr. 11.594/C/2005 al Tribunalului Timiș.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens face
referire la jurisprudența în materie a Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 27 februarie 2006, pronunțată în
Dosarul nr. 11.594/C/2005, Tribunalul Timiș a sesizat
Curtea Constituțională cu excepția de neconstituționalitate
a dispozițiilor art. 274 alin. 3 din Codul de procedură civilă.
Excepția a fost ridicată de Costel Bălțoi cu ocazia
soluționării recursului împotriva unei sentințe civile
pronunțate de Judecătoria Timișoara.
În motivarea excepției de neconstituționalitate autorii
acesteia susțin că dispozițiile de lege criticate vin în
contradicție cu prevederile art. 1 alin. (5), ale art. 16, 20,
44 și 136 din Constituție, deoarece se creează o
discriminare între două categorii de liber profesioniști, și
anume experții, pe de-o parte, și avocații, pe de altă parte.
Tribunalul Timișoara apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată. În acest sens arată că, aparent, textul
de lege criticat permite instanței să intervină în contractul
încheiat între avocat și clientul său și să micșoreze sau să
mărească onorariile avocaților, deoarece, în realitate,
contractul de asistență juridică dintre avocat și client este
respectat de instanță, iar clientul achită avocatului pe care
și-l alege onorariul cuvenit, astfel cum a fost stabilit în
contract. Partea care cade în pretenții însă nu poate fi
obligată să plătească adversarului din proces în întregime
onorariul stabilit prin contractul de asistență juridică, ci
numai acela stabilit de instanța judecătorească, în raport cu
complexitatea cauzei judiciare deduse judecății și cu
prestația efectivă a avocatului ales, pe această cale
asigurându-se egalitatea în fața legii a tuturor părților din
proces.
Avocatul Poporului apreciază că excepția de
neconstituționalitate este neîntemeiată. Arată că dispozițiile
de lege criticate nu contravin prevederilor art. 16 din
Constituție, deoarece normele supuse controlului de
constituționalitate se aplică în mod egal tuturor celor aflați
în situația prevăzută în ipoteza normei legale, fără nicio
discriminare pe criterii arbitrare. De asemenea, arată că nu
poate fi reținută nici critica potrivit căreia textul de lege
criticat contravine prevederilor art. 1 alin. (5), ale art. 44 și
136 din Constituție. În ceea ce privește invocarea
prevederilor art. 20 din Constituție, arată că acestea nu au
incidență în cauza dedusă controlului.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 274 alin. 3 din Codul de procedură civilă,
cu următorul cuprins: îJudecătorii au însă dreptul să
mărească sau să micșoreze onorariile avocaților, potrivit cu
cele prevăzute în tabloul onorariilor minimale, ori de câte ori vor
constata motivat că sunt nepotrivit de mici sau de mari, față de
valoarea pricinii sau munca îndeplinită de avocat.“
În susținerea neconstituționalității acestor dispoziții legale,
autorul excepției invocă încălcarea prevederilor
constituționale ale art. 1 alin. (5) referitoare la statul român,
art. 16 referitoare la egalitatea în drepturi, art. 20 referitoare
la tratatele internaționale privind drepturile omului, art. 24
referitoare la dreptul la apărare, art. 44 referitoare la dreptul
de proprietate privată și ale art. 136 referitoare la proprietate.
Examinând excepția de neconstituționalitate, Curtea
constată că, prin Decizia nr. 184 din 2 martie 2006,
publicată în Monitorul Oficial al României, Partea I, nr. 281
din 29 martie 2006, a statuat că dispozițiile art. 274 din
Codul de procedură civilă nu sunt contrare prevederilor
art. 24, 44 și 136 din Constituție.
De asemenea, prin Decizia nr. 401 din 14 iulie 2005,
publicată în Monitorul Oficial al României, Partea I, nr. 848
din 20 septembrie 2005, Curtea Constituțională a reținut că
prerogativa instanței de a cenzura, cu prilejul stabilirii
cheltuielilor de judecată, cuantumul onorariului avocațial
convenit, prin prisma proporționalității sale cu amplitudinea
și complexitatea activității depuse, este cu atât mai
necesară cu cât respectivul onorariu, convertit în cheltuieli
de judecată, urmează a fi suportat de partea potrivnică,
dacă a căzut în pretenții, ceea ce presupune în mod
necesar ca acesta să-i fie opozabil. Or, opozabilitatea sa
față de partea potrivnică, care este terț în raport cu
convenția de prestare a serviciilor avocațiale, este
consecința însușirii sale de instanță prin hotărârea
judecătorească prin al cărei efect creanța dobândește
caracter cert, lichid și exigibil.
În sensul celor arătate este și jurisprudența Curții
Europene a Drepturilor Omului, care, învestită fiind cu
soluționarea pretențiilor la rambursarea cheltuielilor de
judecată, în care sunt cuprinse și onorariile avocațiale, a
statuat că acestea urmează a fi recuperate numai în
măsura în care constituie cheltuieli necesare care au fost
în mod real făcute în limita unui cuantum rezonabil.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.
Față de invocarea dispozițiilor art. 20 din Constituție,
Curtea observă că autorul excepției de neconstituționalitate
nu a indicat prevederile internaționale considerate a fi
încălcate de dispozițiile art. 274 alin. 3 din Codul de
procedură civilă, astfel că nu poate fi reținută nici această
critică de neconstituționalitate.
În ceea ce privește critica potrivit căreia se creează o
discriminare între două categorii de liber profesioniști, și
anume experții, pe de-o parte, și avocații, pe de altă parte,
Curtea constată că nici aceasta nu poate fi reținută. Astfel,
instanța de contencios constituțional constată că, potrivit
art. 201 din Codul de procedură civilă, când pentru
lămurirea unor împrejurări de fapt instanța consideră
necesar să cunoască părerea unor specialiști, va numi, la
cererea părților ori din oficiu, unul sau trei experți. Potrivit
art. 17 din Ordonanța Guvernului nr. 2/2000 privind
organizarea activității de expertiză tehnică judiciară și
extrajudiciară, organul îndreptățit să dispună efectuarea
expertizei tehnice judiciare numește expertul sau, după caz,
specialistul, fixează onorariul provizoriu și avansul pentru
cheltuielile de deplasare, atunci când este cazul. Curtea
observă că în cazul experților organul care numește
expertul este chiar instanța de judecată, care fixează și

MONITORUL OFICIAL AL ROMÂNIEI, PARTEA I, Nr. 583/5.VII.2006
onorariul provizoriu al expertului, iar în cazul muncii
prestate de avocat, cei care stabilesc onorariul acestuia
sunt partea și avocatul respectiv, prin înțelegere. Astfel,
Curtea reține că situațiile respective sunt diferite,
tratamentul diferit aplicat fiind justificat, iar faptul că
judecătorii au dreptul să mărească sau să micșoreze

7

onorariile avocaților, potrivit cu cele prevăzute în tabloul
onorariilor minimale, ori de câte ori vor constata motivat că
sunt nepotrivit de mici sau de mari, față de valoarea
pricinii ori munca îndeplinită de avocat, nu contravine
dispozițiilor art. 16 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 274 alin. 3 din Codul de procedură civilă, excepție
ridicată de Costel Bălțoi în Dosarul nr. 11.594/C/2005 al Tribunalului Timiș.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 518
din 20 iunie 2006

referitoare la excepția de neconstituționalitate a dispozițiilor art. II din Legea nr. 219/2005
privind aprobarea Ordonanței de urgență a Guvernului nr. 138/2000 pentru modificarea
și completarea Codului de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Mihaela Cîrstea
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate a dispozițiilor art. II din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Silviu Dinescu, Paul
Dimitriu, Aneta Dimitriu, Elena Gâță, Cătălin Gâță, Rodica
Dimancescu
și
Virginia
Munteanu
în
Dosarul
nr. 28.816/2/2005 (3.170/civ/2005) al Curții de Apel
București — Secția a VII-a civilă și pentru cauze privind
conflicte de muncă și asigurări sociale, de Codrat Adrian
Zană
și
Doina
Maria
Chirvase
în
dosarele
nr. 29.008/2/2005 (3.206/civ/2005) și nr. 3.614/civ/2005
(31.086/2/2005) ale aceleiași instanțe, de Mihail Tănăsescu
și Gabriela Georgeta Magdalena Chirculescu în Dosarul
nr. 3.791/2005 (33.982/2/2005) al Curții de Apel București —
Secția a III-a civilă și pentru cauze cu minori și familie, de
Ionel Balica și Emilia Flocea în Dosarul nr. 3.240/2005 al
aceleiași instanțe, de Radu Portocală și Andre Esmeralda
Portocală în Dosarul nr. 14.525/1/2003 al Curții de Apel
București — Secția a IV-a civilă și de Alexandru Chiș în
Dosarul nr. 28.337/2/2005 al aceleiași instanțe.
La apelul nominal se prezintă, personal, partea Maria
Niculescu și partea Viorel Dragomir, personal și asistată de
avocat Elena Calistru.
De asemenea, se prezintă partea Dorothea Christina
Schally, reprezentată de avocat Valeriu Stoica, partea Radu

Dimitrie Dobrescu, reprezentată de avocat Dan Gheorghe
Crăciuneanu, precum și părțile Mihaela Cristina Pătrașcu și
Alexandra Dragomir, reprezentate de avocat Elena Calistru.
Lipsesc celelalte părți, față de care procedura de citare
este legal îndeplinită.
Magistratul-asistent referă asupra cererilor depuse la
dosar, prin care autorii excepției, Silviu Dinescu și Paul
Dimitriu, au solicitat acordarea unui nou termen de judecată
în vederea angajării unui apărător.
Avocatul Valeriu Stoica se opune acordării unui nou
termen, considerând că aceasta reprezintă un abuz
procesual, întrucât dispozițiile de lege criticate au mai făcut
obiect al controlului de constituționalitate, prilejuri cu care
Curtea a statuat că acestea nu contravin prevederilor Legii
fundamentale.
Celelalte părți prezente lasă la aprecierea Curții
Constituționale acordarea unui nou termen de judecată.
Reprezentantul Ministerului Public nu este de acord cu
acordarea unui nou termen.
Curtea respinge cererile formulate.
Curtea, din oficiu, pune în discuție problema conexării
dosarelor nr. 418D/2006, nr. 419D/2006, nr. 421D/2006,
nr. 434D/2006, nr. 496D/2006, nr. 542D/2006 și
nr. 661D/2006.
Părțile prezente și reprezentantul Ministerului Public sunt
de acord cu conexarea cauzelor.
Curtea, în temeiul art. 53 alin. (5) din Legea
nr. 47/1992, dispune conexarea dosarelor nr. 419D/2006,
nr. 421D/2006, nr. 434D/2006, nr. 496D/2006,
nr. 542D/2006 și nr. 661D/2006 la Dosarul nr. 418D/2006,
care este primul înregistrat.
Cauza este în stare de judecată.
Avocatul Valeriu Stoica, invocând jurisprudența în
materie a Curții Constituționale, solicită respingerea
excepției de neconstituționalitate. Depune, în acest sens,
note scrise la dosar.

8

MONITORUL OFICIAL AL ROMÂNIEI, PARTEA I, Nr. 583/5.VII.2006

Avocatul Dan Gheorghe Crăciuneanu, considerând că
reglementarea criticată este constituțională, solicită
respingerea excepției de neconstituționalitate.
Invocând
jurisprudența
în
materie
a
Curții
Constituționale, avocatul Elena Calistru solicită, de
asemenea, respingerea excepției de neconstituționalitate.
Partea Maria Niculescu apreciază că dispozițiile de lege
criticate sunt constituționale, motiv pentru care solicită
respingerea excepției de neconstituționalitate formulate.
Reprezentantul
Ministerului
Public,
invocând
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarelor, constată
următoarele:
Prin Încheierea din 15 februarie 2006, pronunțată în
Dosarul nr. 28.816/2/2005 (3.170/civ/2005) de Curtea de
Apel București — Secția a VII-a civilă și pentru cauze
privind conflicte de muncă și asigurări sociale, Curtea
Constituțională a fost sesizată cu excepția de
neconstituționalitate a dispozițiilor art. II din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă. Excepția a fost ridicată de
Silviu Dinescu, Paul Dimitriu, Aneta Dimitriu, Elena Gâță,
Cătălin Gâță, Rodica Dimancescu și Virginia Munteanu cu
ocazia soluționării recursurilor formulate împotriva unei
decizii civile pronunțate de Curtea de Apel București —
Secția a III-a civilă și pentru cauze cu minori și de familie,
având ca obiect constatarea nulității unor contracte de
vânzare-cumpărare.
Prin Încheierea din 18 ianuarie 2006, pronunțată în
Dosarul nr. 29.008/2/2005 (3.206/civ/2005) și Încheierea din
28 februarie 2006, pronunțată în Dosarul nr. 3.614/civ/2005
(31.086/2/2005) de Curtea de Apel București — Secția
a VII-a civilă și pentru cauze privind conflicte de muncă și
asigurări sociale, Curtea Constituțională a fost sesizată cu
excepția de neconstituționalitate a dispozițiilor art. II
alin. (1), (3) și (4) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă.
Excepția a fost ridicată de Codrat Adrian Zană și Doina
Maria Chirvase cu ocazia soluționării recursurilor formulate
împotriva unor decizii civile.
Prin Încheierea din 16 februarie 2006, pronunțată în
Dosarul nr. 3.791/2005 (33.982/2/2005) de Curtea de Apel
București — Secția a III-a civilă și pentru cauze cu minori
și familie și Încheierea din 17 martie 2006, pronunțată în
Dosarul nr. 3.240/2005 de aceeași instanță, Curtea
Constituțională a fost sesizată cu excepția de
neconstituționalitate a dispozițiilor art. II din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă. Excepția a fost ridicată de
Mihail Tănăsescu, Gabriela Georgeta Magdalena
Chirculescu, Ionel Balica și Emilia Flocea cu ocazia
soluționării recursurilor formulate împotriva unor decizii
civile.
Prin Încheierea din 17 martie 2006, pronunțată în
Dosarul nr. 14.525/1/2003 de Curtea de Apel București —
Secția a IV-a civilă, Curtea Constituțională a fost sesizată
cu excepția de neconstituționalitate a dispozițiilor art. II
alin. (3) și (4) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă.
Excepția a fost ridicată de Radu Portocală și Andre
Esmeralda Portocală cu ocazia soluționării unui recurs civil
având ca obiect o acțiune în revendicare.
Prin Încheierea din 22 martie 2006, pronunțată în
Dosarul nr. 28.337/2/2005 de Curtea de Apel București —
Secția a IV-a civilă, Curtea Constituțională a fost sesizată

cu excepția de neconstituționalitate a dispozițiilor art. II
din Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă. Excepția a fost
ridicată de Alexandru Chiș cu ocazia soluționării unui
recurs formulat împotriva unei decizii civile.
În motivarea excepției de neconstituționalitate autorii
acesteia susțin că reglementarea criticată contravine atât
prevederilor constituționale ale art. 15 alin. (2), art. 16
alin. (1), ale art. 20, ale art. 21 alin. (1)—(3), ale art. 24,
53, ale art. 115 alin. (4), (5) și (6), ale art. 124 alin. (2),
ale art. 127 și 129 din Constituție, cât și dispozițiilor art. 6
paragraful 1 și art. 14 din Convenția pentru apărarea
drepturilor omului și a libertăților fundamentale. În acest
sens arată că, potrivit art. II alin. (4) din Legea
nr. 219/2005, pentru procesele aflate în curs de derulare
se aplică noile dispoziții procedurale referitoare la
competența instanțelor de judecată, ceea ce presupune nu
numai tergiversarea judecății, ci și încălcarea principiului
neretroactivității legii. De asemenea, apreciază că este
încălcat principiul egalității în fața legii și accesul liber la
justiție, de vreme ce părțile din cauzele care vor fi trimise
pe cale administrativă la aceleași instanțe de judecată ce
au pronunțat hotărârea supusă unei căi de atac (în speță,
recursul), nu vor beneficia de un control judiciar real,
exercitat de către o instanță de judecată superioară, în
condițiile în care imparțialitatea, parte esențială a unui
adevărat act de justiție, este grav lezată prin soluționarea
căii de atac de către aceeași instanță de judecată care a
pronunțat hotărârea supusă căii de atac. Totodată,
apreciază că dispozițiile de lege criticate îi lezează și
dreptul la apărare, prin privarea sa de posibilitatea
exercitării unui grad de jurisdicție, ceea ce, în opinia
autorului excepției, contravine art. 53 din Constituție,
întrucât dreptul de a exercita calea de atac a recursului
este evident și nejustificat restrâns.
În ceea ce privește susținerea potrivit căreia textele de
lege criticate ar aduce atingere prevederilor constituționale
ale art. 115 alin. (4), (5) și (6), arată că Legea
nr. 219/2005 a fost adoptată după mai bine de 4 ani de la
adoptarea Ordonanței de urgență a Guvernului
nr. 138/2000, când presupusa situație extraordinară de la
data intrării în vigoare a ordonanței a încetat să mai
existe. De altfel, apreciază că Ordonanța de urgență a
Guvernului nr. 138/2000 nu conține nici o motivare sau
măcar o indicare a situației extraordinare care să justifice
adoptarea ei, fiind, prin urmare, ea însăși neconstituțională,
iar în ceea ce privește Legea nr. 219/2005, arată că din
cuprinsul acesteia nu rezultă dacă a fost adoptată cu votul
majorității membrilor fiecărei Camere, conform cerințelor
art. 115 alin. (5) teza finală din Constituție.
De asemenea, arată că prin art. II din Legea
nr. 219/2005 se introduce un factor puternic de
discriminare și de parțialitate în actul de justiție, prin
schimbarea intempestivă a competenței instanțelor de
judecată și încălcarea principiului judiciar ierarhic.
Curtea de Apel București — Secția a VII-a civilă și
pentru cauze privind conflicte de muncă și asigurări
sociale, în două cauze, apreciază că excepția de
neconstituționalitate este neîntemeiată. În acest sens arată
că reglementarea criticată nu contravine prevederilor
constituționale ale art. 21, întrucât soluționarea recursului
aparține unor complete cu o compunere diferită, iar părțile
beneficiază de toate drepturile și garanțiile procesuale
menite să le asigure dreptul la un proces echitabil și la
soluționarea acestuia într-un termen rezonabil.
Curtea de Apel București — Secția a VII-a civilă și
pentru cauze privind conflicte de muncă și asigurări
sociale consideră însă, într-o altă cauză, că excepția de
neconstituționalitate este întemeiată. În acest sens arată
că dispozițiile de lege criticate contravin prevederilor
constituționale ale art. 15 alin. (2) care consacră
neretroactivitatea legii, conducând totodată și la

MONITORUL OFICIAL AL ROMÂNIEI, PARTEA I, Nr. 583/5.VII.2006
tergiversarea judecății cauzei. Instanța apreciază că se
încalcă, de asemenea, și principiile egalității în fața legii și
accesului liber la justiție, deoarece părțile nu beneficiază de
un control judiciar real exercitat de o instanță de judecată
superioară. Imparțialitatea, parte esențială a unui adevărat
act de justiție, este grav lezată prin soluționarea căii de
atac de aceeași instanță de judecată care a pronunțat
hotărârea supusă căii de atac, ceea ce contravine art. 6
din Convenția pentru apărarea drepturilor omului și a
libertăților fundamentale. De asemenea, consideră că
dispozițiile de lege criticate lezează dreptul la apărare prin
privarea de posibilitatea exercitării unui grad de jurisdicție,
ceea ce contravine și art. 53 alin. (2) din Constituție,
întrucât dreptul de a exercita calea de atac a recursului
este evident și nejustificat restrâns.
În final, instanța apreciază că sunt încălcate și
prevederile art. 126 alin. (1) din Constituție, care prevăd că
justiția se realizează prin Înalta Curte de Casație și Justiție
și prin celelalte instanțe judecătorești stabilite de lege.
Curtea de Apel București — Secția a III-a civilă și pentru
cauze cu minori și familie apreciază că excepția de
neconstituționalitate este neîntemeiată. În acest sens,
invocând și jurisprudența Curții Constituționale în materie,
arată că legiuitorul este suveran în stabilirea și adoptarea
regulilor de procedură. De altfel, reglementarea dedusă
controlului are caracter tranzitoriu și, ca atare, nu aduce
niciun fel de atingere dreptului părții la un recurs efectiv.
Curtea de Apel București — Secția a IV-a civilă
apreciază că dispozițiile de lege criticate sunt
constituționale, întrucât părțile beneficiază de toate drepturile
și garanțiile procesuale.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul, invocând jurisprudența în materie a Curții
Constituționale, apreciază că excepția de neconstituționalitate este neîntemeiată.
Avocatul Poporului consideră că reglementarea criticată
este constituțională, sens în care invocă Decizia Curții
Constituționale nr. 90/2006.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite în
cauză de judecătorul-raportor, notele scrise depuse la
dosar, susținerile părților prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II din Legea nr. 219/2005 privind aprobarea

9

Ordonanței de urgență a Guvernului nr. 138/2000 pentru
modificarea și completarea Codului de procedură civilă,
lege publicată în Monitorul Oficial al României, Partea I,
nr. 609 din 14 iulie 2005.
Dispozițiile de lege criticate au următorul conținut:
Art. II: î(1) Procesele în curs de judecată în primă instanță
la data schimbării competenței instanțelor legal învestite,
precum și căile de atac se judecă de instanțele competente,
potrivit legii.
(2) Apelurile aflate pe rolul curților de apel la data intrării în
vigoare a prezentei legi și care, potrivit prezentei legi, sunt de
competența tribunalului se trimit la tribunale.
(3) Recursurile aflate pe rolul Înaltei Curți de Casație și
Justiție la data intrării în vigoare a prezentei legi și care, potrivit
prezentei legi, sunt de competența curților de apel se trimit la
curțile de apel.
(4) În cazurile prevăzute la alin. (1)—(3), trimiterea
dosarelor se va face, pe cale administrativă, instanțelor
devenite competente să le judece.“
Autorii excepției susțin că dispozițiile de lege criticate
contravin prevederilor constituționale ale art. 1 alin. (3) și
(5), referitoare la statul de drept și la supremația
Constituției și a legilor, ale art. 15 alin. (2) privind
neretroactivitatea legii, ale art. 16 alin. (1) care consacră
egalitatea cetățenilor în fața legii, ale art. 20 referitoare la
tratatele internaționale privind drepturile omului, ale art. 21
alin. (1), (2) și (3), referitoare la accesul liber la justiție,
ale art. 24 privind dreptul la apărare, ale art. 53 privind
restrângerea exercițiului unor drepturi sau al unor libertăți,
ale art. 115 alin. (4), (5) și (6) privind delegarea legislativă,
ale art. 124 alin. (2) referitoare la înfăptuirea justiției, ale
art. 127 care consacră caracterul public al dezbaterilor și
ale art. 129 privind folosirea căilor de atac.
De asemenea, apreciază că reglementarea criticată
contravine și dispozițiilor art. 6 paragraful 1 și ale art. 14
din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că dispozițiile art. II din Legea nr. 219/2005 au
mai fost supuse controlului de constituționalitate prin
raportare la aceleași prevederi constituționale ca și în
cauza de față. Astfel, prin Decizia nr. 90 din 7 februarie
2006, publicată în Monitorul Oficial al României, Partea I,
nr. 193 din 1 martie 2006, și prin Decizia nr. 405 din
16 mai 2006, publicată în Monitorul Oficial al României,
Partea I, nr. 492 din 7 iunie 2006, Curtea a statuat că
dispozițiile de lege criticate sunt constituționale.
Deoarece nu au intervenit elemente noi, de natură să
impună schimbarea acestei jurisprudențe, atât soluțiile, cât
și motivarea acestor decizii își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Silviu Dinescu, Paul Dimitriu, Aneta Dimitriu, Elena Gâță, Cătălin Gâță, Rodica Dimancescu și Virginia

10

MONITORUL OFICIAL AL ROMÂNIEI, PARTEA I, Nr. 583/5.VII.2006

Munteanu în Dosarul nr. 28.816/2/2005 (3.170/civ/2005) al Curții de Apel București — Secția a VII-a civilă și pentru
cauze privind conflicte de muncă și asigurări sociale, de Codrat Adrian Zană și Doina Maria Chirvase în dosarele
nr. 29.008/2/2005 (3.206/civ/2005) și nr. 3.614/civ/2005 (31.086/2/2005) ale aceleiași instanțe, de Mihail Tănăsescu și
Gabriela Georgeta Magdalena Chirculescu în Dosarul nr. 3.791/2005 (33.982/2/2005) al Curții de Apel București — Secția
a III-a civilă și pentru cauze cu minori și familie, de Ionel Balica și Emilia Flocea în Dosarul nr. 3.240/2005 al aceleiași
instanțe, de Radu Portocală și Andre Esmeralda Portocală în Dosarul nr. 14.525/1/2003 al Curții de Apel București —
Secția a IV-a civilă și de Alexandru Chiș în Dosarul nr. 28.337/2/2005 al aceleiași instanțe.
Definitivă și general obligatorie.
Pronunțată în ședința publică din data de 20 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul public al statului și din administrarea
Ministerului Apărării Naționale în domeniul public al județului Dâmbovița și în administrarea
Consiliului Județean Dâmbovița
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, având datele de identificare prevăzute în anexa
care face parte integrantă din prezenta hotărâre, din
domeniul public al statului și din administrarea Ministerului
Apărării Naționale în domeniul public al județului Dâmbovița
și în administrarea Consiliului Județean Dâmbovița.
Art. 2. — Ministerul Apărării Naționale își menține
dreptul de acces permanent și necondiționat pentru tehnica
și personalul care deservesc sistemul de comunicații RTP

STAR, precum și folosința gratuită a spațiilor din două
pavilioane în care se află aparatura specifică, a racordurilor
la rețeaua electrică, de apă, canalizare și încălzire, pe
toată durata de existență a acestui sistem.
Art. 3. — Predarea-preluarea părții din imobil transmise
potrivit art. 1 se face pe bază de protocol încheiat între
părțile interesate, în termen de 60 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 835.
ANEXĂ
DATELE DE IDENTIFICARE

a unei părți dintr-un imobil care se transmite din domeniul public al statului și din administrarea
Ministerului Apărării Naționale în domeniul public al județului Dâmbovița și în administrarea
Consiliului Județean Dâmbovița
Locul unde este
situat imobilul
care se transmite

Satul Ghirdoveni,
comuna
I. L. Caragiale,
județul Dâmbovița

Persoana juridică
de la care se
transmite imobilul

Persoana juridică
la care se
transmite imobilul

Statul român,
Județul Dâmbovița,
Ministerul Apărării Consiliul Județean
Naționale
Dâmbovița

Codul de clasificare
din inventarul bunurilor
aflate în administrarea
Ministerului Apărării
Naționale, care
alcătuiesc domeniul
public al statului

—
—
—
nr.

parțial
imobil 334
cod. 8.29.09
M.F. 103.740

Caracteristicile tehnice
ale imobilului

— suprafața construită = 17.483 m2
— suprafața desfășurată = 18.108 m2
— suprafața totală a terenului =
983.700 m2 (98,3700 ha)

11

MONITORUL OFICIAL AL ROMÂNIEI, PARTEA I, Nr. 583/5.VII.2006
GUVERNUL ROMÂNIEI

HOTĂRÂRE
privind trecerea unor construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a unor construcții
aflate în administrarea Ministerului Administrației și
Internelor, situate în municipiul București, identificate
potrivit anexei care face parte integrantă din prezenta
hotărâre.

Art. 2. — Trecerea în domeniul privat al statului a
construcțiilor prevăzute la art. 1 se face în vederea
scoaterii din funcțiune și casării acestora.
Art. 3. — După scoaterea din funcțiune și casarea
construcției, Ministerul Administrației și Internelor își va
actualiza în mod corespunzător datele din evidența
cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 845.
ANEXĂ
DATELE DE IDENTIFICARE

a construcțiilor aflate în administrarea Ministerului Administrației și Internelor, care trec
din domeniul public al statului în domeniul privat al acestuia
Nr.
crt.

Adresa construcțiilor

Persoana juridică
în a cărei administrare
se află construcțiile

Caracteristicile construcțiilor care trec
în domeniul privat al statului

1. Municipiul București,
bd. Pache Protopopescu
nr. 80, sectorul 2
(fost bd. Tolbuchin
nr. 90—96)
2. Municipiul București,
șos. Vitan-Bârzești
nr. 24—26, sectorul 4
(fostă Șos. Olteniței
nr. 221—223)

Ministerul Administrației
și Internelor

WC exterior — pavilion 06
— suprafață construită = 8,4 m2
— valoarea contabilă = 1.320 lei

Ministerul Administrației
și Internelor

3. Municipiul București,
Calea 13 Septembrie
nr. 135, sectorul 5
4. Municipiul București,
șos. Gării Cățelu nr. 57,
sectorul 3
(Pantelimon II)

Ministerul Administrației
și Internelor

Baracă metalică depozit—pavilion 05
— suprafață construită = 495 m2
— valoarea contabilă = 145.620 lei
Baracă metalică depozit—pavilion 10
— suprafață construită = 10 m2
— valoarea contabilă = 29.520 lei
Construcție depozit—pavilion 11
— suprafață construită = 18 m2
— valoarea contabilă = 38.645 lei
Baracă metalică depozit—pavilion 07
— suprafață construită = 24 m2
— valoarea contabilă = 66 lei
Construcție metalică tribună—pavilion 07
— suprafață construită = 40 m2
— valoarea contabilă = 10.332 lei

Ministerul Administrației
și Internelor

Numărul
de înregistrare
la M.F.P.

102.357
(parțial)

102.360
(parțial)

102.368
(parțial)
102.366
(parțial)

12

MONITORUL OFICIAL AL ROMÂNIEI, PARTEA I, Nr. 583/5.VII.2006
GUVERNUL ROMÂNIEI

HOTĂRÂRE
privind modificarea anexei nr. 43 la Hotărârea Guvernului nr. 2.060/2004
pentru aprobarea inventarelor bunurilor din domeniul public al statului
În temeiul art. 108 din Constituția României, republicată, și al art. 20 din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Datele de identificare ale bunului imobil
aparținând domeniului public al statului, înregistrat la poziția
M.F. 144476 din anexa nr. 43 la Hotărârea Guvernului
nr. 2.060/2004 pentru aprobarea inventarelor bunurilor din

domeniul public al statului, publicată în Monitorul Oficial al
României, Partea I, nr. 1.129 din 30 noiembrie 2004, cu
modificările și completările ulterioare, se modifică conform
anexei la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Directorul Serviciului de Telecomunicații Speciale,
Marcel Opriș
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 850.
ANEXĂ*)
(Anexa nr. 43 la Hotărârea Guvernului nr. 2.060/2004)

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 583/5.VII.2006

13

GUVERNUL ROMÂNIEI

HOTĂRÂRE
privind modificarea Hotărârii Guvernului nr. 145/2006 pentru aprobarea modului de repartizare
și de utilizare a sumelor prevăzute la lit. c) și d) din anexa nr. 3/13/07a la Legea bugetului de stat
pe anul 2006 nr. 379/2005
Având în vedere prevederile Hotărârii Guvernului nr. 510/2006 privind suplimentarea bugetului Secretariatului
General al Guvernului din Fondul de rezervă bugetară la dispoziția Guvernului, pentru Agenția pentru Strategii
Guvernamentale,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 145/2006
pentru aprobarea modului de repartizare și de utilizare a
sumelor prevăzute la lit. c) și d) din anexa nr. 3/13/07a la
Legea bugetului de stat pe anul 2006 nr. 379/2005,
publicată în Monitorul Oficial al României, Partea I, nr. 148
din 16 februarie 2006, se modifică după cum urmează:
1. Articolul 1 va avea următorul cuprins:
îArt. 1. — Se aprobă modul de repartizare și de
utilizare a sumei de 8.235 mii lei (RON) pentru realizarea
de către Agenția pentru Strategii Guvernamentale a
programelor, proiectelor și acțiunilor prevăzute la lit. c) și d)
din anexa nr. 3/13/07a la Legea bugetului de stat pe

anul 2006 nr. 379/2005, conform destinațiilor prevăzute în
anexa care face parte integrantă din prezenta hotărâre.“
2. Partea dispozitivă a anexei va avea următorul
cuprins:
îTotal general: 8.235 mii lei (RON), din care:
— 7.815 mii lei (RON) — proiecte pentru comunicare,
informare publică și promovarea imaginii și intereselor
românești peste hotare;
— 420 mii lei (RON) — finanțarea acțiunilor cu caracter
științific și social-cultural.
Suma de 8.235 mii lei (RON) se va utiliza pentru
finanțarea următoarelor proiecte și acțiuni:“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Radu Stroe
Președintele Agenției pentru Strategii Guvernamentale,
Alfred Bulai
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 851.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind obiectivul Comunității Europene
de reducere a prevalenței anumitor serotipuri de Salmonella la efectivele reproducătoare
din specia Gallus gallus
Văzând Referatul de aprobare nr. 24.161 din 13 iunie 2006 întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,

14

MONITORUL OFICIAL AL ROMÂNIEI, PARTEA I, Nr. 583/5.VII.2006
președintele Autorității Naționale Sanitare Veterinare și pentru Siguranța Alimentelor emite următorul ordin:

Art. 1. — Se aprobă Norma sanitară veterinară privind
obiectivul Comunității Europene de reducere a prevalenței
anumitor serotipuri de Salmonella la efectivele
reproducătoare din specia Gallus gallus, prevăzută în
anexa care face parte integrantă din prezentul ordin, în
scopul implementării Normei sanitare veterinare referitoare
la controlul privind Salmonella și alți agenți zoonotici
specificați ce se transmit prin alimente, aprobată prin
Ordinul președintelui Autorității Naționale Sanitare
Veterinare și pentru Siguranța Alimentelor nr. 23/2006.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — La data intrării în vigoare a prezentului ordin
se abrogă orice dispoziții contrare.
Art. 4. — Prezentul ordin transpune Regulamentul
Comisiei Europene 1003/2005/CE pentru implementarea
Regulamentului Comisiei 2160/2003/CE privind obiectivul
Comunității Europene de reducere a prevalenței anumitor
serotipuri de Salmonella la efectivele reproducătoare din
specia Gallus gallus, publicat în Jurnalul Oficial al
Comunităților Europene (JOCE) nr. L 170 din 1 iulie 2005,
p. 12.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
10 zile de la data publicării.

Președintele Autorității Naționale Sanitare Veterinare și pentru Siguranța Alimentelor,
Marian Avram
București, 21 iunie 2006.
Nr. 142.
ANEXĂ

NORMĂ SANITARĂ VETERINARĂ
privind obiectivul Comunității Europene de reducere a prevalenței anumitor serotipuri de Salmonella
la efectivele reproducătoare din specia Gallus gallus
Obiectivul Comunității Europene
Art. 1. — (1) Obiectivul Comunității Europene de
reducere a prevalenței serotipurilor Salmonella enteritidis,
Salmonella hadar, Salmonella infantis, Salmonella typhimurium
și Salmonella virchow la efectivele reproducătoare din
specia Gallus gallus constă în reducerea procentului maxim
de cazuri pozitive la efectivele de reproducție adulte
cuprinzând cel puțin 250 de păsări, la 1% sau mai puțin,
la 31 decembrie 2009.

(2) Schema de testare pentru verificarea atingerii
obiectivului Comunității Europene de reducere a prevalenței
serotipurilor Salmonella enteritidis, Salmonella hadar,
Salmonella infantis, Salmonella typhimurium și Salmonella
virchow la efectivele reproducătoare adulte din specia
Gallus gallus este prezentată în anexa la prezenta normă
sanitară veterinară.
Art. 2. — Anexa face parte integrantă din prezenta
normă sanitară veterinară.
ANEXĂ
la norma sanitară veterinară

SCHEMA DE TESTARE

pentru verificarea atingerii obiectivului Comunității Europene de reducere a prevalenței serotipurilor
Salmonella enteritidis, Salmonella hadar, Salmonella infantis, Salmonella typhimurium și Salmonella virchow
la efectivele reproducătoare adulte din specia Gallus gallus
1. Cadrul de prelevare a probelor
Vor fi prelevate probe de la toate efectivele
reproducătoare adulte din specia Gallus gallus numărând
cel puțin 250 de păsări.
2. Monitorizarea efectivelor reproducătoare
2.1. Locul, frecvența și statutul prelevării probelor
Conform acestui regulament, probele de la efectivele
reproducătoare trebuie prelevate la inițiativa operatorului și
ca parte a controalelor oficiale.
2.1.1. Prelevarea de probe la inițiativa operatorului
Prelevarea de probe va fi efectuată la fiecare două
săptămâni, la locul desemnat de către autoritatea
competentă, având următoarele două opțiuni posibile:
a) la incubator; sau
b) în exploatație.
Autoritatea competentă va implementa una dintre
opțiunile de mai sus pentru întreaga schemă de testare și

va stabili o astfel de procedură încât detectarea în timpul
prelevării de probe la inițiativa operatorului a serotipurilor
relevante de Salmonella la care se face referire în art. 1
alin. (1) să fie anunțată fără întârziere autorității competente
de către operator, persoana care prelevează probele sau
laboratorul care face analiza.
2.1.2. Prelevarea de probe pentru control oficial
Fără a aduce prejudicii reglementărilor prevăzute în
anexa nr. 2, partea C pct. 2 la Norma sanitară veterinară
referitoare la controlul privind Salmonella și alți agenți
zoonotici specificați ce se transmit prin alimente, aprobată
prin Ordinul președintelui Autorității Naționale Sanitare
Veterinare și pentru Siguranța Alimentelor nr. 23/2006,
care transpune în legislația națională Regulamentul
CE 2160/2003, prelevarea oficială de probe constă în:
2.1.2.1. Dacă prelevarea de probe la inițiativa
operatorului se desfășoară în incubator:

MONITORUL OFICIAL AL ROMÂNIEI, PARTEA I, Nr. 583/5.VII.2006
a) prelevare de rutină la incubator la fiecare
16 săptămâni, care cu acea ocazie va înlocui prelevarea
corespunzătoare la inițiativa operatorului;
b) prelevare de rutină în exploatație, de două ori în
timpul ciclului de producție, prima fiind în termen de
4 săptămâni de la intrarea în faza de ouat sau de la
mutarea în unitatea pentru ouat și a doua fiind către
sfârșitul fazei de ouat, nu mai devreme de 8 săptămâni
înainte de sfârșitul ciclului de producție;
c) prelevări de probe pentru confirmare în exploatație,
după detectarea de serotipuri relevante de Salmonella în
urma prelevării de probe din incubator.
2.1.2.2. Dacă prelevarea de probe la inițiativa
operatorului se desfășoară în exploatație, prelevarea de
rutină este efectuată de 3 ori în timpul ciclului de
producție:
a) în termen de 4 săptămâni de la intrarea în faza de
ouat sau de la mutarea în unitatea pentru ouat;
b) către sfârșitul fazei de ouat, nu mai devreme de
8 săptămâni înainte de sfârșitul ciclului de producție;
c) în perioada de producție, în orice moment suficient
de îndepărtat de prelevările de probe la care se face
referire la lit. a) și b).
2.2. Protocol de prelevare a probelor
2.2.1. Prelevarea probelor în incubator
Pentru fiecare efectiv reproducător, proba constă din
minimum o probă compusă din căptușelile vizibil prăfuite
ale sitelor de incubație, luată randomizat din 5 site de
incubație distincte sau din 5 locuri din incubator, pentru a
însuma o suprafață de cel puțin 1 m2. Dacă ouăle de
incubat ce provin de la un efectiv reproducător ocupă mai
mult de un incubator, atunci trebuie prelevată o astfel de
probă compusă din fiecare incubator.
În cazurile în care nu sunt utilizate site de incubație
căptușite, sunt prelevate câte 10 g de coji de ouă sparte
din 25 de site de incubație separate, se macină, se
amestecă și din amestec se formează o subprobă de 25 g.
Această procedură trebuie urmată atât la prelevarea de
probe la inițiativa operatorului, cât și la prelevarea oficială
de probe.
2.2.2. Prelevarea de probe în exploatație
2.2.2.1. Prelevarea de rutină de probe la inițiativa
operatorului
Prelevarea de probe se referă în principal la probe de
materii fecale și este orientată către detectarea unei
prevalențe de 1% în cadrul efectivului, cu o limită de
încredere de 95%. Pentru aceasta, probele trebuie să
cuprindă una dintre următoarele:
a) amestec de materii fecale alcătuit din probe separate
de materii fecale proaspete cântărind fiecare nu mai puțin
de 1 g, prelevate randomizat din diferite locuri din
adăpostul în care sunt ținute păsările, sau atunci când
păsările au acces liber în mai mult de o clădire a unei
anumite exploatații se ia câte un amestec de probe din
fiecare grup de clădiri din exploatația în care sunt ținute
păsările. Materiile fecale pot fi grupate pentru analiză în
minimum două probe compuse.
Numărul de locuri din care urmează să fie prelevate
probe separate de materii fecale pentru constituirea unei
probe compuse este următorul:
Numărul de păsări
ținute într-un adăpost

Numărul de probe de materii fecale
dintr-o clădire sau grup de clădiri
din exploatație

250—349
350—449
450—799
800—999
1.000 sau mai multe
b) 5 perechi de huse pentru cizme:

220
220
250
260
300

15

Husele pentru cizme trebuie să fie suficient de
absorbante pentru a prelua umiditatea. Pot fi folosite de
asemenea îșosete“ din tub de tifon.
Suprafața husei pentru cizmă este umectată utilizându-se
un diluant corespunzător, cum ar fi clorură de sodiu 0,8%,
peptonă 0,1% în apă sterilă deionizată sau apă sterilă.
Deplasarea trebuie făcută astfel încât să fie prelevate
probe reprezentative din toate părțile sectorului, incluzând
zonele cu așternut și cele cu grătare, dacă mersul pe
acestea este sigur. Toate țarcurile separate dintr-un
adăpost sunt incluse în acțiunea de prelevare de probe. La
terminarea prelevării de probe în sectorul ales husele
trebuie îndepărtate cu grijă de pe cizme, pentru a nu se
disloca materialul aderent.
Husele pentru cizme pot fi grupate pentru analiză în
minimum două probe compuse.
c) La efectivele reproducătoare ținute în cuști prelevarea
de probe se referă la amestecul natural de materii fecale
de pe benzile de evacuare, raclete sau din fose, în funcție
de tipul adăpostului. Sunt colectate două probe de cel
puțin 150 g pentru a fi testate individual;
(i) benzi de evacuare pentru dejecții de sub fiecare
rând de cuști, care funcționează în mod regulat
și sunt golite într-un sistem cu șurub fără sfârșit
sau conveier;
(ii) sistem cu fosă pentru dejecții, la care
deflectoarele de sub fiecare cușcă sunt răzuite
într-o fosă adâncă aflată sub adăpost;
(iii) sistem cu fosă pentru dejecții la adăposturile în
care cuștile sunt dispuse în trepte și materiile
fecale cad direct în fosă.
În mod normal există mai multe niveluri de cuști într-un
adăpost. Materiile fecale amestecate de la fiecare nivel
trebuie să fie reprezentate în proba globală. De la fiecare
efectiv trebuie luate două probe amestecate așa cum este
descris mai jos.
La sistemele cu benzi sau raclete acestea trebuie să
funcționeze în ziua prelevării probelor înainte de
desfășurarea operațiunii de prelevare.
La sistemele cu deflectoare și raclete sub fiecare cușcă
vor fi colectate materiile fecale rămase pe racletă după ce
a fost în funcțiune.
La sistemele cu cuștile în trepte, la care nu există
sistem cu benzi sau raclete, trebuie colectate materii fecale
amestecate din fosă.
Sistemele cu benzi pentru dejecții: va fi colectat material
fecal de la capetele de descărcare ale benzilor.
2.2.2.2. Prelevarea oficială de probe
a) Prelevarea de rutină se efectuează așa cum s-a
descris la pct. 2.2.2.1.
b) Prelevarea de probe pentru confirmare în exploatație,
după detectarea de serotipuri relevante de Salmonella în
urma prelevării de probe din incubator, se va desfășura
după cum urmează.
În plus față de prelevarea de probe descrisă la
pct. 2.2.2.1, prelevarea de probe poate include o probă de
la păsări luată la întâmplare din fiecare adăpost de păsări
din exploatație, în mod normal până în 5 păsări pe
adăpost, dacă autoritatea nu consideră necesar să fie
prelevate probe de la un număr mai mare de păsări.
Examinarea constă într-un test pentru evidențierea
prezenței în probă a agenților antimicrobieni sau a efectului
inhibitor al proliferării bacteriene. Rezultatele testului sunt
considerate nesatisfăcătoare dacă la oricare dintre păsări
s-a obținut un rezultat pozitiv.
În cazul în care nu sunt identificate serotipuri relevante
de Salmonella, dar există agenți antimicrobieni sau efecte
inhibitoare asupra proliferării bacteriene, trebuie să fie
repetată prelevarea de probe din efectiv până când nu mai
este detectat niciun efect inhibitor al proliferării bacteriene
sau efectivul reproducător este distrus. În acest din urmă
caz efectivul reproducător este considerat infectat, conform
obiectivului comunitar.

16

MONITORUL OFICIAL AL ROMÂNIEI, PARTEA I, Nr. 583/5.VII.2006

c) Cazuri suspecte
În cazuri excepționale în care autoritatea competentă
are motive de a suspecta rezultate fals negative la prima
prelevare oficială de probe din exploatație, poate fi
efectuată o a doua prelevare oficială de probe pentru
confirmare, compusă din materii fecale sau păsări, pentru a
detecta Salmonella în organe.
În cazuri excepționale în care autoritatea competentă
are motive de a suspecta rezultate fals pozitive în probele
prelevate în exploatație la inițiativa operatorului, poate fi
efectuată ulterior o prelevare oficială de probe.
3. Examinarea probelor
3.1. Pregătirea probelor
3.1.1. Căptușeala sitelor de incubație
a) se introduce într-un litru de apă peptonată
tamponată, care a fost preîncălzită la temperatura camerei,
și se amestecă cu grijă;
b) se continuă cultivarea probei utilizându-se metoda de
detectare descrisă la pct. 3.2.
3.1.2. Probe de huse pentru cizme
a) se despachetează cu grijă perechea de huse sau
îșosete“ pentru cizme, pentru a evita dislocarea materiilor
fecale aderente, și se introduc în 225 ml de apă peptonată
tamponată, care a fost preîncălzită la temperatura camerei;
b) atunci când 5 perechi de huse pentru cizme au fost
amestecate în două probe, se introduc 5 probe individuale
într-un minimum de 225 ml apă peptonată tamponată și se
asigură că toate probele sunt complet acoperite cu apă;
c) se amestecă pentru saturarea cu apă și se continuă
cultivarea probei utilizându-se metoda de detectare descrisă
la pct. 3.2.
3.1.3. Alte probe de materii fecale
a) în laborator fiecare probă sau probă compusă, după
caz, este pusă într-o cantitate cu greutatea egală de apă
peptonată tamponată și se amestecă ușor;
b) se lasă proba la înmuiat timp de 10—15 minute și
apoi se amestecă ușor;
c) imediat după amestecare se iau 50 g din amestec și
se adaugă apă peptonată tamponată preîncălzită la
temperatura camerei, până la 200 ml;
d) se continuă cultivarea probei utilizându-se metoda de
detectare descrisă la pct. 3.2.
3.2. Metoda de detectare
Trebuie folosită metoda recomandată de Laboratorul
Comunitar de Referință pentru Salmonella, din Bilthoven,
Olanda; metoda este o modificare a ISO 6579/2002, la

care este folosit un mediu semisolid (MSRV) ca unic
mediu selectiv de îmbogățire. Mediul semisolid trebuie
incubat la temperatura de 41,6 +/– 1șC x (24 +/– 3) ore.
În ceea ce privește probele de huse pentru cizme și
alte probe de materii fecale la care se fac referiri la
pct. 3.1, pentru cultivarea ulterioară, este posibil ca
bulioanele de îmbogățire de apă peptonată tamponată
incubate să fie grupate. Pentru aceasta ambele probe
trebuie incubate în apă peptonată tamponată, conform
procedurii normale. Se ia câte 1 ml de bulion incubat din
fiecare probă, se amestecă bine, apoi se iau 0,1 ml de
amestec și se inoculează plăcile MSRV prin metoda
obișnuită.
3.3. Serotipizarea
Trebuie tipizat cel puțin un izolat din fiecare probă
pozitivă, conform schemei Kaufmann-White.
4. Rezultate și raportare
Un efectiv reproducător este considerat pozitiv în scopul
verificării atingerii obiectivului Comunității Europene, dacă
au fost detectate serotipuri relevante de Salmonella, altele
decât tulpinile vaccinale în una sau mai multe probe de
materii fecale, sau dacă există o a doua confirmare oficială
în statul membru al Uniunii Europene, referitoare la probele
relevante de materii fecale sau organe de pasăre luate din
exploatație. Această prevedere nu se aplică în cazurile
excepționale de efective reproducătoare suspecte, la care
detectarea Salmonellei în exploatație, la inițiativa
operatorului, nu a fost confirmată de prelevarea oficială de
probe.
Trebuie ținut cont de rezultatele cumulative ale
prelevărilor de probe și testărilor efectivelor reproducătoare
la nivel de exploatație, adică fiecare efectiv reproducător va
fi numărat o singură dată, indiferent de numărul de
operațiuni de prelevare de probe și testare.
Efectivele reproducătoare pozitive trebuie numărate o
singură dată, indiferent de numărul de operațiuni de
prelevare de probe și testare.
Raportarea va include:
a) descrierea detaliată a opțiunilor implementate pentru
schema de prelevare și tipul de probe prelevate, după caz;
b) numărul de efective reproducătoare existent și al
celor testate;
c) rezultatele testării;
d) explicații asupra rezultatelor, în special privind
cazurile excepționale.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 583/5.VII.2006 conține 16 pagini.

Prețul: 1,15 lei

&JUYDGY|117594]
ISSN 1453—4495

