PARTEA

Anul 174 (XVIII) — Nr. 514

I

Miercuri, 14 iunie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

702.

— Hotărâre privind organizarea ediției a XVIII-a a
Festivalului Internațional îGeorge Enescu“..............

1–4

ACTE ALE CURȚII EUROPENE
A DREPTURILOR OMULUI
Hotărârea din 1 decembrie 2005, definitivă la 1 martie 2006,
în cauza Păduraru împotriva României...................

4–15

ACTE ALE COLEGIULUI FARMACIȘTILOR
DIN ROMÂNIA
1.

HOTĂRÂRI

— Decizie privind modificarea și completarea
Codului deontologic al farmacistului ........................

ALE

GUVERNULUI

16

ROMÂNIEI

GUVERNUL ROMÂNIEI

HOTĂRÂRE
privind organizarea ediției a XVIII-a a Festivalului Internațional îGeorge Enescu“
În temeiul art. 108 din Constituția României, republicată, și al art. 7 alin. (11) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă organizarea de către Ministerul
Culturii și Cultelor a Festivalului Internațional îGeorge
Enescu“, denumit în continuare festivalul, care include și
Concursul Internațional îGeorge Enescu“, denumit în
continuare concursul.
Art. 2. — Ediția a XVIII-a a festivalului, care include și
concursul, se va desfășura în luna septembrie 2007 în
municipiul București și în alte localități din România, sub
înaltul patronaj al Președintelui României.

Art. 3. — (1) În vederea realizării demersurilor și luării
măsurilor necesare pentru buna organizare și desfășurare
a festivalului și concursului se constituie o comisie de
coordonare cu caracter permanent.
(2) Comisia este condusă de ministrul culturii și cultelor
și este formată din câte un reprezentant al:
a) Ministerului Culturii și Cultelor;
b) Ministerului Finanțelor Publice;
c) Ministerului Administrației și Internelor;
d) Ministerului Transporturilor, Construcțiilor și Turismului;

2

MONITORUL OFICIAL AL ROMÂNIEI, PARTEA I, Nr. 514/14.VI.2006

e) Ministerului Afacerilor Externe;
f) Ministerului Educației și Cercetării;
g) ARTEXIM — instituție publică subordonată
Ministerului Culturii și Cultelor;
h) Uniunii Compozitorilor și Muzicologilor din România;
i) Primăriei Generale a Municipiului București;
j) Societății Române de Televiziune;
k) Societății Române de Radiodifuziune;
l) Regiei Autonome îAdministrația Patrimoniului
Protocolului de Stat“.
(3) În termen de 30 de zile de la data intrării în vigoare
a prezentei hotărâri ministrul finanțelor publice, ministrul
administrației și internelor, ministrul transporturilor,
construcțiilor și turismului, ministrul afacerilor externe,
ministrul educației și cercetării, președintele Uniunii
Compozitorilor și Muzicologilor din România, primarul
general al municipiului București, președinții—directori
generali ai Societății Române de Radiodifuziune și
Societății Române de Televiziune, precum și ministrul
delegat pentru coordonarea Secretariatului General al
Guvernului desemnează și transmit Ministerului Culturii și
Cultelor persoanele nominalizate să facă parte din comisia
prevăzută la alin. (2).
(4) Comisia se reunește periodic sau ori de câte ori
este necesar, la convocarea ministrului culturii și cultelor.
La lucrările comisiei poate participa, în calitate de invitat,
și un reprezentant al Administrației Prezidențiale.
(5) Regulamentul de organizare și funcționare, atribuțiile
și competențele comisiei prevăzute la alin. (1) sunt stabilite
prin ordin al ministrului culturii și cultelor.
Art. 4. — Pentru organizarea și desfășurarea festivalului
și concursului se stabilesc următoarele atribuții și
responsabilități principale:
A. Ministerul Culturii și Cultelor, în calitate de
organizator al festivalului și concursului:
a) asigură și răspunde de buna desfășurare a
festivalului și concursului;
b) coordonează comisia de organizare;
c) aprobă componența comisiilor de licitație și
încheierea contractelor de către ARTEXIM;
d) încheie contractul de producție/finanțare a festivalului
și concursului cu ARTEXIM;
e) asigură participarea colectivelor artistice ale instituțiilor
publice de cultură din subordine la realizarea festivalului și
concursului;
f) asigură sălile și celelalte spații necesare ale
instituțiilor publice din subordine, care vor fi utilizate pentru
pregătirea și desfășurarea festivalului și concursului.
B. Ministerul Finanțelor Publice acordă sprijinul necesar
desfășurării în bune condiții a operațiunilor vamale legate
de importul temporar al instrumentelor și al bagajului
artistic pentru festival și concurs.
C. Ministerul Administrației și Internelor:
a) asigură desfășurarea în bune condiții a traficului în
care sunt implicate vehiculele care transportă artiștii
participanți și bagajul artistic al acestora;
b) asigură paza și securitatea în perimetrul sălilor de
concerte și al locurilor de cazare ale participanților la
festival și concurs;
c) acordă sprijinul necesar desfășurării în bune condiții
a operațiunilor legate de intrarea/ieșirea din țară a
participanților străini;
d) asigură, pe perioada desfășurării manifestărilor,
condițiile optime de trafic în zona unde au loc festivalul și
concursul.

D. Ministerul Transporturilor, Construcțiilor și Turismului:
a) acordă asistență de specialitate în rezolvarea
problemelor de transport internațional (aerian) al
participanților la festival/concurs;
b) acordă asistență de specialitate în rezolvarea
problemelor de transport intern al participanților la
festival/concurs;
c) acordă asistența necesară desfășurării operative a
măsurilor în aeroporturile de intrare/ieșire din țară a
participanților și celuilalt personal implicat în desfășurarea
festivalului/concursului;
d) asigură condițiile necesare desfășurării în bune
condiții a transportului la București al ansamblurilor artistice
din Cluj, Iași și Timișoara, conform unui program stabilit cu
instituțiile implicate;
e) asigură, prin departamentele/personalul de
specialitate, inițierea și derularea unor programe culturalturistice pentru mediatizarea evenimentului și atragerea unui
număr important de turiști în sălile de desfășurare a
concertelor.
E. Ministerul Afacerilor Externe:
a) asigură mediatizarea eficientă a evenimentului în
mediul diplomatic, la nivelul misiunilor diplomatice, oficiilor
consulare și centrelor culturale ale României în străinătate;
b) acordă sprijinul necesar pentru obținerea
documentelor de intrare și ședere în România ale invitaților
la festival/concurs.
F. Ministerul Educației și Cercetării:
a) asigură condițiile de desfășurare a concursului —
secțiunea pian — la Universitatea Națională de Muzică din
București: sala îGeorge Enescu“, săli de repetiție,
personalul tehnic și de specialitate;
b) asigură participarea elevilor școlilor și liceelor de
specialitate din România la concertele organizate în îPiața
festivalului“.
G. ARTEXIM:
a) urmărește, împreună cu directorul general al
festivalului, îndeplinirea formalităților preliminare necesare
contactării și confirmării prezenței artiștilor, formațiilor și
orchestrelor pentru participarea la festival și concurs;
b) răspunde, din punct de vedere managerial, de
organizarea festivalului și a concursului;
c) răspunde pentru executarea obligațiilor asumate prin
contractele semnate cu participanții la festival;
d) contractează sau, după caz, realizează materialele
necesare desfășurării spectacolelor din cadrul festivalului și
concursului;
e) răspunde de organizarea transportului internațional și
intern, a cazării și de asigurarea serviciilor necesare bunei
organizări și desfășurări a festivalului și concursului, în
baza contractelor încheiate;
f) realizează materialele publicitare necesare prezentării
corespunzătoare a evenimentului;
g) realizează un program promoțional și de imagine
pentru punerea în valoare a spiritualității românești și
afirmarea imaginii pozitive a României în lume, în contextul
eforturilor de integrare în structurile europene, prin
valorificarea drepturilor de înregistrare, difuzare și redifuzare
a manifestărilor din cadrul festivalului;
h) asigură legătura cu asociațiile și federațiile la care
festivalul și concursul sunt afiliate.
H. Uniunea Compozitorilor și Muzicologilor din România:
a) asigură, prin programe speciale, participarea și
prezentarea compozitorilor români contemporani și a
creațiilor acestora în cadrul festivalului;
b) asigură buna desfășurare a Simpozionului
Internațional de Muzicologie.

MONITORUL OFICIAL AL ROMÂNIEI, PARTEA I, Nr. 514/14.VI.2006
I. Primăria Generală a Municipiului București:
a) sprijină prin mijloace specifice mediatizarea eficientă
a evenimentului;
b)
asigură
condițiile
necesare
desfășurării
corespunzătoare a manifestărilor din cadrul îPieței
festivalului“;
c) asigură amenajările corespunzătoare pentru primirea
oaspeților străini, cu respectarea planului general de
desfășurare a manifestărilor organizate în cadrul
festivalului/concursului;
d) asigură, direct sau prin unitățile din subordine,
mijloacele și condițiile necesare participării publicului la
concertele și spectacolele organizate;
e) acordă sprijinul necesar pentru asigurarea utilităților,
inclusiv a energiei electrice, pentru funcționarea în bune
condiții a echipamentelor utilizate în îPiața festivalului“ și în
sălile de concerte.
J. Societatea Română de Televiziune, în calitate de
coproducător al festivalului și concursului:
a) asigură prin mijloace specifice — emisiuni speciale,
interviuri, agende ale festivalului, alte materiale —
mediatizarea,
transmisia
și
înregistrarea
festivalului/concursului, în baza unui program stabilit de
comun acord;
b) oferă material informativ canalelor media interesate;
c) asigură realizarea filmului Festivalul Internațional
îGeorge Enescu“ — ediția a XVIII-a — 2007 și prezintă
programe speciale în cadrul manifestărilor organizate în
îPiața festivalului“;
d) în baza contractelor încheiate, asigură un spațiu
publicitar ce va fi utilizat pentru promovarea festivalului și
prezentarea sponsorilor.
K. Societatea Română de Radiodifuziune, în calitate de
coproducător al festivalului și concursului;
a) asigură prin mijloace specifice — emisiuni speciale,
interviuri, agende ale festivalului, alte materiale —
mediatizarea,
transmisia
și
înregistrarea
festivalului/concursului, în baza unui program stabilit de
comun acord;
b) oferă material informativ canalelor media interesate;
c) prezintă programe speciale în cadrul manifestărilor
organizate în îPiața festivalului;
d) în baza contractelor încheiate, asigură un spațiu
publicitar ce va fi utilizat pentru promovarea festivalului și
prezentarea sponsorilor;
e) asigură participarea în programul festivalului a
formațiilor proprii: Orchestra Națională Radio, Corul Radio
și Orchestra de Cameră Radio;
f) asigură sălile de concerte și de repetiții necesare
pregătirii și desfășurării festivalului și concursului.
L. Regia Autonomă îAdministrația Patrimoniului
Protocolului de Stat“:
a) asigură condițiile de desfășurare a concertelor la
Sala Mare a Palatului: sală, culise, anexe, personal tehnic
etc.;
b) prin personalul și dotările proprii asigură sprijinul
logistic necesar cateringului la sălile de spectacol, valoarea
produselor care se vor consuma urmând a fi prevăzută în
bugetul festivalului.
Art. 5. — (1) Pentru buna organizare și desfășurare a
festivalului și concursului se constituie, pe lângă Ministerul
Culturii și Cultelor, prin ordin al ministrului culturii și
cultelor, o comisie de organizare cu caracter permanent,
fără personalitate juridică, formată din 7 membri:
reprezentanți ai compartimentelor din cadrul Ministerului
Culturii și Cultelor și ai unităților din subordinea acestuia.

3

(2) Comisia este condusă de un secretar de stat din
Ministerul Culturii și Cultelor.
(3) Comisia se reunește, la convocarea secretarului de
stat, ori de câte ori este necesar pentru pregătirea
festivalului și a concursului.
Art. 6. — (1) În vederea elaborării programului
festivalului, care include și concursul, precum și a
regulamentului concursului se constituie, prin ordin al
ministrului culturii și cultelor, un comitet artistic format din
7 membri: muzicologi, critici muzicali, compozitori, interpreți
recunoscuți la nivel internațional, alte personalități din
domeniul culturii.
(2) Coordonarea corespunzătoare dintre comitetul artistic
și comisia de organizare este asigurată prin intermediul
directorului general al festivalului, care are și atribuția de a
aviza programul artistic al festivalului. Directorul general se
implică în desfășurarea corespunzătoare a activității
comitetului artistic și a comisiei de organizare, precum și
în evitarea adoptării de către acestea a unor hotărâri
divergente.
(3) Directorul general al festivalului și componența
comitetului artistic se stabilesc prin ordin al ministrului
culturii și cultelor.
Art. 7. — (1) Încheierea contractelor pentru pregătirea,
organizarea și desfășurarea festivalului și concursului se
realizează de ARTEXIM, cu aprobarea comisiei de
organizare din cadrul Ministerului Culturii și Cultelor, în
condițiile legii.
(2) Fondurile necesare pentru acoperirea cheltuielilor se
alocă de către Ministerul Culturii și Cultelor, prin contract
încheiat cu ARTEXIM, în limita bugetului aprobat.
(3) Fondurile alocate vor acoperi toate categoriile de
cheltuieli legate de pregătirea, organizarea și desfășurarea
în bune condiții a festivalului și concursului, îndeplinirea
obligațiilor asumate prin contractele interne și internaționale
încheiate, inclusiv finanțarea transportului internațional.
Art. 8. — (1) Pentru desfășurarea în mod corespunzător
a festivalului și concursului, Secretariatul General al
Guvernului demarează din anul 2006 lucrările de
amenajare acustică a Sălii Mari a Palatului.
(2) Atribuirea contractului/contractelor privind amenajarea
acustică a Sălii Mari a Palatului se realizează numai cu
avizul Ministerului Culturii și Cultelor, de către Secretariatul
General al Guvernului, prin Regia Autonomă îAdministrația
Patrimoniului Protocolului de Stat“, cu respectarea
prevederilor legale în vigoare.
Art. 9. — În vederea pregătirii organizării și desfășurării
festivalului și concursului nivelul cheltuielilor privind
convorbirile telefonice pentru Ministerul Culturii și Cultelor,
stabilit potrivit dispozițiilor Ordonanței Guvernului
nr. 80/2001 privind stabilirea unor normative de cheltuieli
pentru autoritățile administrației publice și instituțiile publice,
aprobată cu modificări și completări prin Legea
nr. 247/2002, cu modificările ulterioare, se majorează cu
100% în semestrul al II-lea al anului 2006, precum și în
perioada 1 ianuarie — 31 octombrie 2007.
Art. 10 — Fondurile necesare pentru pregătirea,
organizarea și desfășurarea festivalului și concursului se
asigură de la bugetul de stat, prin bugetul Ministerului
Culturii și Cultelor.
Art. 11. — Pe data intrării în vigoare a prezentei
hotărâri se abrogă Hotărârea Guvernului nr. 628/2004
privind declararea anului 2005 îAnul George Enescu“ și
pentru stabilirea unor măsuri referitoare la organizarea
ediției a XVII-a a Festivalului Internațional îGeorge Enescu“,
publicată în Monitorul Oficial al României, Partea I, nr. 383
din 30 aprilie 2004, cu modificările ulterioare, și Hotărârea

4

MONITORUL OFICIAL AL ROMÂNIEI, PARTEA I, Nr. 514/14.VI.2006

Guvernului nr. 214/2005 privind stabilirea unor măsuri
în vederea organizării Festivalului Internațional

îGeorge Enescu“, publicată în Monitorul Oficial al
României, Partea I, nr. 256 din 28 martie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul delegat pentru coordonarea
Secretariatului General al Guvernului,
Attila-Zoltán Cseke
Ministrul administrației și internelor,
Vasile Blaga
Ministrul transporturilor, construcțiilor și turismului,
Gheorghe Dobre
p. Ministrul afacerilor externe,
Anton Niculescu,
secretar de stat
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu
București, 31 mai 2006.
Nr. 702.

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
SECȚIA A TREIA

HOTĂRÂREA
din 1 decembrie 2005, definitivă la 1 martie 2006, în Cauza Păduraru împotriva României*)
(Cererea nr. 63.252/00)
Această hotărâre va rămâne definitivă în cazurile definite în art. 44 paragraful 2 din Convenție. Ea poate fi
supusă unor modificări de formă.
În cauza Păduraru împotriva României,
Curtea Europeană a Drepturilor Omului (Secția a treia), statuând în cadrul unei camere formate din: domnii
B.M. Zupanc ˇ, președinte, L. Caflisch, C. Bîrsan, V. Zagrebelsky, doamnele A. Gyulumyan, R. Jaeger, I. Ziemele,
ˇic
judecători, și domnul V. Berger, grefier de secție,
după ce a deliberat în Camera de consiliu, la data de 10 noiembrie 2005,
pronunță următoarea hotărâre, adoptată la această dată:
PROCEDURA

1. La originea cauzei se află Cererea nr. 63.252/00
îndreptată împotriva României, prin care un cetățean al
acestui stat, domnul Anatol Păduraru (reclamantul), a
sesizat Curtea în temeiul art. 34 din Convenția pentru
apărarea drepturilor omului și a libertăților fundamentale
(Convenția).
2. Guvernul român (Guvernul) a fost reprezentat de
agentul său, doamna Roxana Rizoiu, din cadrul Ministerului
Afacerilor Externe.
3. Reclamantul a susținut în special că vânzarea
apartamentelor sale unor terți, vânzare ce a fost validată
prin Hotărârea Curții de Apel București din 30 mai 2000
fără acordarea vreunei despăgubiri, a încălcat art. 1 din
Protocolul nr. 1, susținând că a fost privat de bunurile sale.
ÎN

I. Circumstanțele cauzei
7. Reclamantul s-a născut în anul 1922 și locuiește în
București.
*) Traducere.

4. La data de 9 iunie 2004, Curtea (Secția a doua) a
hotărât să comunice cererea Guvernului. În temeiul art. 29
paragraful 3, aceasta a hotărât să unească admisibilitatea
cu fondul cauzei.
5. Atât reclamantul, cât și Guvernul au depus observații
scrise pe fondul cauzei (art. 59 paragraful 1 din
Regulamentul Curții). Fiecare parte a transmis comentarii
scrise referitoare la observațiile celeilalte.
6. La data de 1 noiembrie 2004, Curtea a modificat
compoziția secțiilor sale (art. 25 paragraful 1 din
Regulament). Prezenta cauză a fost atribuită Secției a treia
astfel remaniată (art. 52 paragraful 1). În cadrul acesteia,
camera însărcinată să analizeze cauza (art. 27 paragraful 1
din Convenție) a fost constituită conform art. 26 paragraful 1
din Regulament.
FAPT

8. La data de 20 august 1940, tatăl său a cumpărat un
imobil situat în București, intrarea Domnești nr. 7, compus
din două corpuri de clădire, A și B, cuprinzând trei,
respectiv două apartamente.

MONITORUL OFICIAL AL ROMÂNIEI, PARTEA I, Nr. 514/14.VI.2006
9. În anul 1950, statul și-a apropriat imobilul, invocând
Decretul de naționalizare nr. 92/1950.
1. Acțiunea în revendicare a imobilului îndreptată împotriva statului

10. La data de 7 februarie 1996, reclamantul a sesizat
comisia de aplicare a Legii nr. 112/1995 a Primăriei
București (Primăria) cu o cerere de restituire a întregului
imobil în baza Legii nr. 112/1995 pentru reglemetarea
situației juridice a unor imobile cu destinație de locuințe,
trecute în proprietatea statului (Legea nr. 112/1995).
11. La data de 23 octombrie 1996, comisia de aplicare
a Legii nr. 112/1995 a hotărât că imobilele naționalizate
înainte de anul 1989, ale căror foști proprietari au depus o
cerere de restituire în baza Legii nr. 112/1995 sau care au
sesizat instanțele cu o acțiune în revendicare, nu trebuiau
vândute chiriașilor decât după clarificarea situației lor juridice.
12. La datele de 23 februarie și 17 martie 1997,
Primăria a vândut chiriașilor două dintre apartamentele din
corpul clădirii B și terenurile aferente acestora în baza
Legii nr. 112/1995.
13. La data de 20 martie 1997, reclamantul a introdus
în fața Judecătoriei Sectorului 1 București, în contradictoriu
cu Primăria, o acțiune în revendicare a întregului imobil.
14. Prin Sentința din 10 aprilie 1997, instanța a admis
acțiunea în revendicare și l-a recunoscut pe reclamant ca
proprietar al imobilului. Aceasta a considerat că tatăl
reclamantului nu făcea parte din categoriile persoanelor
cărora li se aplica Decretul nr. 92/1950, deoarece era
exclus în mod expres de art. II din decretul respectiv.
Instanța a dispus ca Primăria să lase imobilul în posesia
reclamantului. Această sentință a rămas definitivă prin
neapelare și a dobândit autoritate de lucru judecat.
15. La data de 16 aprilie 1997, Primăria a vândut
foștilor chiriași apartamentul nr. 2 — unul din cele
3 apartamente ale corpului de clădire A al imobilului în
litigiu — și terenul aferent acestuia, în baza Legii
nr. 112/1995.
16. Prin Dispoziția din data de 22 iulie 1997 în
executarea Sentinței din data de 10 aprilie 1997, Primăria
a dispus restituirea întregului imobil către reclamant.
17. La data de 17 septembrie 1997, reprezentanții
Primăriei și reclamantul au semnat un proces-verbal de
punere în posesie a acelei părți din imobil ce nu făcuse
obiectul contractelor de vânzare-cumpărare menționate mai
sus (paragrafele 12 și 15 de mai sus). Aceștia au arătat
că, pentru punerea în posesie a restului imobilului, este
nevoie de anularea în prealabil a contractelor încheiate cu
chiriașii.
18. La data de 28 aprilie 1998, comisia de aplicare a
Legii nr. 112/1995 l-a informat pe reclamant că nu mai
putea beneficia de măsurile reparatorii prevăzute de
această lege specială din cauza restituirii imobilului,
dispusă prin Sentința din 10 aprilie 1997.
În anul 1999, Primăria l-a informat pe reclamant că are
dreptul numai la despăgubiri în baza Legii nr. 112/1995, nu
și la restituirea imobilului.
2. Acțiunea în anulare a contractelor de vânzare-cumpărare

19. La data de 6 noiembrie 1997, Primăria a introdus în
fața Judecătoriei Sectorului 1 București o acțiune în
anulare a contractelor de vânzare-cumpărare încheiate cu
chiriașii (paragrafele 12 și 15 de mai sus). La data de
27 februarie 1998, reclamantul a formulat o cerere de
intervenție, solicitând, de asemenea, anularea contractelor
respective.
20. Prin Sentința din 9 martie 1999, instanța a respins
capătul principal de cerere introdus de Primărie și a admis
în parte cererea de intervenție a reclamantului.
În paralel, instanța a considerat ca valabil încheiate
contractele referitoare la vânzarea apartamentelor, pe motiv
că reclamantul nu a dovedit reaua-credință a părților
contractante. În aceste condiții, instanța a considerat că

5

reclamantul are posibilitatea de a introduce o acțiune în
revendicare pentru a compara titlul său de proprietate cu
cele ale cumpărătorilor apartamentelor litigioase.
21. Reclamantul a formulat apel împotriva acestei
sentințe.
Prin Decizia din 11 februarie 2000, Tribunalul
Municipiului București a respins apelul reclamantului.
Tribunalul a constatat că acesta nu a prezentat dovezi de
natură să înlăture prezumția de bună-credință a
cumpărătorilor și a estimat că la momentul încheierii
contractelor chiriașii ar fi putut să creadă că statul era
adevăratul proprietar al apartamentelor.
Pentru a aprecia buna-credință a părților, instanța a
ținut cont de faptul că reclamantul nu comunicase în mod
expres Primăriei intenția sa de a obține restituirea
imobilului. Instanța a respins argumentul potrivit căruia
acea comunicare a acțiunii în revendicare putea fi
considerată notificare, pe motiv că Sentința din 10 aprilie
1997 nu indica data exactă a introducerii cererii respective.
De asemenea, instanța a considerat că, prin diligențe
rezonabile, cumpărătorii nu aveau cum să aibă cunoștință
de existența acțiunii în revendicare, introdusă de reclamant
împotriva Primăriei.
22. Reclamantul a formulat recurs.
Prin Hotărârea din 30 mai 2000, Curtea de Apel
București a respins recursul reclamantului, considerând că
acesta nu a dovedit reaua-credință a cumpărătorilor în
momentul încheierii contractelor. Aceasta a precizat că
eventuala rea-credință a Primăriei nu atrăgea în mod
implicit reaua-credință a cumpărătorilor.
De asemenea, Curtea de Apel București a considerat
că, la momentul vânzării, cumpărătorii nu cunoșteau și nu
aveau cum să cunoască prin diligențe rezonabile faptul că
statul nu era adevăratul proprietar al imobilului. În plus,
instanța a apreciat că cererea de restituire depusă de
reclamant la Primărie în anul 1996 (paragraful 10 de mai
sus) nu avea incidență asupra bunei-credințe a
cumpărătorilor, având în vedere că în 1999 Primăria îl
informase pe reclamant că, în temeiul Legii nr. 112/1995,
el nu avea dreptul decât la despăgubiri, nu și la restituirea
bunului.
II. Dreptul și practica internă pertinente
A. Evoluția noțiunii de îtitlu“ al statului
1. Noțiunea de îtitlu“ de proprietate și Decretul de naționalizare
nr. 92/1950

23. În dreptul român, noțiunea de îtitlu“ desemnează
actul juridic în virtutea căruia se dobândește un drept de
proprietate, cum ar fi, de exemplu, vânzarea, donația,
succesiunea sau legea naționalizării și aplicarea acesteia în
practică prin actele autorităților administrative abilitate prin
lege.
Unul dintre decretele de naționalizare aplicate pe scară
largă în materie de imobile este Decretul nr. 92/1950, în
virtutea căruia numeroase imobile, identificate în listele
anexate la decret și care aparțineau unor foști industriași,
mari proprietari funciari, bancheri și mari comercianți, au
fost naționalizate. Art. II din decret excludea din domeniul
său de aplicare imobilele ce aparțineau muncitorilor,
funcționarilor, micilor artizani, intelectualilor și pensionarilor.
2. Definiția îtitlului“ statului în lumina jurisprudenței existente până la data
de 2 februarie 1995

24. Într-o primă etapă, în lipsa unei legislații speciale
care să reglementeze regimul juridic al imobilelor
naționalizate, instanțele s-au considerat competente să
analizeze litigiile referitoare la aceste imobile, în special
cele naționalizate prin aplicarea Decretului nr. 92/1950. În
cadrul acestor litigii, instanțele naționale s-au declarat
competente să judece dacă dispozițiile diferitelor decrete de
naționalizare respectau condițiile de fond și formă prevăzute
de constituțiile în vigoare la momentul adoptării lor.

6

MONITORUL OFICIAL AL ROMÂNIEI, PARTEA I, Nr. 514/14.VI.2006

În decursul acestei prime etape, privarea de proprietate
ce rezultă dintr-o naționalizare era considerată a fi
efectuată îcu titlu“ dacă decretele, Constituția și tratatele
internaționale la care România era parte fuseseră
respectate la data aproprierii.
3. Reviriment de jurisprudență: imposibilitatea instanțelor de a stabili
existența unui titlu al statului

25. Într-o a doua etapă, consecutivă revirimentului de
jurisprudență al Curții Supreme de Justiție din 2 februarie
1995, instanțele naționale nu s-au mai considerat
competente să analizeze aplicarea decretelor de
naționalizare și să dispună restituirea imobilelor
naționalizate prin aplicarea Decretului nr. 92/1950. Acestea
au considerat că reglementarea situației juridice a
naționalizărilor efectuate în aplicarea Decretului nr. 92/1950
prin raportare la dispozițiile Constituției referitoare la dreptul
de proprietate nu se putea face decât pe cale legislativă
(vezi și Hotărârea din cazul Brumărescu împotriva României
[GC], nr. 28.342/95, CEDO 1999-VII, p. 252, paragraful 37).
4. Definiția îtitlului“ statului prin Hotărârea Guvernului nr. 20/1996 pentru
stabilirea Normelor metodologice privind aplicarea Legii nr. 112/1995 pentru
reglementarea situației juridice a unor imobile cu destinația de locuințe, trecute
în proprietatea statului (Hotărârea nr. 20/1996)

26. Într-o a treia etapă, statul a adoptat Legea
nr. 112/1995, care permitea vânzarea către chiriași a
imobilelor trecute în patrimoniul statului în baza unui titlu.
Restituirea imobilelor naționalizate foștilor proprietari sau
moștenitorilor acestora nu era posibilă decât dacă aceștia
locuiau în imobilele respective în calitate de chiriași sau
dacă bunurile erau libere și nu fuseseră închiriate. În cazul
bunurilor care nu îndeplineau aceste condiții, foștii
proprietari erau îndreptățiți să ceară despăgubiri.
Prin Hotărârea nr. 20/1996, obligatorie pentru autoritățile
însărcinate cu aplicarea legii, Guvernul a definit imobilele
naționalizate îcu titlu“ ca fiind acele imobile ce au fost
trecute în patrimoniul statului prin aplicarea unei dispoziții
legale. Conform aceleiași hotărâri, Legea nr. 112/1995 nu
se aplica în cazul imobilelor deținute în fapt de stat, adică
în lipsa hotărârii legale care să constituie fundamentul
juridic al dreptului său de proprietate, dat fiind faptul că
statul nu avea niciun titlu de proprietate asupra imobilelor
respective.
27. Potrivit doctrinei, urmată de practica instanțelor
naționale, îtitlul“ statului, așa cum este el definit în
Hotărârea nr. 20/1996, implică existența unei dispoziții
legale care să permită naționalizarea. Simplul fapt că statul
invocă un act normativ în vigoare în timpul naționalizării
unui bun este suficient pentru ca aproprierea să fie
considerată ca realizată în baza unui titlu (F. Baias,
B. Dumitrache și M. Nicolae, Regimul juridic al imobilelor
preluate abuziv. Legea nr. 10/2001 comentată și adnotată,
Ed. Rosetti, București, 2002, vol. I, p. 73; în același sens,
I. Adam, Legea nr. 10/2001. Regimul juridic aplicabil
imobilelor preluate abuziv, Ed. All Beck, București, 2003,
p. 10; I. Adam, Drept civil. Drepturile reale, Ed. All Beck,
București, 2002, p. 319—323; Hotărârea nr. 70/1998 a
Curții de Apel Ploiești). În ceea ce privește Decretul
nr. 92/1950, era așadar suficient ca un imobil naționalizat
în temeiul său să fie inclus în listele anexate decretului
pentru a putea fi considerat ca fiind naționalizat cu îtitlu“,
independent de respectarea sau nerespectarea cerințelor
de fond și formă impuse de acest decret la data
naționalizării.
5. Definiția îtitlului“ statului în lumina Hotărârii Guvernului nr. 11/1997
pentru modificarea și completarea Normelor metodologice privind aplicarea
Legii nr. 112/1995 pentru reglementarea situației juridice a unor imobile cu
destinația de locuințe, trecute în proprietatea statului, stabilite prin Hotărârea
Guvernului nr. 20/1996 (Hotărârea nr. 11/1997)

28. După ce a vândut o parte a imobilelor considerate
ca fiind naționalizate îcu titlu“ în baza Hotărârii nr. 20/1996,
într-o a patra etapă, marcată prin adoptarea Hotărârii

nr. 11/1997, intrată în vigoare la data de 4 februarie 1997,
Executivul a modificat și a completat definiția imobilelor
naționalizate îcu titlu“. Acesta a introdus o condiție
suplimentară: conform art. 1 alin. 2 din această hotărâre,
bunurile dobândite de stat în baza unui titlu erau cele
apropriate prin respectarea cerințelor decretelor în vigoare
la data respectivă. Aceeași hotărâre prevedea că:
î(...) 4. Imobilele cu destinația de locuință care au fost
trecute în proprietatea statului prin încălcarea dispozițiilor
legale în vigoare la data intrării lor în patrimoniul statului
sau în lipsa unor reglementări legale care să constituie
fundamentul juridic al dreptului de proprietate al statului
sunt considerate ca trecute în proprietatea statului fără titlu
și nu intră în domeniul de aplicare al Legii nr. 112/1995.
5. Imobilele ce nu intră în domeniul de aplicare al Legii
nr. 112/1995 și pentru care statul nu deține titlu de
proprietate valabil pot face obiectul unei cereri de restituire
sau de despăgubire conform dreptului comun. (...)“
29. Conform doctrinei, confirmată de practica instanțelor
naționale, în baza Hotărârii nr. 11/1997 sunt considerate ca
fiind naționalizate îfără titlu“ nu numai imobilele apropriate
în fapt, ci și cele apropriate fără respectarea cerințelor
legale impuse de decretul de naționalizare (F. Baias,
B. Dumitrache și M. Nicolae, citat mai sus, p. 74; în
același sens, I. Adam, Legea nr. 10/2001, citată mai sus,
p. 11; I. Adam, Drept civil, citată mai sus, p. 319;
Hotărârea nr. 510/2003 a Curții Supreme de Justiție).
30. Imobilele dobândite de stat în temeiul Decretului
nr. 92/1950 erau considerate ca naționalizate îcu titlu“ dacă
cerințele legale prevăzute de art. I paragrafele 1—5 și de
art. II din decret au fost respectate la data naționalizării și
dacă la această dată persoana care figura ca proprietar pe
listele anexate la decret era aceeași cu adevăratul
proprietar.
6. Noua definiție a îtitlului“ statului în lumina Legii nr. 213/1998 privind
proprietatea publică și regimul juridic al acesteia (Legea nr. 213/1998)

31. Art. 6 alin. (1) din această lege prevede
următoarele:
î(1) Fac parte din domeniul public sau privat al statului
sau al unităților administrativ-teritoriale și bunurile dobândite
de stat în perioada 6 martie 1945 — 22 decembrie 1989,
dacă au intrat în proprietatea statului în temeiul unui titlu
valabil, cu respectarea Constituției, a tratatelor
internaționale la care România era parte și a legilor în
vigoare la data preluării lor de către stat.“
32. După ce statul a vândut o parte din imobilele
naționalizate îcu titlu“ în baza Hotărârii nr. 11/1997, Legea
nr. 213/1998 a introdus o nouă condiție de îvalabilitate“ a
titlului statului: valabilitatea dreptului de proprietate al
statului devine subordonată conformității decretului de
naționalizare și actelor administrative de aplicare a acestuia
cu Constituția, tratatele internaționale la care România era
parte și legilor în vigoare la data la care bunurile
respective au fost trecute în patrimoniul statului. Dimpotrivă,
în lipsa unei asemenea conformități, statul nu avea titlu
valabil și, prin urmare, nu dobândise dreptul de proprietate
asupra imobilului. În acest caz, fostul proprietar îl putea
revendica în fața instanțelor competente pentru a stabili
îvalabilitatea“ titlului statului (F. Baias, B. Dumitrache și
M. Nicolae, citat mai sus, p. 75; în același sens, I. Adam,
Legea nr. 10/2001, citată mai sus, p. 16; I. Adam, Drept civil,
citată mai sus, p. 324—330).
7. Poziția contradictorie a instanțelor după intrarea în vigoare a Legii
nr. 213/1998 în ceea ce privește îtitlul“ statului

33. Instanțele au admis acțiunile în revendicare introduse
împotriva statului atunci când au considerat că decretul de
naționalizare fusese aplicat cu încălcarea condițiilor
enunțate de acesta (de exemplu, Hotărârea nr. 860/1999 a
Curții de Apel Cluj și hotărârile nr. 1.184/2000 și
1.787/2000 ale Curții Supreme de Justiție — aplicarea

MONITORUL OFICIAL AL ROMÂNIEI, PARTEA I, Nr. 514/14.VI.2006
Decretului de naționalizare nr. 92/1950 în cazul unei
persoane excluse de la aplicarea sa; hotărârile nr.
1.239/1999 și 1.293/1999 ale Curții de Apel Constanța —
nerespectarea formalităților administrative prevăzute de
Decretul de naționalizare nr. 223/1974).
34. În anumite cazuri, Curtea Supremă de Justiție a
hotărât că, prin aplicarea noii condiții introduse de Legea
nr. 213/1998, anumite decrete de naționalizare încălcau
constituțiile în vigoare la momentul adoptării lor și tratatele
internaționale la care România era parte.
Astfel, prin Hotărârea nr. 46/2003, Curtea Supremă de
Justiție a considerat că Decretul nr. 92/1950 contravenea
Constituției din 1948; în Hotărârea nr. 2.078/2000, aceasta
a considerat că Decretul nr. 223/1974 era contrar
Constituției din 1965 din cauza caracterului său
discriminatoriu; în Hotărârea nr. 2.434/2000, aceasta a
considerat că decretele nr. 218/1960 și 712/1966 nu
respectau dispozițiile constituțiilor din 1952 și 1965.
Această practică a fost urmată de o parte a instanțelor [de
exemplu, hotărârile Curții de Apel Brașov nr. 1.246R/2000
și 1.140R/1999 — publicate în M.M. Voicu și M. Popoacă,
Dreptul de proprietate și alte drepturi reale. Tratat de
jurisprudență 1991—2002, Editura Lumina Lex, București,
2002, p. 342, care au constatat neconstituționalitatea
Decretului nr. 223/1974 (în raport cu Constituția din 1965);
Hotărârea nr. 1.680/1998 a Curții de Apel Bacău, publicată
în M. Voicu, M. Popoacă, citată mai sus, p. 333].
35. În celelalte cazuri, Curtea Supremă de Justiție,
urmată de o altă parte a instanțelor, a considerat că
Decretul nr. 223/1974 a reprezentat un îtitlu valabil“ al
statului (hotărârile nr. 440/2003 și 709/2003, Curtea
Supremă de Justiție; nr. 1R/2001, Curtea de Apel Târgu
Mureș; nr. 761R/2001 și 1.495R/2001, Curtea de Apel
Brașov; nr. 2.062/1997 și 715/1999, Curtea de Apel
Ploiești, publicate în M. Voicu și M. Popoacă, citată mai
sus, p. 355).
36. Mai mult, dacă în hotărârile nr. 3.696/2003 și
4.009/2003 Curtea Supremă de Justiție a considerat că
Decretul nr. 223/1974 era contrar Constituției din 1965 și
Declarației Universale a Drepturilor Omului din 1948,
aceasta a considerat, în schimb, în Hotărârea
nr. 2.814/2004, că decretul respectiv reprezintă un titlu
valabil al statului.
37. În ceea ce privește Decretul nr. 92/1950, Curtea
Supremă de Justiție a considerat, în hotărârile
nr. 1.424/2001, 1.945/2001 și 46/2003, că acesta
contravine Constituției din 1948, în timp ce, prin hotărârile
nr. 1.005/2003 și 634/2004, aceasta a considerat că
decretul respectiv reprezintă un îtitlu valabil“ al statului.
B. Vânzarea bunului altuia și acțiunea în revendicare introdusă de
către adevăratul proprietar înainte de intrarea în vigoare a Legii
nr. 10/2001

38. Când vânzătorul nu este proprietarul bunului vândut,
legile române nu sancționează explicit vânzarea bunului
altuia, care nu este reglementată într-un act normativ.
Doctrina și jurisprudența au estimat în mod constant că
acest lucru nu priva adevăratul proprietar de dreptul său
(de exemplu, Hotărârea nr. 2.467/1992 a Curții Supreme
de Justiție, publicată în revista îDreptul“ nr. 10-11/1993,
p. 113; Hotărârea nr. 132/1994 a Curții Supreme de
Justiție, publicată în revista îDreptul“ nr. 5/1995, p. 77;
Hotărârea nr. 197/1996 a Curții de Apel Bacău, publicată
în Jurisprudența Curții de Apel Bacău în 1996, p. 18;
Hotărârea nr. 486/1999 a Curții de Apel Bacău).
Într-adevăr, contractul de vânzare-cumpărare încheiat între
vânzătorul nonproprietar și cumpărător nu are efect
obligatoriu decât în privința lor (res inter alios acta) și nu în
privința adevăratului proprietar; bunul nu este scos din
patrimoniul adevăratului său proprietar, care continuă să
dispună liber de acesta (de exemplu, Hotărârea

7

nr. 132/1994 a Curții Supreme de Justiție, Culegere de
jurisprudență din anul 1994, p. 39).
Soarta contractului depinde de buna- sau reaua-credință
a părților contractante. Dacă părțile au fost de rea-credință
la încheierea contractului, deoarece ele știau că vânzătorul
nu era proprietarul bunului, doctrina și jurisprudența
consideră în general că această vânzare este o operațiune
speculativă, că ea are o cauză ilicită și că, din aceste
motive, este lovită de nulitate absolută (fraus omnia
corrumpit) (de exemplu, Hotărârea nr. 419R/1994 a Curții
de Apel Galați, publicată în Sinteză de practică judiciară a
Curții de Apel Galați, 1 iulie 1993 — 31 decembrie 1994,
p. 84).
Dacă părțile contractante sau cel puțin cumpărătorul
au/a încheiat vânzarea de bună-credință și dacă
cumpărătorul avea convingerea că vânzătorul prezenta
toate însușirile cerute de lege pentru a putea transfera
dreptul de proprietate (art. 1899 alin. 1 din Codul civil),
contractul este lovit numai de nulitate relativă (de exemplu,
Hotărârea nr. 2.467/1992 a Curții Supreme de Justiție,
publicată în revista îDreptul“ nr. 10—11/1993, p. 113;
Hotărârea nr. 190/1979 a Tribunalului Județean Olt,
publicată în Revista română de drept nr. 6/1980). Adevăratul
proprietar nu poate cere anularea contractului, deoarece nu
este parte la contract, însă el are posibilitatea de a-și
apăra dreptul de proprietate pe calea unei acțiuni în
revendicare, dacă bunul se află în posesia cumpărătorului
(de exemplu, Hotărârea nr. 279/1976 a Tribunalului
Suprem, Culegere de jurisprudență, 1976, p. 81; Hotărârea
nr. 2.467/1992 a Curții Supreme de Justiție, publicată în
revista îDreptul“ nr. 10—11/1993, p. 113; Hotărârea
nr. 2.207/1967 a Tribunalului Suprem, pronunțată la data de
1 ianuarie 1967, publicată în Revista română de drept
nr. 5/1968, p. 161; Hotărârea nr. 132/1994 a Curții Supreme
de Justiție, publicată în revista îDreptul“ nr. 5/1995, p. 77;
Hotărârea nr. 197/1996 a Curții de Apel Bacău, publicată în
Jurisprudența Curții de Apel Bacău în 1996, p. 18).
39. Doctrina și jurisprudența definesc acțiunea în
revendicare, care nu este reglementată de lege, ca o
acțiune prin care proprietarul unui bun individual determinat
care a pierdut posesia asupra acestuia în favoarea unui
terț încearcă să-și recapete dreptul de proprietate asupra
bunului și să obțină posesia asupra acestuia față de terțul
neproprietar. Revendicarea, ca acțiune petitorie
imprescriptibilă, tinde să stabilească direct existența unui
drept de proprietate al reclamantului; obținerea posesiei nu
este decât un efect accesoriu al acestei acțiuni.
Instanțele române au estimat că este de ajuns ca în
cursul unei proceduri în revendicare să se analizeze cele
două titluri, cel al reclamantului și cel al pârâtului, pentru
ca unul dintre ei să fie declarat de instanța sesizată ca
fiind cel mai caracterizat (de exemplu, Hotărârea
nr. 2.543/1996 a Curții de Apel Ploiești, publicată în M.
Voicu, M. Popoacă, Dreptul de proprietate și alte drepturi
reale. Tratat de jurisprudență 1991—2002, Editura Lumina
Lex, București, 2002, p. 358; Hotărârea nr. 1.554/2000 a
Curții de Apel Cluj), din cauza vechimii sale, de exemplu,
sau a faptului că a fost înscris anterior într-un registru
funciar.
C. Legea nr. 10 din 8 februarie 2001 privind regimul juridic al unor
imobile preluate în mod abuziv în perioada 6 martie 1945 — 22 decembrie
1989 (Legea nr. 10/2001) și evoluția jurisprudenței sub influența sa
1. Dispozițiile legii

40. Noua lege consacră principiul restituirii în natură a
imobilelor naționalizate abuziv, cu câteva excepții, dintre
care cea referitoare la imobilele vândute chiriașilor în baza
Legii nr. 112/1995, introdusă de art. 18 lit. d) din Legea
nr. 10/2001. În cazul în care restituirea în natură nu mai
este posibilă, foștii proprietari au dreptul la despăgubiri.

8

MONITORUL OFICIAL AL ROMÂNIEI, PARTEA I, Nr. 514/14.VI.2006

Dispozițiile în materie ale Legii nr. 10/2001 prevăd
următoarele:
ARTICOLUL 2

î(2) Persoanele ale căror imobile au fost preluate fără
titlu valabil își păstrează calitatea de proprietar avută la
data preluării, pe care o exercită după primirea deciziei
sau a hotărârii judecătorești de restituire, conform
prevederilor prezentei legi.“
ARTICOLUL 18

îMăsurile reparatorii se stabilesc numai în echivalent și
în următoarele cazuri:
(...)
d) imobilul a fost înstrăinat fostului chiriaș cu
respectarea dispozițiilor Legii nr. 112/1995 pentru
reglementarea situației juridice a unor imobile cu destinația
de locuințe, trecute în proprietatea statului.“
ARTICOLUL 46

î(...)
(2) Actele juridice de înstrăinare, inclusiv cele făcute în
cadrul procesului de privatizare, având ca obiect imobile
preluate fără titlu valabil, sunt lovite de nulitate absolută, în
afară de cazul în care actul a fost încheiat cu bunăcredință.“
2. Poziția Executivului în ceea ce privește Legea nr. 10/2001

41. La data de 18 aprilie 2003, Guvernul a adoptat
Hotărârea nr. 498/2003 pentru aprobarea Normelor
metodologice de aplicare unitară a Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, care
consacră principiul stabilității raporturilor de proprietate prin
păstrarea drepturilor persoanelor care au dobândit cu bunăcredință imobile naționalizate (în Decizia nr. 2.822/2003,
Curtea Supremă de Justiție a considerat că, dacă imobilul
a fost vândut chiriașilor și dacă fostul proprietar nu
obținuse anularea contractului de vânzare-cumpărare,
imobilul nu putea să-i fie restituit în natură în temeiul Legii
nr. 10/2001).
42. Hotărârea nr. 438/20031) era menită să mențină
situația juridică a imobilelor deja vândute în temeiul Legii
nr. 112/1995 și preciza următoarele referitor la art. 46
alin. (2) din Legea nr. 10/2001:
îAcele înstrăinări efectuate în temeiul Legii nr. 112/1995,
cu deplina respectare a condițiilor legii până la apariția
Legii nr. 213/1998 (24 noiembrie 1998) au beneficiul deplin
al protecției Legii nr. 10/2001, cu modificările ulterioare, în
sensul că sunt recunoscute și conservate efectele acestor
acte. Însă înstrăinările intervenite după introducerea normei
care permite cenzurarea de către instanțele judecătorești a
«valabilității titlului» (art. 6 din Legea nr. 213/1998, cu
completările ulterioare), menținerea sau, după caz, anularea
actului translativ de proprietate este condiționată de
dovedirea bunei-credințe a dobânditorului la momentul
înstrăinării.“
3. Poziția instanțelor și a doctrinei asupra aplicării și efectelor Legii
nr. 10/2001

43. Doctrina română și instanțele naționale cunosc cel
puțin 5 interpretări diferite, adesea contradictorii, ale art. 18
lit. d) și art. 46 alin. (2) din Legea nr. 10/2001 și ale
efectelor lor (de exemplu: F. Baias, B. Dumitrache și M.
Nicolae, citată mai sus, p. 294; Discuții cu privire la
admisibilitatea acțiunii în revendicare a adevăratului proprietar
împotriva subdobânditorului de bună-credință al unui imobil;
respectiv R. Popescu, E. Dincă, Partea I, și P. Perju,
Partea a II-a, îDreptul“ nr. 6/2001, p. 5 și 18; I. Adam,
Legea nr. 10/2001, citată mai sus, p. 9; D. Chirica,
Regimul juridic al revendicării imobilelor preluate de stat fără
1)

Nota traducătorului: Hotărârea nr. 498/2003.

titlu valabil de la subdobânditorii care se prevalează de buna
lor credință la data cumpărării, îDreptul“ nr. 8/2002, p. 59).
44. Jurisprudența constantă a Curții Supreme de Justiție
a respins ca inadmisibile acțiunile în revendicare a
imobilelor naționalizate, introduse de fostul proprietar
împotriva statului sau împotriva cumpărătorilor după intrarea
în vigoare a Legii nr. 10/2001 (de exemplu, hotărârile
nr. 1.856/2003, 2.601/2003, 2.810/2003, 3.164/2004,
4.705/2004, 4.109/2003, 3.702/2003, 1.400/2004;
1.426/2004 și nr. 3.652/2004).
45. Într-o serie de decizii mai recente, Curtea Supremă
de Justiție a respins acțiunile în revendicare introduse după
intrarea în vigoare a Legii nr. 10/2001 de către fostul
proprietar împotriva cumpărătorului, indicând faptul că
validarea de către instanțe a vânzării bunului altuia
consolida ipso jure transmiterea dreptului de proprietate
asupra bunului în patrimoniul cumpărătorului, un asemenea
efect fiind inerent contractului de vânzare și neputând fi
anulat prin compararea titlurilor concurente asupra aceluiași
bun (hotărârile nr. 3.962/2003, 4.229/2003, 5.555/2003 sau
nr. 5.395/2004 ale Curții Supreme de Justiție).
46. În alte decizii Curtea Supremă de Justiție a respins
acțiunile în revendicare introduse împotriva cumpărătorului,
aplicând teoria aparenței în drept (de exemplu, hotărârile
nr. 4.268/2002, 2.685/2003 și nr. 634/2004 ale Curții
Supreme de Justiție), fără a explica în ce constă eroarea
comună și invincibilă și care era diferența dintre aceasta și
simpla bună-credință a cumpărătorului (în Hotărârea
nr. 709/2003, Curtea Supremă de Justiție a constatat
eroarea îpublică“ a cumpărătorilor în momentul vânzării,
deoarece aceștia au considerat, în momentul vânzării, că
statul era adevăratul proprietar al imobilului; de asemenea,
potrivit Curții Supreme de Justiție, cumpărătorii au fost de
bună-credință, deoarece au crezut că statul este adevăratul
proprietar. Dimpotrivă, în Hotărârea nr. 132/2004 Curtea
Supremă de Justiție a refuzat să aplice aceeași teorie,
deoarece cumpărătorul nu a dovedit existența erorii
comune și invincibile).
47. În mai multe rânduri, considerând că art. 46
alin. (2) din Legea nr. 10/2001 era aplicabil în procedurile
introduse înainte ca această dispoziție să fie adoptată,
Curtea Supremă de Justiție a respins acțiunea în
revendicare introdusă de fostul proprietar împotriva
cumpărătorului, prevalându-se de buna-credință a
cumpărătorului (de exemplu, hotărârile nr. 1/2003,
4.894/2003 și nr. 3.835/2003). Aceasta a considerat și că
nulitatea absolută a vânzării constituia o premisă
indispensabilă a admiterii acțiunii în revendicare împotriva
cumpărătorului (Hotărârea nr. 439/2003).
48. În alte hotărâri, Curtea Supremă de Justiție și
celelalte instanțe naționale au respins acțiunea în
revendicare datorită bunei-credințe a cumpărătorului, fără a
face trimitere la Legea nr. 10/2001 (de exemplu, hotărârile
nr. 759R/2001 a Curții de Apel Brașov; nr. 470/A/2000 a
Curții de Apel București, confirmată prin Hotărârea
nr. 2.702/2002 a Curții Supreme de Justiție; nr. 3.787/2003,
3.737/2003 și nr. 555/2004 ale Curții Supreme de Justiție).
D. Buna-credință, definiție și sarcina probei

49. Buna-credință reprezintă, conform definiției date de
art. 1898 alin. 1 din Codul civil, îcredința posesorului că,
cel de la care a dobândit imobilul avea toate însușirile
cerute de lege spre a-i putea transmite proprietatea“.
Astfel, în Hotărârea nr. 4.894/2003, Curtea Supremă de
Justiție a considerat că buna-credință constă în
convingerea cumpărătorilor că au încheiat un contract cu
adevăratul proprietar, cu respectarea dispozițiilor legale în
vigoare la momentul încheierii contractului și că aceste
două condiții sunt îndeplinite în speță.

MONITORUL OFICIAL AL ROMÂNIEI, PARTEA I, Nr. 514/14.VI.2006
50. Reaua-credință a fost definită în literatura juridică
română ca atitudinea unei persoane care îndeplinește un
act sau un fapt ce contravine legii, fiind în același timp
deplin conștientă de caracterul ilicit al conduitei sale (S.
Ghimpu, Gh. Brehoi, Gh. Mocanu, A. Popescu și I. Urs,
Dicționar juridic, Editura Albatros, București, 1985).
51. O parte a instanțelor naționale a considerat că
trebuie să i se ceară cumpărătorului să facă dovada că a
îndeplinit diligențe rezonabile pentru a cunoaște situația
juridică a imobilului. Pentru alte instanțe, buna-credință ar
trebui să fie prezumată și obligația de a face dovada releicredințe îi revine celeilalte părți. Jurisprudența constantă nu
indică, așadar, nici cui îi aparține obligația de a proba bunacredință, nici care sunt circumstanțele pe care trebuie să
le dovedească cel care o contestă.
52. Prin Hotărârea nr. 510/2003, Curtea Supremă de
Justiție a admis acțiunea în revendicare a fostului
proprietar al unui imobil naționalizat, considerând că reauacredință a cumpărătorului înu părea să poată fi pusă la
îndoială, dat fiind (...) că acesta știa sau că ar fi putut ști
că imobilul risca să fie revendicat de către foștii proprietari,
că ar fi putut sau chiar că ar fi trebuit să se informeze
despre demersurile întreprinse de fostul proprietar în
vederea obținerii bunului său și că pasivitatea sa îi este
imputabilă“. Aceeași instanță a declarat — în Decizia
nr. 4.218/2002 — că era de neconceput ca în calitate de
cumpărător al unui bun atât de important ca un imobil
ÎN

9

chiriașul să nu îndeplinească diligențele rezonabile pentru
a cunoaște situația juridică a bunului.
În plus, ea a precizat — în Decizia nr. 4.623/2002 —
că dobânditorul ar fi trebuit să verifice, cel puțin, înainte de
a încheia actul de vânzare, dacă imobilul a făcut obiectul
unei cereri de restituire în temeiul Legii nr. 112/1995 sau
al unei acțiuni în revendicare din partea fostului proprietar,
fără de care buna sa credință putea fi pusă la îndoială. În
Decizia nr. 4.561/2003, Curtea Supremă de Justiție a
considerat că lipsa de informare sau ignoranța
cumpărătorului în ceea ce privește situația juridică a
imobilului dobândit nu poate scuza eroarea cumpărătorului.
53. Cu toate acestea, în Decizia nr. 3.962/2003, Curtea
Supremă de Justiție a indicat că lipsa diligenței din partea
unui chiriaș în vederea cunoașterii situației imobilului pe
care avea să-l dobândească era lipsită de consecințe în
plan juridic.
În alte hotărâri instanța supremă a aplicat principiul
enunțat la art 1899 alin. 2 din Codul civil, conform căruia
buna-credință este prezumată, iar reaua-credință trebuie
dovedită de cel care o invocă în favoarea sa, dar fără a
acorda atenție demersurilor pe care dobânditorul le-a făcut
sau nu înainte de a încheia cumpărarea unui bun care
fusese naționalizat (de exemplu, hotărârile nr. 781/2003,
5.359/2003, 1.476/2004, 2.559/2004, 3.855/2004 și
nr. 4.229/2003).

DREPT

I. Asupra pretinsei încălcări a art. 1 din Protocolul nr. 1
adițional la Convenție
54. Reclamantul pretinde că vânzarea apartamentelor
sale unor terți, validată prin Hotărârea Curții de Apel
București din 30 mai 2000, a încălcat, în lipsa oricărei
despăgubiri, art. 1 al Protocolului nr. 1 adițional la
Convenție, care prevede următoarele:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.“
A. Asupra admisibilității

55. Curtea constată că acest capăt de cerere nu este
în mod vădit neîntemeiat în sensul art. 35 paragraful 3 din
Convenție. Mai mult, ea observă că nu există niciun alt
motiv de inadmisibilitate și prin urmare îl declară admisibil.
B. Asupra fondului
1. Argumentele părților
a) Guvernul

56. După o amplă expunere, însoțită de numeroase
referințe la doctrină și jurisprudență, cu soluții date în
dreptul român în cazul vânzării bunului altuia și al acțiunii
în revendicare, introdusă de adevăratul proprietar împotriva
cumpărătorului, Guvernul consideră că reclamantul, căruia
dreptul de proprietate i-a fost recunoscut prin Sentința din
10 aprilie 1997, ar trebui să introducă o acțiune în
revendicare împotriva cumpărătorilor care sunt în posesia
apartamentelor vândute. Astfel, ar avea posibilitatea de a-și
confirma dreptul de proprietate față de cumpărători prin
intermediul unei comparări a titlurilor și, pe cale de
consecință, de a obține posesia asupra bunului.
Guvernul presupune că, în eventualitatea unei
asemenea proceduri, reclamantul ar aduce ca dovadă a
dreptului său de proprietate contractul de vânzare-

cumpărare încheiat la data de 20 august 1940 de către
tatăl său, al cărui succesor este. Cât despre terții
cumpărători, ei ar invoca existența contractelor de vânzarecumpărare încheiate la 23 februarie, 17 martie și 16 aprilie
1997, a căror valabilitate a fost recunoscută prin Decizia
din 30 mai 2000. Instanța ar avea de analizat
caracteristicile celor două titluri și să decidă care dintre ele
prevalează.
În speță, consideră Guvernul, titlul reclamantului provine
de la autorul inițial, care obținuse bunul prin contractul de
vânzare-cumpărare din 20 august 1940 înainte de
naționalizare, pe când titlul cumpărătorului provine de la un
autor nonproprietar, după cum a confirmat Sentința din
10 aprilie 1997.
57. Guvernul indică, de asemenea, că jurisprudența și
doctrina au stabilit că acțiunea în revendicare a
adevăratului proprietar nu poate fi paralizată decât prin
invocarea uzucapiunii (de scurtă durată, între 10 și 20 de
ani), în următoarele condiții: a) cumpărătorul era de bunăcredință la încheierea contractului; b) s-a scurs un termen
între 10 și 20 de ani de la încheierea contractului;
c) există un just titlu (în acest caz un contract cu
nonproprietarul poate fi considerat drept just titlu);
d) posesia este utilă și neviciată. Or, acesta consideră că
în speță terții cumpărători nu îndeplinesc condiția buneicredințe.
De asemenea, Guvernul consideră că buna-credință nu
poate avantaja una dintre părți decât în cadrul unei acțiuni
în revendicare în care niciuna dintre părți nu poate aduce
un titlu de proprietate, caz în care partea care are câștig
de cauză este cea care va dovedi posesia cea mai
caracterizată.
Guvernul conchide că numai buna-credință a
cumpărătorilor în momentul încheierii contractului de
vânzare-cumpărare cu statul nonproprietar, fără condiția
suplimentară a unei posesii utile și/sau a erorii comune și
invincibile (error communis facit jus), nu are nici o
semnificație din punctul de vedere al obținerii proprietății
asupra bunului vândut.

10

MONITORUL OFICIAL AL ROMÂNIEI, PARTEA I, Nr. 514/14.VI.2006

58. De asemenea, Guvernul indică faptul că, potrivit
unei doctrine și unei practici minoritare și constant criticate,
teoria aparenței ar putea fi aplicată în cazul vânzării
bunului altuia (error communis facit jus). Condițiile care
impun aplicarea acestui principiu sunt: a) existența unei
erori comune (împărtășită de public) și invincibile (de care
nimeni nu se poate îndoi, dând dovadă de toată prudența
sa); b) buna-credință a cumpărătorului; c) caracterul oneros
al actului.
Or, după opinia Guvernului, în materie imobiliară, cel
care este de bună-credință și tratează cu un nonproprietar
nu poate obține proprietatea bunului decât dacă a exercitat
posesia o perioadă lungă de timp, cuprinsă între 10 și 20
de ani. Doctrina a precizat că teoria proprietarului aparent
fondată pe principiul error communis facit jus, fără a adăuga
nimic la condiția de bună-credință, are ca efect crearea
imediată a unui drept de proprietate în favoarea terțului
cumpărător, ceea ce duce la încălcarea dispozițiilor general
recunoscute ale Codului civil în materie de uzucapiune. În
plus, în cadrul unei acțiuni în revendicare prin care
adevăratul proprietar acționează pentru a face să înceteze
deposedarea abuzivă, iar terțul cumpărător invocă numai
buna-credință și aparența în drept, adevăratul proprietar
este cel care va avea câștig de cauză (certat de damno
vitando).
59. În concluzie, Guvernul consideră că o procedură
care constată buna-credință a cumpărătorului la încheierea
contractului de vânzare-cumpărare nu are niciun efect
asupra existenței dreptului de proprietate al adevăratului
proprietar. Hotărârile care nu au dispus anularea
contractelor de vânzare-cumpărare nu au suprimat titlul de
proprietate al reclamantului în speță și nici nu au diminuat
șansele acestuia de a obține posesia bunului în urma
introducerii unei acțiuni în revendicare. Constatarea buneicredințe nu înseamnă nici negarea titlului reclamantului și
nici confirmarea titlului cumpărătorului față de adevăratul
proprietar.
b) Reclamantul

60. Reclamantul subliniază că, în Sentința sa rămasă
definitivă din 10 aprilie 1997, judecătoria a recunoscut, cu
efect retroactiv, nelegalitatea naționalizării bunului său și
deci legitimitatea sa ca proprietar.
61. El consideră că doctrina și jurisprudența nu sunt
unitare în ceea ce privește litigiile dintre proprietari și
cumpărători. În plus, cerându-i să introducă o nouă acțiune
împotriva cumpărătorilor, i se impune o sarcină excesivă,
dată fiind insecuritatea juridică a unui sistem în care
autoritatea hotărârilor judecătorești nu este respectată și în
care a fost adoptată o legislație contradictorie care dă
naștere unei jurisprudențe contradictorii.
Reclamantul susține că reaua-credință a statului reiese
din participarea acestuia la acțiunea în revendicare și din
faptul că, în conformitate cu Hotărârea nr. 11/1997,
vânzările ar fi fost suspendate. El adaugă că reauacredință a cumpărătorilor reiese, pe de o parte, din faptul
că îl cunosc și că erau la curent cu intenția sa de a
recupera imobilul și, pe de altă parte, din faptul că ei
cunosc istoria imobilelor naționalizate și contextul noii
legislații, precum și toate litigiile publice referitoare la
restituirea lor.
62. Reclamantul subliniază, de asemenea, că nu a
urmat procedura specială prevăzută de Legea nr. 10/2001,
deoarece aceasta era favorabilă cumpărătorilor și le
consolida poziția față de cea a fostului proprietar.
2. Aprecierea Curții

63. În speță, Curtea consideră că trebuie făcută o
distincție între situația apartamentului nr. 2 din corpul de
clădire A, vândut la data de 16 aprilie 1997, adică după
admiterea acțiunii în revendicare introduse de reclamant
împotriva statului, și situația celorlalte două apartamente

care constituie corpul de clădire B, vândute la data de
23 februarie 1997 și, respectiv, la 17 martie 1997, adică
înainte de introducerea acțiunii respective.
a) Apartamentul nr. 2 din corpul de clădire A (îapartamentul nr. 2“)
(i) Asupra existenței bunului

64. Un reclamant nu poate invoca o încălcare a art. 1
din Protocolul nr. 1 la Convenție decât în măsura în care
hotărârile pe care le contestă se raportează la îbunurile“
sale în sensul prezentei dispoziții. Noțiunea îbunuri“ poate
acoperi atât îbunurile actuale“, cât și valori patrimoniale,
inclusiv creanțe, în virtutea cărora reclamantul poate
pretinde că are cel puțin o îsperanță legitimă“ de a
beneficia efectiv de un drept de proprietate. Dimpotrivă,
speranța de a i se recunoaște un drept de proprietate ce
nu poate fi exercitat efectiv nu poate fi considerat ca un
îbun“, în sensul art. 1 din Protocolul nr. 1, și la fel se
întâmplă și în cazul unei creanțe condiționale care se
stinge din cauza neîndeplinirii condiției (vezi Prințul HansAdam II de Liechtenstein împotriva Germaniei [MC],
nr. 42.527/98, §§ 82 și 83, CEDO 2001-VIII).
65. În speță, Curtea reține că reclamantul a introdus o
acțiune în revendicare imobiliară pentru a se constata
nelegalitatea naționalizării întregului său imobil și pentru a
obține restituirea acestuia. În Sentința sa din 10 aprilie
1997, rămasă definitivă, Judecătoria Sectorului 1 București
a stabilit că bunul litigios fusese naționalizat prin încălcarea
Decretului nr. 92/1950, a statuat că reclamantul rămăsese
proprietarul legitim și a obligat statul să restituie bunul
(paragraful 14 de mai sus). Această sentință era opozabilă
statului, singurul subiect de drept care putea să se
pretindă în mod legitim proprietarul bunului în acel moment
și care a fost obligat să-l repună pe reclamant în posesia
imobilului. Dreptul de proprietate asupra bunului recunoscut
astfel cu efect retroactiv nu era revocabil.
De altfel, dreptul de proprietate al reclamantului nu a
fost infirmat sau contestat până în prezent, Guvernul
recunoscând în mod explicit că reclamantul a rămas
proprietar, întemeindu-și apărarea pe această ipoteză.
Drept care, Curtea apreciază că, în ceea ce privește
apartamentul nr. 2, reclamantul are un bun în sensul art. 1
din Protocolul nr. 1 la Convenție.
(ii) Asupra existenței unei ingerințe

66. Curtea observă că Judecătoria Sectorului 1
București a constatat că naționalizarea imobilului
reclamantului a fost ilegală și a obligat statul, în posesia
căruia se afla atunci imobilul, să-l restituie reclamantului.
Or, după 6 zile de la această sentință, statul a vândut
apartamentul nr. 2 chiriașului.
67. Guvernul pretinde că vânzarea de către stat a
apartamentului nr. 2 nu a adus nicio atingere dreptului de
proprietate al reclamantului, care continuă să fie proprietar
și are posibilitatea de a introduce o acțiune în revendicare
împotriva cumpărătorului pentru a redobândi posesia
asupra bunului.
68. În primul rând, Curtea consideră că în speță nu
este vorba de o simplă vânzare a bunului altuia, dar că
această vânzare a survenit cu încălcarea flagrantă a unei
hotărâri judecătorești pronunțate în favoarea reclamantului.
Astfel, deși Sentința din 10 aprilie 1997 a recunoscut
retroactiv dreptul de proprietate al reclamantului și a obligat
statul să-l repună în posesia imobilului, la data de
16 aprilie 1997 statul a vândut imobilul chiriașului. Nu se
poate ști cu certitudine dacă la data de 16 aprilie 1997
Sentința din 10 aprilie 1997 avea un caracter definitiv.
Așadar, în calitatea sa de gardian al ordinii publice, statul
avea o obligație morală de a stabili un exemplu, a cărei
respectare trebuia asigurată de organele sale învestite cu
misiunea de protecție a ordinii publice (Zwierzyn
´ski
împotriva Poloniei, nr. 34.049/96, § 73, CEDO 2001-VI). Or,

MONITORUL OFICIAL AL ROMÂNIEI, PARTEA I, Nr. 514/14.VI.2006
a vinde apartamentul în litigiu după ce a fost obligat să-l
restituie reclamantului și fără a arăta nici cea mai mică
opoziție față de sentință, de exemplu prin declararea
apelului, înseamnă a nega activitatea instanțelor.
69. În al doilea rând, argumentul Guvernului trebuie
respins și pentru că reclamantul nu mai are niciun mijloc
de a redobândi posesia asupra apartamentului său.
Astfel, procedura prevăzută de Legea nr. 10/2001, așa
cum este ea reglementată prin Hotărârea Guvernului
nr. 498/2003 și confirmată de Curtea Supremă de Justiție
(paragrafele 41 și 42 de mai sus), nu poate avea ca efect
restituirea în natură a imobilului, dat fiind faptul că
instanțele au refuzat să anuleze contractele de vânzarecumpărare.
În ceea ce privește introducerea unei acțiuni în
revendicare împotriva cumpărătorilor, trebuie menționat
faptul că aceasta este, în dreptul român, imprescriptibilă
(paragraful 39 de mai sus). Așadar, reclamantul nu era
obligat să o introducă imediat după respingerea acțiunii în
anulare. Ar fi un lucru excesiv să i se impună o asemenea
obligație pentru perioada cuprinsă între respingerea
definitivă a acțiunii în anulare a vânzării, adică 30 mai
2000, și intrarea în vigoare a Legii nr. 10/2001, adică
14 februarie 2001, având în vedere cele două proceduri
declanșate anterior și efortul uman și financiar pe care
le-au presupus.
De la intrarea în vigoare a Legii nr. 10/2001,
reclamantul nu mai poate introduce o acțiune în
revendicare a apartamentului, deoarece jurisprudența
constantă a celei mai înalte instanțe a statului consideră
că o asemenea acțiune trebuie respinsă ca inadmisibilă
(paragraful 44 de mai sus). Chiar presupunând că ar fi
putut introduce o asemenea acțiune, șansele sale de
succes ar fi fost cel mult incerte, deoarece Curtea
Supremă de Justiție respinge în mod sistematic acțiunile în
revendicare atunci când constată buna-credință a
cumpărătorilor (paragrafele 45—48 de mai sus).
70. Din cele de mai sus reiese că, vânzând unui terț
apartamentul pe care ar fi trebuit să-l restituie
reclamantului, statul l-a privat pe acesta de orice
posibilitate de a redobândi posesia asupra lui (mutatis
mutandis, Guillemin împotriva Franței, Hotărârea din
21 februarie 1997, Culegere de hotărâri și decizii, 1997-I,
p. 164, § 54).
71. În lumina celor de mai sus, Curtea consideră că
vânzarea apartamentului, din care a rezultat imposibilitatea
reclamantului de a redobândi posesia asupra
apartamentului, în ciuda faptului că s-a pronunțat în acest
sens o sentință rămasă definitivă, constituie fără nicio
îndoială o ingerință în dreptul de proprietate al
reclamantului.
(iii) Asupra justificării ingerinței

72. Rămâne de stabilit dacă ingerința constatată de
Curte a încălcat sau nu art. 1 din Protocolul nr. 1 la
Convenție.
73. Așa cum a precizat deja în mai multe rânduri,
Curtea reamintește că art. 1 din Protocolul nr. 1 la
Convenție conține trei norme distincte: îprima, care se
exprimă în prima frază a primului alineat și îmbracă un
caracter general, enunță principiul respectării proprietății; a
doua, ce figurează în cea de-a doua frază a aceluiași
alineat, vizează privarea de proprietate și o supune
anumitor condiții; cât despre a treia, menționată în cel
de-al doilea alineat, recunoaște dreptul statelor, printre
altele, de a reglementa utilizarea bunurilor conform
interesului general (...). Nu este vorba totuși de reguli
lipsite de legătură între ele. A doua și a treia dintre ele se
referă la anumite exemple de atingeri ale dreptului de
proprietate; ca atare, ele trebuie interpretate în lumina
principiului consacrat de prima normă“ (James și alții

11

împotriva Marii Britanii, Hotărârea din 21 februarie 1986,
seria A nr. 98, p. 29—30, § 37).
74. Pentru a stabili dacă a avut loc privarea de
proprietate în sensul celei de-a doua înorme“, trebuie nu
numai să se verifice dacă a avut loc deposedarea sau
exproprierea formală, ci și să se treacă dincolo de
aparențe și să se analizeze realitățile situației litigioase.
Convenția vizând protejarea drepturilor îconcrete și
efective“, trebuie cercetat dacă situația respectivă
echivalează cu o expropriere de fapt (Brumărescu, citată
mai sus, § 76).
75. Curtea relevă că situația creată de jocul combinat
al vânzării apartamentului, al Deciziei Curții de Apel
București din 30 mai 2000, care a refuzat să anuleze
vânzarea apartamentului, și intrarea în vigoare a Legii
nr. 10/2001, în urma căreia jurisprudența constantă a Curții
Supreme de Justiție a negat posibilitatea redobândirii
posesiei asupra imobilelor vândute unor terți de bunăcredință, a avut ca efect privarea reclamantului de
beneficiul acelei părți din Hotărârea din 10 aprilie 1997
care stabilea dreptul său de proprietate asupra
apartamentului nr. 2, împiedicându-l să dobândească
posesia.
Este adevărat că, în jurisprudența sa constantă, Curtea
analizează neexecutarea unei hotărâri judecătorești din
perspectiva primei fraze din primul alineat al art. 1 din
Protocolul nr. 1 la Convenție (Burdov împotriva Rusiei,
.
nr. 59.498/00, § 40, 7 mai 2002, Jasiuniene împotriva
Lituaniei, nr. 41.510/98, § 45, 6 martie 2003, și Sabin
Popescu împotriva României, nr. 48.102/99, § 80, 2 martie
2004). Totuși, în speță, pe de o parte, la momentul
vânzării, hotărârea nu avea un caracter executoriu și, pe
de altă parte, nu este vorba de o simplă neexecutare, ci
de vânzarea bunului către un terț. În urma acestei vânzări,
cel interesat nu mai avea posibilitatea să intre în posesia
bunului, să-l vândă sau să-l lase moștenire, să consimtă la
donarea sa ori să dispună de el într-un alt mod. În aceste
condiții, Curtea constată că această situație a avut ca efect
privarea reclamantului de proprietatea sa în sensul celei
de-a doua fraze din primul alineat al art. 1 din Protocolul
nr. 1 la Convenție.
76. O privare de proprietate ce se analizează prin
prisma celei de a doua norme nu se poate justifica decât
dacă se demonstrează în special faptul că ea a avut loc
în condițiile prevăzute de lege, pentru cauză de utilitate
publică și cu respectarea principiului proporționalității.
77. Art. 1 din Protocolul nr. 1 la Convenție impune,
înainte de toate și mai ales, ca o ingerință a autorității
publice în exercitarea dreptului la respectarea bunurilor să
fie legală (latridis, citată mai sus, § 58). Principiul legalității
implică și existența unor norme de drept intern suficient de
accesibile, precise și previzibile (Hentrich împotriva Franței,
Hotărârea din 22 septembrie 1994, seria A nr. 296-A,
p. 19—20, § 42, și Lithgow și alții împotriva Marii Britanii,
Hotărârea din 8 iulie 1986, seria A nr. 102, p. 47, § 110).
Cu toate acestea, Curtea deține o competență limitată
pentru a verifica respectarea dreptului intern (Håkansson și
Sturesson împotriva Suediei, Hotărârea din 21 februarie
1990, seria A nr. 171-A, p. 16, § 47).
78. Curtea observă că Legea nr. 112/1995 nu se aplica
decât în cazul situației bunurilor față de care statul deținea
un titlu de proprietate (paragrafele 26—30 de mai sus) și
că nicio altă dispoziție internă nu acorda statului dreptul de
a vinde un bun care se găsea de facto în patrimoniul său
și pentru care nu avea așadar un titlu. De altfel, nici
reclamantul și nici Guvernul nu au pretins că vânzarea
către un particular a unui bun confiscat sau naționalizat
fără titlu valabil avea, la momentul faptelor, o bază legală.
79. În speță, Curtea reține, asemenea Judecătoriei
Sectorului 1 București în Sentința sa din 10 aprilie 1997,

12

MONITORUL OFICIAL AL ROMÂNIEI, PARTEA I, Nr. 514/14.VI.2006

că la momentul vânzării statul nu avea un titlu asupra
apartamentului nr. 2 și că ingerința litigioasă era lipsită de
bază legală, având în vedere că Legea nr. 112/1995 nu
permitea decât vânzarea bunurilor dobândite cu titlu.
80. Ținând cont de cele de mai sus, Curtea conchide
că ingerința în dreptul de proprietate al reclamantului a fost
lipsită de bază legală și, prin urmare, că a avut loc
încălcarea art. 1 din Protocolul nr. 1 la Convenție.
b) Cele două apartamente ce formează corpul de clădire B al
imobilului (îclădirea B“) (vândute la data de 23 februarie 1997 și,
respectiv, la 17 martie 1997)
(i) Asupra existenței bunului

81. În ceea ce privește clădirea B, reclamantul a
introdus acțiunea sa în revendicare la data de 20 martie
1997, adică după ce această parte a bunului a fost
vândută fostului chiriaș. Așadar, trebuie cercetat dacă
reclamantul dispunea totuși de un îbun“ în sensul art. 1
din Protocolul nr. 1 la Convenție.
Trebuie observat că, în Sentința sa definitivă din
10 aprilie 1997, Judecătoria Sectorului 1 București a stabilit
că întregul imobil revendicat de către reclamant fusese
naționalizat cu încălcarea Decretului nr. 92/1950, a apreciat
că reclamantul rămăsese proprietarul legitim al acestui
imobil și a dispus restituirea lui, așadar inclusiv a clădirii B.
Dreptul de proprietate astfel recunoscut — cu efect
retroactiv — asupra clădirii B nu era revocabil.
82. Desigur, pe de o parte, această recunoaștere a
dreptului de proprietate al reclamantului nu s-a făcut în
detrimentul celorlalți subiecți de drept, mai exact al
cumpărătorilor, care ar fi putut pretinde în mod legitim că
sunt proprietarii bunurilor în momentul introducerii acțiunii în
revendicare în fața instanțelor naționale, pe de altă parte,
reclamantul nu a intrat în posesia clădirii B în urma
Sentinței din 10 aprilie 1997 (paragraful 17 de mai sus). În
aceste împrejurări, îbunul“ reclamantului putea consta în
interesul de a i se restitui clădirea B în natură de către
cumpărători. Trebuie așadar analizat dacă acest interes
respecta condițiile necesare pentru a fi considerat o
îvaloare patrimonială“ de protejat din perspectiva art. 1 din
Protocolul nr. 1 la Convenție, mai exact dacă era vorba de
un interes patrimonial cu o bază suficientă în dreptul intern
(Kopecky împotriva Slovaciei [MC], nr. 44.912/98, § 47,
´
28 septembrie 2004).
83. Este incontestabil și, de altfel, necontestat că
interesul reclamantului de a i se restitui aparatamentele în
natură este un interes patrimonial.
84. Curtea consideră că acest interes patrimonial avea
o bază suficientă în dreptul intern, deoarece era, pe de o
parte, recunoscut în mod expres de stat, și, pe de altă
parte, era confirmat de o jurisprudență bine stabilită a
instanțelor.
În primul rând, așa cum a arătat Guvernul (paragrafele
57 și 58 de mai sus), cu excepția circumstanțelor
excepționale (uzucapiunea sau, pentru o doctrină minoritară
și o jurisprudență foarte rară, aparența în drept), o
jurisprudență constantă admitea, până în anul 2001, o
acțiune în revendicare introdusă de adevăratul proprietar
împotriva cumpărătorului, chiar de bună-credință, al bunului
altuia. Așadar, reclamantul putea spera în mod legitim la
concretizarea interesului său patrimonial în urma admiterii
unei eventuale acțiuni în revendicare introduse împotriva
cumpărătorilor.
În al doilea rând, în ceea ce privește recunoașterea
acestui interes de către stat, art. 2 alin. (2) din Legea
nr. 10/2001 prevede în mod expres că persoanele
proprietare ale unor imobile pe care statul și le-a însușit
fără titlu valabil își păstrează calitatea de proprietar. Prin
urmare, nu este vorba de un nou drept, ci de
recunoașterea explicită și retroactivă a supraviețuirii
vechiului drept. Trebuie menționat că legea nu face nicio
distincție între situația imobilelor vândute chiriașilor, cum
este cazul clădirii B, și cea a imobilelor rămase în
patrimoniul statului.

85. În opinia Curții, aceste elemente dovedesc faptul că
reclamantul era titularul unui interes patrimonial recunoscut
în dreptul român și care era protejat de art. 1 din
Protocolul nr. 1 la Convenție (vezi, mutatis mutandis,
Öneryildiz împotriva Turciei [MC], nr. 48.939/99, § 129,
CEDO 2004-XI, și Beyeler împotriva Italiei [MC],
nr. 33.202/96, § 105 in fine, CEDO 2000-I).
86. De altfel, dreptul reclamantului asupra clădirii B nu
a fost infirmat sau contestat până în prezent. Mai mult,
Guvernul recunoaște în mod explicit că reclamantul a
rămas proprietarul acesteia și își întemeiază apărarea pe
această ipoteză.
87. În consecință, Curtea apreciază că reclamantul avea
asupra apartamentelor un drept patrimonial care se
analizează ca un bun în sensul art. 1 din Protocolul nr. 1
la Convenție.
(ii) Natura pretinsei încălcări

88. Curtea reamintește că art. 1 din Protocolul nr. 1 la
Convenție, care tinde în principal să protejeze individul
împotriva oricărei atingeri a dreptului său de proprietate de
către stat, poate să implice și obligații pozitive care să
impună unui stat adoptarea unor anumite măsuri necesare
pentru a proteja dreptul de proprietate (Broniowski, citată
mai sus, § 143; Öneryildiz, citată mai sus, § 134, și
Sovtransavto Holding împotriva Ucrainei, nr. 48.553/99,
§ 96, CEDO 2002-VII).
89. Ea reafirmă faptul că Convenția nu impune statelor
contractante nicio obligație specifică de reparare a
nedreptăților sau prejudiciilor cauzate înainte ca ele să fi
ratificat Convenția. De asemenea, art. 1 din Protocolul
nr. 1 la Convenție nu poate fi interpretat ca restrângând
libertatea statelor contractante de a alege condițiile în care
ele acceptă să restituie bunurile ce le-au fost transferate
înainte să ratifice Convenția (Kopeck´ , citată mai sus,
y
§ 35). Adoptarea unor legi care să prevadă restituirea
bunurilor confiscate sau despăgubirea persoanelor victime
ale unor astfel de confiscări necesită o vastă analiză a
numeroase aspecte de ordin moral, juridic, politic și
economic. Considerând un lucru normal ca legiuitorul să
dispună de o mare marjă de apreciere în ceea ce privește
politica economică și socială, Curtea a declarat că respectă
modul în care acesta concepe imperativele îutilității
publice“, cu excepția cazului în care aprecierea sa se
dovedește complet lipsită de o bază rezonabilă (James și
alții, citată mai sus, p. 32, § 46, și Fostul rege al Greciei și
alții, § 87, hotărâri citate mai sus). Acest lucru este valabil
cu atât mai mult pentru modificările atât de fundamentale
ale sistemului unei țări, cum ar fi tranziția de la un regim
totalitar la o formă democratică de guvernare și reforma
structurii politice, juridice și economice a statului, fenomene
care duc inevitabil la adoptarea unor legi economice și
sociale la scară mare (Broniowski, citată mai sus, § 149).
90. Acest lucru nu înseamnă că atitudinea autorităților
naționale într-un anumit caz nu poate prezenta probleme în
ceea ce privește art. 1 din Protocolul nr. 1 la Convenție,
atunci când ele nu-și respectă obligațiile ce decurg din
Convenție.
91. Pentru a putea aprecia conformitatea conduitei
statului cu art. 1 din Protocolul nr. 1 la Convenție, Curtea
trebuie să facă o analiză globală a diferitelor interese aflate
în joc, acordând atenție faptului că Convenția are drept
scop apărarea drepturilor îconcrete și efective“. Ea trebuie
să meargă dincolo de aparențe și să analizeze realitatea
situației litigioase.
Astfel, dacă dispun de o mare marjă în aprecierea
existenței unei probleme de interes public ce justifică
anumite măsuri și în alegerea politicilor lor economice și
sociale (Kopeck´ citată mai sus, § 37), atunci când se află
y,
în joc o chestiune de interes general, autoritățile publice
trebuie să reacționeze în timp util, într-o manieră corectă
și cu cea mai mare coerență (vezi Beyeler, citată mai sus,
§§ 110 in fine, 114 și 120 in fine, Broniowski, citată mai

MONITORUL OFICIAL AL ROMÂNIEI, PARTEA I, Nr. 514/14.VI.2006
sus, § 151, Sovtransavto Holding, citată mai sus, §§ 97—
98, Novoseletskiy împotriva Ucrainei, nr. 47.148/99, § 102,
22 februarie 2005, Blücher împotriva Republicii Cehe,
nr. 58.580/00, § 57,11 ianuarie 2005, și O.B. Heller, A.S.
împotriva Republicii Cehe (dec.), nr. 55.631/00, 9 noiembrie
2004).
92. Dacă Convenția nu impune statelor obligația de a
restitui bunurile confiscate și cu atât mai puțin de a
dispune de ele conform atributelor dreptului lor de
proprietate, odată ce a fost adoptată o soluție de către stat
ea trebuie implementată cu o claritate și o coerență
rezonabile pentru a evita pe cât posibil insecuritatea
juridică și incertitudinea pentru subiecții de drept la care se
referă măsurile de aplicare a acestei soluții.
În această privință trebuie subliniat faptul că
incertitudinea — fie ea legislativă, administrativă sau
provenind din practicile aplicate de autorități — este un
factor important ce trebuie luat în considerare pentru a
aprecia conduita statului (Broniowski, citată mai sus,
§ 151).
93. Mai mult, este de datoria oricărui stat contractant să
se doteze cu un arsenal juridic adecvat și suficient pentru
a asigura respectarea obligațiilor pozitive ce îi revin.
Singura sarcină a Curții este să analizeze dacă în speță
măsurile adoptate de autoritățile române au fost adecvate
și suficiente (vezi Ruianu împotriva României, nr. 34.647/97,
§ 66, 17 iunie 2003, Piven împotriva Ucrainei,
nr. 56.849/00, § 37, 29 iunie 2004, și Zhovner împotriva
Ucrainei, nr. 56.848/00, § 35, 29 iunie 2004).
(iii) Respectarea obligației pozitive de către stat

α) Incertitudinea juridică generală generată de lipsa de
claritate și de coerență a legislației aplicabile și
consecințele sale pentru reclamant
94. Curtea observă că, pentru a defini situația în care
se află reclamantul, în dreptul român par esențiale mai
multe noțiuni, și anume îtitlul“ statului, îvânzarea lucrului
altuia“, îbuna-credință“ a cumpărătorului, îacțiunea în
revendicare“ și îaparența în drept“. În afara noțiunii de
îtitlu“ al statului, definită în mod diferit în diversele acte
normative succesive, și a celei de îbună-credință“, definită
de Codul civil, însă interpretată și aplicată diferit în
practică, celelalte trei noțiuni citate mai sus nu sunt definite
de o lege, ci au fost elaborate în doctrină și sunt aplicate
printr-o jurisprudență ce nu este întotdeauna constantă
(paragrafele 38, 39, 49—53, 57 și 58 de mai sus).
95. În ceea ce privește îtitlul“ statului, Curtea observă
că practica instanțelor naționale nu este constantă atunci
când trebuie să decidă, de exemplu, dacă Decretul
nr. 92/1950 sau Decretul nr. 223/1974 era sau nu conform
cu constituțiile în vigoare la momentul aplicării lui și
putea să constituie așadar un îtitlu“ al statului
(paragrafele 33—37 de mai sus).
Această lipsă de coerență se referă nu numai la
posibilitatea instanțelor de a analiza titlul statului și
interpretările diferite și chiar contradictorii pe care acestea
le-au dat în această chestiune de drept, ci și la
modalitatea în care Guvernul a definit această noțiune:
dacă inițial îtitlul“ a fost înțeles într-un sens foarte larg, el
a fost interpretat tot mai restrictiv prin modificările
succesive ale legislației. Or, Curtea observă că această
evoluție normativă a avut loc nu înainte de vânzarea
imobilelor foștilor proprietari, așa cum ar fi fost de dorit, ci
în timpul derulării sale (paragrafele 23—32 de mai sus).
Acest lucru era susceptibil să ducă, de exemplu, la ideea
că imobilele vândute deoarece erau considerate ca
înaționalizate cu titlu“ în momentul vânzării lor să fie, de
fapt, preluate îfără titlu“, conform interpretărilor ulterioare
date de Guvern, ceea ce a constituit, fără îndoială, sursa
situațiilor conflictuale atunci când două persoane diferite
aveau interese legitime concurente asupra aceluiași imobil:
pe de o parte, foștilor chiriași li s-a acordat prin lege
dreptul de a dobândi proprietatea asupra bunurilor pe care

13

le ocupau și, pe de altă parte, foștii proprietari cărora li
s-au restituit bunurile în urma acțiunilor în revendicare
imobiliară admise de instanțele naționale prin hotărâri ce
se bucură de autoritate de lucru judecat, ce au fost ulterior
imposibil de executat.
96. Este de netăgăduit faptul că numeroase proceduri
judiciare, fie în revendicare, fie în anulare a contractelor de
vânzare-cumpărare, cum sunt și cele introduse de
reclamant în speța de față, își au originea în această
incertitudine și că instanțele au fost chemate să
soluționeze astfel de litigii, deși nu dispuneau de un cadru
legislativ destul de previzibil și de coerent. În această
privință trebuie constatat, pe de o parte, că erau posibile
multiple interpretări juridice ale noțiunii de îtitlu“ al statului
și, pe de altă parte, că noțiunile de îbună-credință“ a
cumpărătorului, de îaparență în drept“, precum și legăturile
acestora cu acțiunea în revendicare nu erau clar
reglementate, ceea ce a condus la diferite concluzii juridice
asupra aceleiași chestiuni de drept prezentate în fața
diferitelor instanțe naționale (paragraful 51 de mai sus).
97. În ceea ce privește acțiunea în revendicare, înainte
de adoptarea Legii nr. 10/2001 jurisprudența stabilise că
în caz de vânzare a bunului altuia, acțiunea în revendicare
introdusă de adevăratul proprietar împotriva terțului
subdobânditor de bună-credință era admisibilă,
exceptându-se circumstanțele excepționale, în urmă unei
comparări a titlurilor concurente asupra bunului aflat în
litigiu. Aparența în drept, nici ea reglementată și, conform
Guvernului, contestată de majoritatea autorilor, era
interpretată și subordonată nu numai bunei-credințe a
cumpărătorului, ci și existenței unei erori comune și
invincibile (paragrafele 38, 39, 57 și 58 de mai sus).
Or, după intrarea în vigoare a Legii nr. 10/2001,
excepțiile par să fi devenit regulă, iar Curtea Supremă de
Justiție a respins acțiunile în revendicare fie reținând doar
buna-credință a dobânditorilor, fie considerând că legiuitorul
se prevalase de buna-credință a cumpărătorului prin Legea
nr. 10/2001, fie apreciind ca aplicabilă aparența în drept
interpretată într-un sens larg, fără a face o distincție clară
între eroarea comună și invincibilă și buna-credință
(paragrafele 46—48 de mai sus). În plus, în mai multe
rânduri Curtea Supremă de Justiție a refuzat să procedeze
la compararea titlurilor, considerând că o confirmare pe
cale juridică a valabilității vânzării bunului altuia ar fi
consolidat ipso jure transmiterea dreptului de proprietate
asupra bunului în patrimoniul cumpărătorului, efect care nu
ar putea fi anulat de compararea titlurilor (paragraful 45 de
mai sus).
98. Curtea a statuat deja că divergențele de
jurisprudență constituie, prin natura lor, consecința inerentă
oricărui sistem judiciar ce se sprijină pe un ansamblu de
instanțe de fond cu autoritate asupra circumscripției lor
teritoriale și că rolul unei instanțe supreme este tocmai
acela de a regla divergențele de jurisprudență (Zielinski și
Pradal & Gonzalez și alții împotriva Franței, nr. 24.846/94,
§ 59, CEDO 1999-VII). Totuși, în speță, trebuie menționat
că nici măcar Curtea Supremă de Justiție nu avea o
jurisprudență unitară asupra chestiunilor de drept aflate în
discuție.
Curtea consideră că, în lipsa unui mecanism care să
asigure coerența practicii instanțelor naționale, asemenea
divergențe profunde de jurisprudență, ce persistă în timp și
țin de un domeniu ce prezintă un mare interes social, sunt
de natură să dea naștere unei incertitudini permanente
(mutatis mutandis, Sovtransavto Holding, citată mai sus,
§ 97) și să diminueze încrederea publicului în sistemul
judiciar, care reprezintă una dintre componentele
fundamentale ale statului de drept.
99. În concluzie, Curtea consideră că lipsa de coerență
pe plan legislativ și divergențele de jurisprudență din
domeniul naționalizării imobilelor erau susceptibile să

14

MONITORUL OFICIAL AL ROMÂNIEI, PARTEA I, Nr. 514/14.VI.2006

creeze un climat general de incertitudine și nesiguranță
juridică.
ß) Consecințele incertitudinii juridice generale asupra
reclamantului
100. Mecanismul cererilor individuale prevăzut la art. 34
(fostul articol 25) din Convenție exclude cererile introduse
pe calea actio popularis. Cererile trebuie așadar să fie
introduse de persoane care se pretind victime ale unei
încălcări a uneia sau mai multor dispoziții ale Convenției
ori în numele lor. Asemenea persoane trebuie să poată
demonstra că au fost direct afectate de măsura incriminată
(vezi, de exemplu, Hotărârea Open Door și Dublin Well
Woman împotriva Irlandei din 29 octombrie 1992, seria A
nr. 246-A, p. 22, § 44, și Ilhan împotriva Turciei [MC],
nr. 22.277/93, § 52, CEDO 2000-VII).
101. În consecință, Curtea trebuie să analizeze cum s-a
repercutat acest climat general de incertitudine în cazul
reclamantului.
1. Vânzarea apartamentelor din clădirea B

102. Curtea observă că la data de 7 februarie 1996
reclamantul a solicitat Primăriei Municipiului București
restituirea în natură a imobilului. Mai mult, la data de
23 octombrie 1996 Comisia pentru aplicarea Legii
nr. 112/1995 din cadrul Primăriei Municipiului București a
decis că imobilele pentru care a fost depusă o cerere de
restituire nu vor fi vândute decât după clarificarea situației
lor juridice (paragraful 11 de mai sus). În fine, la
4 februarie 1997 a intrat în vigoare Hotărârea Guvernului
nr. 11/1997, care modifică noțiunea de îtitlu“ al statului.
Apartamentele au fost vândute la data de 23 februarie
1997 și, respectiv, la 17 martie 1997.
103. Or, având în vedere Hotărârea din 23 octombrie 1996
a Comisiei pentru aplicarea Legii nr. 112/1995,
apartamentele n-ar fi trebuit vândute decât după clarificarea
situației lor juridice, adică după verificarea valabilității titlului
statului. Aceasta presupunea, conform Hotărârii Guvernului
nr. 11/1997, ca autoritatea administrativă însărcinată cu
aplicarea Legii nr. 112/1995 să verifice, printre altele, dacă
tatăl reclamantului nu era exclus de la aplicarea Decretului
nr. 92/1950 în virtutea art. II din acesta, așa cum a
procedat judecătoria prin Sentința din 10 aprilie 1997. Nu
erau necesare considerații juridice complexe, cum ar fi
aprecierea conformității decretului cu Constituția din 1948,
ci doar simpla verificare a unui fapt, care ar fi putut fi
efectuată cerându-i-se reclamantului să aducă dovezile
pertinente. Guvernul nu a furnizat niciun document de
natură să dovedească faptul că autoritățile administrative ar
fi verificat astfel existența unui titlu al statului în momentul
vânzării.
Faptul că statul nu a îndeplinit diligențele necesare
pentru a stabili situația juridică a imobilului în litigiu reiese
și din aceea că a vândut apartamentul nr. 2 după numai
6 zile de la pronunțarea sentinței care dispunea ca statul
să restituie apartamentul reclamantului. În plus, cu toate
că prin Dispoziția Primăriei Municipiului București din
22 iulie 1997 s-a dispus restituirea întregului imobil,
autoritățile par să își fi dat seama abia în momentul punerii
în posesie că se află în imposibilitatea de a pune
reclamantul în posesia celor 3 apartamente pe care le
vânduseră în prealabil.
104. Este foarte probabil ca modificarea noțiunii de
îtitlu“ al statului și noua cerință legală introdusă de
Hotărârea Guvernului nr. 11/1997, referitoare la respectarea
dispozițiilor Decretului nr. 92/1950, la data la care statul șia apropriat bunul să fi influențat comportamentul
autorităților, care se pare că nu au dispus de timpul
necesar pentru a-și schimba practicile administrative.
Într-adevăr, dacă pentru a verifica îtitlul“ statului, așa
cum este el definit prin Hotărârea Guvernului nr. 20/1996,
ar fi fost de ajuns să consulte listele anexate la Decretul
nr. 92/1950 (paragraful 27 de mai sus), imobilul fiind
considerat ca naționalizat îcu titlu“ dacă ar fi figurat pe

aceste liste, noua cerință legală introdusă prin Hotărârea
nr. 11/1997
presupunea
demersuri
suplimentare:
administrația era obligată să verifice, pe de o parte, dacă
există identitate între persoana care figura ca proprietar pe
listele întocmite pentru aplicarea decretului și adevăratul
proprietar la data naționalizării și, pe de altă parte, dacă
adevăratul proprietar nu a fost exclus de la aplicarea
decretului prin prevederile art. II din acesta. Or, pentru
aceasta era absolut necesar ca autoritățile să intre în
contact cu foștii proprietari sau cu moștenitorii lor — care
ar fi putut formula cereri de restituire în temeiul Legii
nr. 112/1995 —, ceea ce nu s-a întâmplat în speță.
105. Cu siguranță, este obligația statului să se doteze
cu un arsenal juridic adecvat și suficient pentru a asigura
respectarea obligațiilor pozitive ce îi revin în virtutea
Convenției. Rezultă că vânzarea, în speță, de către stat a
apartamentelor imobilului în litigiu înainte ca o instanță sau
o autoritate administrativă să fi hotărât asupra cererii de
restituire, introdusă de reclamant în temeiul unei legi
speciale ce viza repararea prejudiciilor suferite de foștii
proprietari în timpul regimului comunist, nu pare deloc să fi
fost justificată în circumstanțele speței.
106. Curtea nu consideră că este nerezonabil să
aprecieze că acțiunile autorităților administrative în cauză
s-au datorat, cel puțin în parte, incertitudinii generale în
privința definiției îtitlului“ statului (paragraful 95 de mai sus).
2. Acțiunea în anulare a vânzării și aprecierea bunei-credințe a
cumpărătorilor

107. Curtea observă că instanțele naționale sesizate de
reclamant printr-o cerere în anulare a titlurilor concurente
deținute de terți asupra bunului ce îi fusese restituit s-au
prevalat de buna-credință a cumpărătorilor, dar fără să
stabilească o diferență între situația juridică a
apartamentelor din clădirea B, vândute înainte de
introducerea acțiunii în revendicare, și cea a apartamentului
nr. 2 din clădirea A, vândut după 10 aprilie 1997, dată la
care acțiunea în revendicare a reclamantului fusese admisă
printr-o hotărâre judecătorească definitivă. În cele două
situații ele au aplicat prezumția de bună-credință și au
considerat că, chiar dacă ar fi îndeplinit diligențele
rezonabile, cumpărătorii nu ar fi putut să știe că statul nu
era adevăratul proprietar.
108. Curtea nu are obligația să definească noțiunea de
îbună-credință“ în dreptul român și nici să analizeze bunacredință a cumpărătorilor în speță. Curtea reamintește că
singura sa obligație, conform art. 19 din Convenție, este să
asigure respectarea angajamentelor ce rezultă din
Convenție pentru părțile contractante. În special, Curtea nu
are obligația de a se substitui instanțelor interne.
Interpretarea legislației interne incumbă în primul rând
autorităților naționale și în special instanțelor (vezi în
special Garcia Ruiz împotriva Spaniei [MC], nr. 30.544/96,
§ 28, CEDO 1999-I).
109. Curtea nu neagă complexitatea problemelor pe
care instanțele trebuie să le rezolve, însă consideră că
această complexitate s-a datorat, cel puțin în parte, lipsei
unei definiții clare și coerente a bunei-credințe și a unei
metode uniforme de apreciere a sarcinii și a obiectului
probei acesteia. La aceasta se adaugă definiția fluctuantă
a noțiunii de îtitlu“ al statului, foarte importantă pentru a
stabili dacă cumpărătorii aveau cum să își dea seama că
statul nu era proprietarul bunului la momentul vânzării,
precum și lipsa de precizie în ceea ce privește
cunoașterea celui care trebuia să îndeplinească diligențele
rezonabile pentru a clarifica situația juridică a unui imobil
pus în vânzare de către stat. Pentru Curte astfel de
chestiuni nerezolvate de instanțele sesizate cu acțiunea în
anulare a contractelor de vânzare-cumpărare, introdusă de
reclamant, reflectă incertitudinea generală ce plana asupra
definiției și a aprecierii bunei-credințe în dreptul intern.

MONITORUL OFICIAL AL ROMÂNIEI, PARTEA I, Nr. 514/14.VI.2006
3. Imposibilitatea de a obține posesia asupra apartamentelor

110. Curtea subscrie opiniei Guvernului conform căreia,
în momentul respingerii acțiunii în anulare a contractelor,
dreptul intern oferea reclamantului posibilitatea de a i se
restitui imobilul în natură prin introducerea unei acțiuni în
revendicare împotriva cumpărătorilor (paragrafele 38, 39, 57
și 58 de mai sus). Rezultă că nu i se poate reproșa celui
interesat că nu a introdus imediat o a treia acțiune în
revendicare împotriva cumpărătorilor, având în vedere
efortul uman și financiar pe care îl reprezentau cele două
proceduri pe care le introdusese deja în fața instanțelor
naționale și care constituie și ele căi de recurs adecvate și
susceptibile de a remedia direct plângerea sa (paragraful
69 de mai sus).
111. Trebuie constatat că, după intrarea în vigoare a
Legii nr. 10/2001, reclamantul s-a văzut în imposibilitatea
de a redobândi posesia asupra părților nerestituite ale
imobilului său, legea acordându-i exclusiv posibilitatea unei
restituiri prin echivalent prin jocul combinat al art. 18 lit. d)
și art. 46 alin. 2 din Legea nr. 10/2001 (paragrafele 40—42
de mai sus). În plus, nu îi mai era îngăduit să introducă
împotriva dobânditorilor o acțiune în revendicare întemeiată
pe dreptul comun (paragraful 44 de mai sus). Chiar dacă
s-ar presupune că ar fi putut introduce o asemenea
acțiune, șansele sale de succes ar fi fost nesigure, dată
fiind jurisprudența constantă a Curții Supreme de Justiție,
care respingea acțiunile în revendicare dacă constata bunacredință a cumpărătorilor (paragrafele 45—48 de mai sus).
Această schimbare imprevizibilă de jurisprudență a avut
ca efect privarea reclamantului de orice posibilitate
rezonabilă de a redobândi posesia asupra apartamentelor
vândute foștilor chiriași, așa cum ar fi putut spera în mod
legitim înainte, în virtutea Hotărârii definitive din 10 aprilie
1997. Or, această schimbare pare să fi fost facilitată de
lipsa unui cadru legislativ potrivit și a unei practici
administrative și judiciare adecvate asupra chestiunilor de
drept legate de vânzarea bunului altuia, de aparența în
drept și de regulile aplicabile în materie, ceea ce l-a
împiedicat definitiv pe reclamant să concretizeze speranța
legitimă ce decurge din Sentința din 10 aprilie 1997 de a i
se restitui în natură întregul său bun.
y) Concluzie
112. În lumina celor de mai sus, Curtea constată că
statul nu și-a îndeplinit obligația sa pozitivă de a reacționa
în timp util și cu coerență în fața chestiunii de interes
general pe care o constituie restituirea sau vânzarea
imobilelor intrate în posesia sa în virtutea decretelor de
PENTRU

15

naționalizare. Incertitudinea generală astfel creată s-a
repercutat asupra reclamantului, care s-a văzut în
imposibilitatea de a-și recupera întregul bun atunci când
dispunea de o hotărâre definitivă ce obliga statul să i-l
restituie. Prin urmare, statul nu și-a îndeplinit obligația de a
asigura reclamantului exercitarea efectivă a dreptului său
de proprietate garantat de art. 1 din Protocolul nr. 1 la
Convenție, încălcând astfel îjustul echilibru“ ce trebuie să
existe între cerințele interesului public și imperativele
protejării dreptului celui interesat la respectarea bunurilor
sale (mutatis mutandis, Sovtransavto Holding, citată mai sus,
§ 96).
113. Prin urmare, a avut loc încălcarea art. 1 din
Protocolul nr. 1 la Convenție.
II. Asupra aplicării art. 41 din Convenție
114. Conform art. 41 din Convenție,
îÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.“
115. Reclamantul solicită cu titlu de despăgubiri
materiale o sumă ce corespunde valorii imobilului, și
anume, conform raportului de expertiză transmis Curții,
204.000 euro. De asemenea, el solicită, cu titlu de lipsă
de folosință, 112.152 euro pentru prejudiciul suportat până
în august 2004 și 29.192 euro pentru fiecare an următor.
De asemenea, el solicită cu titlu de daune morale suma
de 3.161.520 euro, precum și 530,15 dolari (USD) și
600 euro cu titlu de cheltuieli de judecată.
116. Guvernul contestă ferm evaluarea imobilului
operată în speță de către expertul numit de reclamant. El
estimează la 57.659 euro suma maximă ce i-ar putea fi
acordată, ceea ce reprezintă, conform concluziilor unui alt
expert, valoarea pe piață a apartamentelor vândute și a
terenului aferent. Guvernul apreciază că daunele morale
trebuie apreciate conform jurisprudenței Curții și nu se
opune plății cheltuielilor de judecată, cu condiția ca acestea
să se sprijine pe documente justificative, să fie rezonabile
și să aibă legătură cu încălcarea constatată.
117. Curtea consideră că, în circumstanțele speței,
chestiunea aplicării art. 41 din Convenție nu se află în
stare de judecată. Prin urmare, acest aspect va fi amânat,
iar procedura ulterioară este fixată în termen de 6 luni de
la data prezentei hotărâri, ținând seama de eventualitatea
unui acord între statul pârât și reclamant (art. 75 paragraful 1
din regulament).

ACESTE

M O T I V E,

În unanimitate,
CURTEA

H O T Ă R Ă Ș T E:

1. declară cererea admisibilă;
2. hotărăște că a avut loc încălcarea art. 1 din Protocolul nr. 1 la Convenție;
3. hotărăște că aplicabilitatea art. 41 din Convenție nu se află în stare de judecată;
prin urmare:
a) o amână în întregime;
b) invită Guvernul și reclamantul să îi prezinte, în scris, într-un termen de 6 luni de la data la care hotărârea a
rămas definitivă, conform art. 44 paragraful 2 din Convenție, observațiile lor asupra prezentei chestiuni și, în special, să
îi aducă la cunoștință orice acord la care vor ajunge;
c) amână procedura ulterioară și deleagă președintelui camerei sarcina de a stabili o dată în caz de nevoie.
Întocmită în limba franceză, apoi comunicată în scris la data de 1 decembrie 2005, în aplicarea art. 77
paragrafele 2 și 3 din regulament.
Vincent Berger,

Bostjan M. Zupancic
ˇ
ˇ ˇ,

grefier

președinte

16

MONITORUL OFICIAL AL ROMÂNIEI, PARTEA I, Nr. 514/14.VI.2006

ACTE ALE COLEGIULUI FARMACIȘTILOR DIN ROMÂNIA
COLEGIUL FARMACIȘTILOR DIN ROMÂNIA

DECIZIE
privind modificarea și completarea Codului deontologic al farmacistului
În temeiul art. 590 din Legea nr. 95/2006 privind reforma în domeniul sănătății,
Adunarea generală națională a Colegiului Farmaciștilor din România, întrunită în ședința din data de
12 mai 2006, h o t ă r ă ș t e:
Art. I. — Codul deontologic al farmacistului, aprobat prin
Decizia Adunării generale a Colegiului Farmaciștilor din
România nr. 1/2005, publicată în Monitorul Oficial al
României, Partea I, nr. 752 din 18 august 2005, se
modifică și se completează după cum urmează:
1. Articolul 31 se completează cu un nou alineat,
alineatul (2), cu următorul cuprins:
î(2) Furnizarea serviciilor farmaceutice de urgență se va
face cu respectarea următoarelor principii:
a) farmacistul va utiliza toate cunoștințele sale
profesionale pentru a veni în sprijinul pacientului;
b) pentru a realiza un serviciu de calitate, farmacistul va
solicita pacientului sau aparținătorului acestuia toate
informațiile legate de urgența cererii sale, respectiv
medicația curentă, existența altor afecțiuni sau alergii,
precum și alte aspecte care pot influența decizia
farmacistului;
c) decizia farmacistului va fi luată avându-se în vedere
și afecțiunea pentru care se solicită medicamentul, grupa
terapeutică din care face parte medicamentul, efectele
adverse și contraindicațiile;
d) în funcție de gravitatea situației prezentate,
farmacistul va încerca să ia legătura cu medicul curant al
pacientului sau cu un alt medic;
e) dozele eliberate pot fi pentru maximum 24 de ore, în
zilele lucrătoare, și pentru maximum 72 de ore, pentru
sfârșitul de săptămână și sărbătorile legale;
f) orice intervenție de acest tip va fi însoțită de
recomandarea farmacistului ca pacientul să se adreseze
imediat medicului;
g) în cazul copiilor, eliberarea unui medicament va fi
însoțită de recomandarea către părinți de a consulta în cel

mai scurt timp medicul de familie sau de a apela la
serviciul de urgență;
h) medicamentele psihotrope și stupefiante nu fac
obiectul serviciilor farmaceutice de urgență.“
2. Articolul 33 va avea următorul cuprins:
îArt. 33. — (1) Farmacistul poate elibera medicamente
fără prescripție medicală în următoarele situații:
a) pacientul este bolnav cronic și este cunoscut de
către farmacist sau se află în evidențele farmaciei ca
utilizator al medicamentului solicitat, dar din diverse motive
nu a putut ajunge la medic;
b) pacientul nu posedă o prescripție medicală, dar
prezintă un bilet de ieșire din spital, o scrisoare medicală
etc.;
c) pacientul prezintă o prescripție a cărei valabilitate a
expirat;
d) pacientul prezintă o schemă de tratament parafată de
medicul prescriptor;
e) pacientul este în tranzit și nu își poate continua
tratamentul;
f) alte situații de urgență în care farmacistul va decide,
după caz, eliberarea unui medicament pe o durată limitată,
până la obținerea unei prescripții, cu îndrumarea pacientului
către medicul de familie, centrul de sănătate sau
permanență, compartimentul ori unitatea de primire a
urgențelor sau apelarea numărului de urgență 112.
(2) Farmaciile din mediul rural pot furniza servicii
farmaceutice de urgență și în situația în care în localitate
nu există cabinete medicale sau medicul nu este prezent;
în aceste situații, furnizarea serviciilor farmaceutice se va
face cu respectarea principiilor prevăzute la art. 31.“
Art. II. — Prezenta decizie se publică în Monitorul
Oficial al României, Partea I.

Președintele Colegiului Farmaciștilor din România,
Dumitru Lupuliasa
București, 12 mai 2006.
Nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 514/14.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|116900]
ISSN 1453—4495

