Anul 174 (XVIII) — Nr. 882

PARTEA

I

LEGI, DECRETE, HOTĂRÂRI ȘI ALTE ACTE

Luni, 30 octombrie 2006

SUMAR
Nr.

Pagina

HOTĂRÂRI ALE GUVERNULUI ROMÂNIEI
1.425. — Hotărâre pentru aprobarea Normelor
metodologice de aplicare a prevederilor Legii
securității și sănătății în muncă nr. 319/2006 ........
1.461. — Hotărâre privind înființarea, organizarea și
funcționarea Institutului Național de CercetareDezvoltare pentru Securitate Minieră și Protecție
Antiexplozivă — INSEMEX Petroșani ....................

1–69

70–79

Nr.
1.473. — Hotărâre privind transmiterea unor drumuri
forestiere și a terenurilor aferente acestora din
domeniul public al statului și din administrarea
Regiei Naționale a Pădurilor — Romsilva în
domeniul public al unor unități administrativteritoriale din județul Harghita și în administrarea
consiliilor locale ale acestora ...................................

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare
a prevederilor Legii securității și sănătății în muncă nr. 319/2006
În temeiul art. 108 din Constituția României, republicată, și al art. 51
alin. (1) lit. a) din Legea securității și sănătății în muncă nr. 319/2006,
Guvernul României adoptă prezenta hotărâre.
Articol unic. — Se aprobă Normele metodologice de aplicare a
prevederilor Legii securității și sănătății în muncă nr. 319/2006, prevăzute în
anexa care face parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale
și familiei,
Gheorghe Barbu
Ministrul sănătății publice,
Gheorghe Eugen Nicolăescu
Ministrul integrării europene,
Anca Daniela Boagiu
București, 11 octombrie 2006.
Nr. 1.425.

Pagina

80

2

MONITORUL OFICIAL AL ROMÂNIEI, PARTEA I, Nr. 882/30.X.2006
ANEXĂ

NORME METODOLOGICE
de aplicare a prevederilor Legii securității și sănătății în muncă nr. 319/2006
CAPITOLUL I
Dispoziții generale
Art. 1. — Prezentele norme metodologice stabilesc
modul de aplicare a prevederilor Legii securității și sănătății
în muncă nr. 319/2006, denumită în continuare lege.
Art. 2. — În înțelesul prezentelor norme metodologice,
termenii și expresiile folosite au următoarea semnificație:
1. autorizare a funcționării din punct de vedere al securității
și sănătății în muncă — asumarea de către angajator a
responsabilității privind legalitatea desfășurării activității din
punct de vedere al securității și sănătății în muncă;
2. serviciu intern de prevenire și protecție — totalitatea
resurselor materiale și umane alocate pentru efectuarea
activităților de prevenire și protecție în întreprindere și/sau
unitate;
3. comitet de securitate și sănătate în muncă — organul
paritar constituit la nivelul angajatorului, în vederea
participării și consultării periodice în domeniul securității și
sănătății în muncă, în conformitate cu art. 18 alin. (1)—(3)
din lege;
4. zone cu risc ridicat și specific — acele zone din cadrul
întreprinderii și/sau unității în care au fost identificate riscuri
ce pot genera accidente sau boli profesionale cu
consecințe grave, ireversibile, respectiv deces sau
invaliditate;
5. accident care produce incapacitate temporară de muncă
(ITM) — accident care produce incapacitate temporară de
muncă de cel puțin 3 zile calendaristice consecutive,
confirmată prin certificat medical;
6. accident care produce invaliditate (INV) — accident
care produce invaliditate confirmată prin decizie de
încadrare într-un grad de invaliditate, emisă de organele
medicale în drept;
7. accident mortal (D) — accident în urma căruia se
produce decesul accidentatului, confirmat imediat sau după
un interval de timp, în baza unui act medico-legal;
8. accident colectiv — accidentul în care au fost
accidentate cel puțin 3 persoane, în același timp și din
aceleași cauze, în cadrul aceluiași eveniment;
9. accident de muncă de circulație — accident survenit în
timpul circulației pe drumurile publice sau generat de
traficul rutier, dacă persoana vătămată se afla în
îndeplinirea îndatoririlor de serviciu;
10. accident de muncă de traseu:
a) accident survenit în timpul și pe traseul normal al
deplasării de la locul de muncă la domiciliu și invers și
care a antrenat vătămarea sau decesul;
b) accident survenit pe perioada pauzei reglementare de
masă în locuri organizate de angajator, pe traseul normal
al deplasării de la locul de muncă la locul unde ia masa și
invers, și care a antrenat vătămarea sau decesul;
c) accident survenit pe traseul normal al deplasării de
la locul de muncă la locul unde își încasează salariul și
invers și care a antrenat vătămarea sau decesul;
11. accident în afara muncii — accident care nu
îndeplinește condițiile prevăzute la art. 5 lit. g) și la art. 30
din lege;
12. invaliditate — pierdere parțială sau totală a
capacității de muncă, confirmată prin decizie de încadrare

într-un grad de invaliditate, emisă de organele medicale în
drept;
13. invaliditate evidentă — pierdere a capacității de
muncă datorată unor vătămări evidente, cum ar fi un braț
smuls din umăr, produse în urma unui eveniment, până la
emiterea deciziei de încadrare într-un grad de invaliditate
de către organele medicale în drept;
14. intoxicație acută profesională — stare patologică
apărută brusc, ca urmare a expunerii organismului la noxe
existente la locul de muncă;
15. îndatoriri de serviciu — sarcini profesionale stabilite
în: contractul individual de muncă, regulamentul intern sau
regulamentul de organizare și funcționare, fișa postului,
deciziile scrise, dispozițiile scrise ori verbale ale
conducătorului direct sau ale șefilor ierarhici ai acestuia;
16. comunicare — procedura prin care angajatorul
comunică producerea unui eveniment, de îndată,
autorităților prevăzute la art. 27 alin. (1) din lege;
17. evidență — mijloacele și modalitățile de păstrare a
informațiilor referitoare la evenimentele produse;
18. cercetare a bolilor profesionale — procedură efectuată
în mod sistematic, cu scopul de a stabili caracterul de
profesionalitate a bolii semnalate;
19. semnalare a bolilor profesionale — procedură prin
care se indică pentru prima oară faptul că o boală ar
putea fi profesională;
20. raportare a bolilor profesionale — procedură prin care
se transmit informații referitoare la bolile profesionale
declarate potrivit legii la Centrul național de coordonare
metodologică și informare privind bolile profesionale și la
Centrul Național pentru Organizarea și Asigurarea
Sistemului Informațional și Informatic în Domeniul Sănătății
București.
CAPITOLUL II
Autorizarea funcționării din punct de vedere al securității
și sănătății în muncă
Art. 3. — În vederea asigurării condițiilor de securitate și
sănătate în muncă și pentru prevenirea accidentelor și a
bolilor profesionale, angajatorii au obligația să obțină
autorizația de funcționare din punct de vedere al securității
și sănătății în muncă, înainte de începerea oricărei
activități.
Art. 4. — Nu se autorizează, potrivit prevederilor
prezentelor norme metodologice, persoanele fizice,
asociațiile familiale și persoanele juridice pentru care
autorizarea funcționării, inclusiv din punct de vedere al
securității și sănătății în muncă, se efectuează în temeiul
Legii nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea
fiscală a acestora, precum și la autorizarea funcționării
persoanelor juridice, cu modificările și completările
ulterioare.
Art. 5. — Asumarea de către angajator a
responsabilității privind legalitatea desfășurării activității din
punct de vedere al securității și sănătății în muncă se face
pentru activitățile care se desfășoară la sediul social, la
sediile secundare sau în afara acestora.

MONITORUL OFICIAL AL ROMÂNIEI, PARTEA I, Nr. 882/30.X.2006
Art. 6. — (1) În vederea autorizării din punct de vedere
al securității și sănătății în muncă, angajatorul are obligația
să depună la inspectoratul teritorial de muncă pe raza
căruia își desfășoară activitatea o cerere, completată în
două exemplare semnate în original de către angajator,
conform modelului prevăzut în anexa nr. 1.
(2) Cererea prevăzută la alin. (1) va fi însoțită de
următoarele acte:
a) copii de pe actele de înființare;
b) d e c l a r a ț i a p e p r o p r i a r ă s p u n d e r e , c o n f o r m
modelului prezentat în anexa nr. 2, din care rezultă că
pentru activitățile declarate sunt îndeplinite condițiile de
funcționare prevăzute de legislația specifică în domeniul
securității și sănătății în muncă.
(3) Pentru actele depuse în susținerea cererii se va
completa opisul prezentat în anexa nr. 1.
Art. 7. — În vederea autorizării din punct de vedere al
securității și sănătății în muncă, inspectoratele teritoriale de
muncă procedează după cum urmează:
a) înregistrează cererile de autorizare a funcționării din
punct de vedere al securității și sănătății în muncă;
b) verifică actele depuse în susținerea acestora, precum
și declarația pe propria răspundere prevăzută la art. 6;
c) completează și emit certificatul constatator, conform
modelului prezentat în anexa nr. 3;
d) asigură evidența certificatelor constatatoare eliberate,
conform modelului prezentat în anexa nr. 4;
e) asigură arhivarea documentației în baza căreia s-au
emis certificatele constatatoare.
Art. 8. — Termenul de eliberare a certificatului
constatator este de 5 zile lucrătoare, calculat de la data
înregistrării cererii.
Art. 9. — Certificatul constatator, emis în baza
declarației pe propria răspundere, dă dreptul angajatorilor
să desfășoare activitățile pentru care au obținut certificatul.
Art. 10. — (1) În cazul în care în cadrul controalelor se
constată abateri de la respectarea prevederilor legale din
domeniul securității și sănătății în muncă, inspectorul de
muncă sistează activitatea și propune inspectoratului
teritorial de muncă înscrierea mențiunii în certificatul
constatator.
(2) Inspectoratul teritorial de muncă menționează
sistarea activității prevăzute la alin. (1) în certificatul
constatator.
Art. 11. — (1) În situația prevăzută la art. 10,
angajatorul poate relua activitatea numai după ce
demonstrează că a remediat deficiențele care au condus la
sistarea activității și a obținut autorizarea conform art. 6.
(2) În situația prevăzută la alin. (1), cererea va fi
însoțită de certificatul constatator eliberat inițial, în original.
(3) Inspectoratul teritorial de muncă va menționa în
certificatul constatator data reluării activității.
CAPITOLUL III
Servicii de prevenire și protecție
SECȚIUNEA 1
Prevederi generale

Art. 12. — Prezentul capitol stabilește cerințele minime
pentru activitățile de prevenire a riscurilor profesionale din
întreprindere și/sau unitate și protecția lucrătorilor la locul
de muncă, cerințele minime de pregătire în domeniul
securității și sănătății în muncă, organizarea activităților de

3

prevenire și protecție în cadrul întreprinderii și/sau unității,
a serviciilor externe de prevenire și protecție, stabilirea
criteriilor de evaluare și a procedurii de abilitare a
serviciilor externe, precum și reglementarea statutului de
reprezentant al lucrătorilor cu răspunderi specifice în
domeniul securității și sănătății în muncă.
Art. 13. — Angajatorul trebuie să asigure planificarea,
organizarea și mijloacele necesare activității de prevenire și
protecție în unitatea și/sau întreprinderea sa.
SECȚIUNEA a 2-a
Organizarea activităților de prevenire și protecție

Art. 14. — Organizarea activităților de prevenire și
protecție este realizată de către angajator, în următoarele
moduri:
a) prin asumarea de către angajator, în condițiile art. 9
alin. (4) din lege, a atribuțiilor pentru realizarea măsurilor
prevăzute de lege;
b) prin desemnarea unuia sau mai multor lucrători
pentru a se ocupa de activitățile de prevenire și protecție;
c) prin înființarea unui serviciu intern de prevenire și
protecție;
d) prin apelarea la servicii externe de prevenire și
protecție.
Art. 15. — (1) Activitățile de prevenire și protecție
desfășurate prin modalitățile prevăzute la art. 14 în cadrul
întreprinderii și/sau al unității sunt următoarele:
1. identificarea pericolelor și evaluarea riscurilor pentru
fiecare componentă a sistemului de muncă, respectiv
executant, sarcină de muncă, mijloace de muncă/
echipamente de muncă și mediul de muncă pe locuri de
muncă/posturi de lucru;
2. elaborarea și actualizarea planului de prevenire și
protecție;
3. elaborarea de instrucțiuni proprii pentru completarea
și/sau aplicarea reglementărilor de securitate și sănătate în
muncă, ținând seama de particularitățile activităților și ale
unității/întreprinderii, precum și ale locurilor de muncă/
posturilor de lucru;
4. propunerea atribuțiilor și răspunderilor în domeniul
securității și sănătății în muncă, ce revin lucrătorilor,
corespunzător funcțiilor exercitate, care se consemnează în
fișa postului, cu aprobarea angajatorului;
5. verificarea cunoașterii și aplicării de către toți
lucrătorii a măsurilor prevăzute în planul de prevenire și
protecție, precum și a atribuțiilor și responsabilităților ce le
revin în domeniul securității și sănătății în muncă, stabilite
prin fișa postului;
6. întocmirea unui necesar de documentații cu caracter
tehnic de informare și instruire a lucrătorilor în domeniul
securității și sănătății în muncă;
7. elaborarea tematicii pentru toate fazele de instruire,
stabilirea periodicității adecvate pentru fiecare loc de
muncă, asigurarea informării și instruirii lucrătorilor în
domeniul securității și sănătății în muncă și verificarea
cunoașterii și aplicării de către lucrători a informațiilor
primite;
8. elaborarea programului de instruire-testare la nivelul
întreprinderii și/sau unității;
9. asigurarea întocmirii planului de acțiune în caz de
pericol grav și iminent, conform prevederilor art. 101—107,
și asigurarea ca toți lucrătorii să fie instruiți pentru
aplicarea lui;

4

MONITORUL OFICIAL AL ROMÂNIEI, PARTEA I, Nr. 882/30.X.2006

10. evidența zonelor cu risc ridicat și specific prevăzute
la art. 101—107;
11. stabilirea zonelor care necesită semnalizare de
securitate și sănătate în muncă, stabilirea tipului de
semnalizare necesar și amplasarea conform prevederilor
Hotărârii Guvernului nr. 971/2006 privind cerințele minime
pentru semnalizarea de securitate și/sau sănătate la locul
de muncă;
12. evidența meseriilor și a profesiilor prevăzute de
legislația specifică, pentru care este necesară autorizarea
exercitării lor;
13. evidența posturilor de lucru care necesită examene
medicale suplimentare;
14. evidența posturilor de lucru care, la recomandarea
medicului de medicina muncii, necesită testarea aptitudinilor
și/sau control psihologic periodic;
15. monitorizarea funcționării sistemelor și dispozitivelor
de protecție, a aparaturii de măsură și control, precum și a
instalațiilor de ventilare sau a altor instalații pentru controlul
noxelor în mediul de muncă;
16. verificarea stării de funcționare a sistemelor de
alarmare, avertizare, semnalizare de urgență, precum și a
sistemelor de siguranță;
17. informarea angajatorului, în scris, asupra deficiențelor
constatate în timpul controalelor efectuate la locul de
muncă și propunerea de măsuri de prevenire și protecție;
18. întocmirea rapoartelor și/sau a listelor prevăzute de
hotărârile Guvernului emise în temeiul art. 51 alin. (1)
lit. b) din lege, inclusiv cele referitoare la azbest, vibrații,
zgomot și șantiere temporare și mobile;
19. evidența echipamentelor de muncă și urmărirea ca
verificările periodice și, dacă este cazul, încercările
periodice ale echipamentelor de muncă să fie efectuate de
persoane competente, conform prevederilor din Hotărârea
Guvernului nr. 1.146/2006 privind cerințele minime de
securitate și sănătate pentru utilizarea în muncă de către
lucrători a echipamentelor de muncă;
20. identificarea echipamentelor individuale de protecție
necesare pentru posturile de lucru din întreprindere și
întocmirea necesarului de dotare a lucrătorilor cu
echipament individual de protecție, conform prevederilor
Hotărârii Guvernului nr. 1.048/2006 privind cerințele minime
de securitate și sănătate pentru utilizarea de către lucrători
a echipamentelor individuale de protecție la locul de
muncă;
21. urmărirea întreținerii, manipulării și depozitării
adecvate a echipamentelor individuale de protecție și a
înlocuirii lor la termenele stabilite, precum și în celelalte
situații prevăzute de Hotărârea Guvernului nr. 1.048/2006;
22. participarea la cercetarea evenimentelor conform
competențelor prevăzute la art. 108—177;
23. întocmirea evidențelor conform competențelor
prevăzute la art. 108—177;
24. elaborarea rapoartelor privind accidentele de muncă
suferite de lucrătorii din întreprindere și/sau unitate, în
conformitate cu prevederile art. 12 alin. (1) lit. d) din lege;
25. urmărirea realizării măsurilor dispuse de către
inspectorii de muncă, cu prilejul vizitelor de control și al
cercetării evenimentelor;
26. colaborarea cu lucrătorii și/sau reprezentanții
lucrătorilor, serviciile externe de prevenire și protecție,
medicul de medicina muncii, în vederea coordonării
măsurilor de prevenire și protecție;

27. colaborarea cu lucrătorii desemnați/serviciile
interne/serviciile externe ai/ale altor angajatori, în situația în
care mai mulți angajatori își desfășoară activitatea în
același loc de muncă;
28. urmărirea actualizării planului de avertizare, a
planului de protecție și prevenire și a planului de evacuare;
29. propunerea de sancțiuni și stimulente pentru
lucrători, pe criteriul îndeplinirii atribuțiilor în domeniul
securității și sănătății în muncă;
30. propunerea de clauze privind securitatea și
sănătatea în muncă la încheierea contractelor de prestări
de servicii cu alți angajatori, inclusiv la cele încheiate cu
angajatori străini;
31. întocmirea unui necesar de mijloace materiale
pentru desfășurarea acestor activități.
(2) Activitățile legate de supravegherea stării de
sănătate a lucrătorilor se vor efectua în conformitate cu
prevederile art. 24 și 25 din lege.
Art. 16. — (1) În cazul întreprinderilor cu până la
9 lucrători inclusiv angajatorul poate efectua activitățile din
domeniul securității și sănătății în muncă, dacă se
îndeplinesc cumulativ următoarele condiții:
a) activitățile desfășurate în cadrul întreprinderii nu sunt
dintre cele prevăzute în anexa nr. 5
b) angajatorul își desfășoară activitatea profesională în
mod efectiv și cu regularitate în întreprindere și/sau unitate;
c) angajatorul îndeplinește cerințele minime de pregătire
în domeniul securității și sănătății în muncă, corespunzătoare
cel puțin nivelului de bază, conform prevederilor art. 47—51.
(2) În situația în care nu sunt îndeplinite condițiile
prevăzute la alin. (1), angajatorul trebuie să desemneze
unul sau mai mulți lucrători, conform prevederilor art. 20—22,
sau poate organiza serviciul intern de prevenire și
protecție, conform prevederilor art. 23—27, și/sau să
apeleze la servicii externe.
(3) În situația în care sunt îndeplinite condițiile de la
alin. (1), dar angajatorul nu realizează în totalitate
activitățile de prevenire și protecție, pentru activitățile pe
care nu le realizează angajatorul trebuie să apeleze la
servicii externe.
Art. 17. — (1) În cazul întreprinderilor care au între 10
și 49 de lucrători inclusiv, angajatorul poate efectua
activitățile din domeniul securității și sănătății în muncă,
dacă se îndeplinesc cumulativ următoarele condiții:
a) activitățile desfășurate în cadrul întreprinderii nu sunt
dintre cele prevăzute în anexa nr. 5;
b) riscurile identificate nu pot genera accidente sau boli
profesionale cu consecințe grave, ireversibile, respectiv
deces sau invaliditate;
c) angajatorul își desfășoară activitatea profesională în
mod efectiv și cu regularitate în întreprindere și/sau unitate;
d) angajatorul îndeplinește cerințele minime de pregătire
în domeniul securității și sănătății în muncă corespunzătoare
cel puțin nivelului de bază, conform prevederilor art. 47—51.
(2) În situația în care nu sunt îndeplinite condițiile
prevăzute la alin. (1), angajatorul trebuie să desemneze
unul sau mai mulți lucrători, conform prevederilor art. 20—22,
sau poate organiza serviciul intern de prevenire și
protecție, conform prevederilor art. 23—27, și/sau să
apeleze la servicii externe.
(3) În situația în care sunt îndeplinite condițiile
prevăzute la alin. (1) și (2), dar angajatorul, lucrătorii

MONITORUL OFICIAL AL ROMÂNIEI, PARTEA I, Nr. 882/30.X.2006
desemnați sau serviciul intern nu realizează în totalitate
activitățile de prevenire și protecție prevăzute la art. 15,
angajatorul trebuie să apeleze la servicii externe.
Art. 18. — (1) În cazul întreprinderilor și/sau unităților
între 50 și 149 de lucrători, angajatorul trebuie să
desemneze unul sau mai mulți lucrători sau să organizeze
serviciu intern de prevenire și protecție pentru a se ocupa
de activitățile de prevenire și protecție din cadrul
întreprinderii.
(2) În cazul întreprinderilor și/sau unităților prevăzute la
alin. (1), care desfășoară activități dintre cele prevăzute în
anexa nr. 5, angajatorul trebuie să organizeze serviciu
intern de prevenire și protecție.
(3) În cazul în care lucrătorii desemnați/serviciul intern
de prevenire și protecție nu au capacitățile și aptitudinile
necesare pentru efectuarea tuturor activităților de prevenire
și protecție prevăzute la art. 15, angajatorul trebuie să
apeleze la unul sau mai multe servicii externe.
Art. 19. — (1) În cazul întreprinderilor și/sau unităților
care au peste 150 de lucrători, angajatorul trebuie să
organizeze serviciul intern de prevenire și protecție.
(2) În cazul în care serviciul intern de prevenire și
protecție nu are capacitățile și aptitudinile necesare pentru
efectuarea tuturor activităților de prevenire și protecție
prevăzute la art. 15, angajatorul trebuie să apeleze la unul
sau mai multe servicii externe.
SECȚIUNEA a 3-a
Lucrători desemnați

Art. 20. — (1) Desemnarea nominală a lucrătorului/
lucrătorilor pentru a se ocupa de activitățile de prevenire și
protecție se face prin decizie a angajatorului.
(2) Angajatorul va consemna în fișa postului activitățile
de prevenire și protecție pe care lucrătorul desemnat are
capacitatea, timpul necesar și mijloacele adecvate să le
efectueze.
Art. 21. — Pentru a putea să desfășoare activitățile de
prevenire și protecție, lucrătorul desemnat trebuie să
îndeplinească cerințele minime de pregătire în domeniul
securității și sănătății în muncă corespunzătoare cel puțin
nivelului mediu, conform prevederilor art. 47—51.
Art. 22. — (1) Angajatorul va stabili numărul de lucrători
desemnați în funcție de mărimea întreprinderii și/sau unității
și/sau riscurile la care sunt expuși lucrătorii, precum și de
distribuția acestora în cadrul întreprinderii și/sau unității.
(2) Angajatorul trebuie să asigure mijloacele adecvate și
timpul necesar pentru ca lucrătorii desemnați să poată
desfășura activitățile de prevenire și protecție conform fișei
postului.
SECȚIUNEA a 4-a
Serviciile interne de prevenire și protecție

Art. 23. — (1) Serviciul intern de prevenire și protecție
trebuie să fie format din lucrători care îndeplinesc cerințele
minime de pregătire în domeniul securității și sănătății în
muncă corespunzătoare nivelului mediu și/sau superior,
conform prevederilor art. 47—51, și, după caz, alți lucrători
care pot desfășura activități auxiliare.
(2) Conducătorul serviciului de prevenire și protecție
trebuie să îndeplinească cerințele minime de pregătire în
domeniul securității și sănătății în muncă corespunzătoare
nivelului superior, conform prevederilor art. 47—51.

5

Art. 24. — (1) Serviciul intern de prevenire și protecție
se organizează în subordinea directă a angajatorului ca o
structură distinctă.
(2) Lucrătorii din cadrul serviciului intern de prevenire și
protecție trebuie să desfășoare numai activități de prevenire
și protecție și cel mult activități complementare cum ar fi:
prevenirea și stingerea incendiilor și protecția mediului.
(3) Angajatorul va consemna în regulamentul intern sau
în regulamentul de organizare și funcționare activitățile de
prevenire și protecție pentru efectuarea cărora serviciul
intern de prevenire și protecție are capacitate și mijloace
adecvate.
Art. 25. — Serviciul intern de prevenire și protecție
trebuie să aibă la dispoziție resursele materiale și umane
necesare pentru îndeplinirea activităților de prevenire și
protecție desfășurate în întreprindere.
Art. 26. — (1) Angajatorul va stabili structura serviciului
intern de prevenire și protecție în funcție de mărimea
întreprinderii și/sau unității și/sau riscurile la care sunt
expuși lucrătorii, precum și de distribuția acestora în cadrul
întreprinderii și/sau unității.
(2) Angajatorul trebuie să asigure mijloacele adecvate
pentru ca serviciul intern de prevenire și protecție să poată
desfășura activitățile specifice.
(3) Când angajatorul își desfășoară activitatea în mai
multe puncte de lucru, serviciul de prevenire și protecție
trebuie să fie organizat astfel încât să se asigure în mod
corespunzător desfășurarea activităților specifice.
(4) În situația în care activitatea de prevenire și
protecție este asigurată prin mai multe servicii interne,
acestea vor acționa coordonat pentru asigurarea eficienței
activității.
Art. 27. — Serviciul intern de prevenire și protecție
poate să asigure și supravegherea medicală, dacă dispune
de personal cu capacitate profesională și de mijloace
materiale adecvate.
SECȚIUNEA a 5-a
Servicii externe de prevenire și protecție

Art. 28. — Serviciul extern de prevenire și protecție
asigură, pe bază de contract, activitățile de prevenire și
protecție în domeniu.
Art. 29. — Angajatorul apelează la serviciile externe, cu
respectarea prevederilor art. 18 alin. (3) lit. d) din lege.
Art. 30. — Serviciul extern trebuie să aibă acces la
toate informațiile necesare desfășurării activității de
prevenire și protecție.
Art. 31. — Serviciul extern de prevenire și protecție
trebuie să îndeplinească următoarele cerințe:
a) să dispună de personal cu capacitate profesională
adecvată și de mijloacele materiale necesare pentru a-și
desfășura activitatea;
b) să fie abilitat de Comisia de abilitare a serviciilor
externe de prevenire și protecție și de avizare a
documentațiilor cu caracter tehnic de informare și instruire
în domeniul securității și sănătății în muncă, în conformitate
cu procedura stabilită la art. 35—45.
Art. 32. — (1) Serviciul extern de prevenire și protecție
trebuie să fie format din lucrători care îndeplinesc cerințele
minime de pregătire în domeniul securității și sănătății în
muncă corespunzătoare nivelului mediu și/sau superior,
conform prevederilor art. 47—51, și, după caz, alți lucrători
care pot desfășura activități auxiliare.

6

MONITORUL OFICIAL AL ROMÂNIEI, PARTEA I, Nr. 882/30.X.2006

(2) Conducătorul serviciului extern de prevenire și
protecție trebuie să îndeplinească cerințele minime de
pregătire în domeniul securității și sănătății în muncă
corespunzătoare nivelului superior, conform prevederilor
art. 47—51.
(3) În cazul în care serviciul extern de prevenire și
protecție este format dintr-o singură persoană, aceasta
trebuie să îndeplinească cerințele minime de pregătire în
domeniul securității și sănătății în muncă corespunzătoare
nivelului superior, conform prevederilor art. 47—51.
Art. 33. — Contractul încheiat între angajator și serviciul
extern de prevenire și protecție trebuie să cuprindă cel
puțin următoarele:
a) activitățile de prevenire și protecție care vor fi
desfășurate de către serviciul extern de prevenire și
protecție;
b) modul de colaborare cu lucrătorii desemnați/serviciul
intern de prevenire și protecție și/sau cu alte servicii
externe de prevenire și protecție;
c) clauze privind soluționarea litigiilor apărute între părți.
Art. 34. — (1) Serviciul extern are obligația să transmită
inspectoratului teritorial de muncă pe raza căruia își are
sediul, domiciliul sau reședința o copie de pe certificatul de
abilitare, în termen de 10 zile de la data primirii acestuia.
(2) Serviciul extern trebuie să întocmească, în două
exemplare, un raport de activitate semestrial, conform
modelului prevăzut în anexa nr. 10.
(3) Rapoartele vor fi înaintate inspectoratului teritorial de
muncă pe raza căruia își are sediul, domiciliul sau
reședința serviciul extern.
(4) Inspectoratul va analiza rapoartele de activitate și va
restitui un exemplar serviciului extern, iar un exemplar îl va
arhiva.
SECȚIUNEA a 6-a
Abilitarea serviciilor externe de prevenire și protecție

Art. 35. — Abilitarea serviciilor externe de prevenire și
protecție se efectuează conform procedurii prevăzute de
prezenta secțiune, elaborată cu respectarea prevederilor
art. 9 alin. (1) lit. b) și alin. (5), precum și prevederilor
art. 45 alin. (2) lit. e) din lege.
Art. 36. — (1) Serviciile externe de prevenire și
protecție pot să își desfășoare activitatea numai după
obținerea certificatului de abilitare pentru servicii externe de
prevenire și protecție, denumit în continuare certificat de
abilitare, emis de direcțiile de muncă, solidaritate socială și
familie teritoriale, respectiv a municipiului București, pe raza
cărora își au sediul, domiciliul sau reședința.
(2) După data aderării României la Uniunea Europeană,
prin excepție de la prevederile alin. (1), persoanele fizice
și juridice având cetățenia, respectiv naționalitatea unui stat
membru al Uniunii Europene sau aparținând Spațiului
Economic European, care au fost supuse procedurii de
abilitare sau unei proceduri similare în unul dintre aceste
state, în vederea furnizării de servicii de prevenire și
protecție, nu trebuie să obțină certificatul de abilitare
prevăzut de prezentele norme metodologice.
(3) În cadrul direcțiilor de muncă, solidaritate socială și
familie teritoriale, respectiv a municipiului București, se
constituie, prin ordin al ministrului muncii, solidarității
sociale și familiei, Comisia de abilitare a serviciilor externe
de prevenire și protecție și de avizare a documentațiilor cu
caracter tehnic de informare și instruire în domeniul

securității și sănătății în muncă, denumită în continuare
Comisia de abilitare și avizare.
(4) Membrii comisiei prevăzute la alin. (3) sunt:
a) directorul executiv al direcției de muncă, solidaritate
socială și familie;
b) inspectorul șef adjunct cu atribuții de securitate și
sănătate în muncă al inspectoratului teritorial de muncă;
c) conducătorul structurii asigurătorului pentru accidente
de muncă și boli profesionale de la nivel teritorial;
d) reprezentantul desemnat de comisia de autorizare
județeană înființată de Consiliul Național de Formare
Profesională a Adulților, după o procedură proprie stabilită
de Consiliul Național de Formare Profesională a Adulților.
(5) Președintele Comisiei de abilitare și avizare este
directorul executiv al direcției de muncă, solidaritate socială
și familie teritoriale.
(6) Secretariatul Comisiei de abilitare și avizare este
asigurat de direcția de muncă, solidaritate socială și familie
teritorială, respectiv a municipiului București.
Art. 37. — În vederea abilitării pentru activitățile de
prevenire și protecție prevăzute la art. 15, solicitanții vor
transmite un dosar care va cuprinde următoarele
documente:
a) cerere de abilitare pentru servicii externe de
prevenire și protecție, conform modelului prezentat în
anexa nr. 8;
b) copie de pe certificatul de înregistrare la registrul
comerțului și, după caz, copie de pe actul constitutiv;
c) copii de pe documentele care atestă pregătirea
profesională și nivelul de pregătire în domeniul securității și
sănătății în muncă, conform prevederilor art. 31 și 32;
d) curriculum vitae pentru personalul care va desfășura
activitățile de prevenire și protecție;
e) documente care atestă experiența de cel puțin 5 ani
în domeniul securității și sănătății în muncă pentru
personalul care va desfășura activitățile de prevenire și
protecție;
f) memoriu de prezentare din care să rezulte mijloacele
materiale și resursele umane de care dispune;
g) copii de pe decizia de numire și contractul individual
de muncă pe perioadă nedeterminată pentru conducătorul
serviciului extern;
h) copii de pe contractele individuale de muncă ale
personalului de execuție din serviciul extern;
i) declarații ale personalului serviciului extern privind
păstrarea confidențialității, în timpul și după încetarea
desfășurării activităților de prevenire și protecție, asupra
informațiilor la care are acces.
Art. 38. — Solicitantul trebuie să transmită prin poștă
dosarul prevăzut la art. 37, cu cel puțin 10 zile înainte de
data întrunirii Comisiei de abilitare și avizare.
Art. 39. — Comisia de abilitare și avizare are
următoarele obligații:
a) să afișeze data întrunirii la sediul direcției de muncă,
solidaritate socială și familie teritoriale, respectiv a
municipiului București, și să o facă publică și prin alte
mijloace, cum ar fi internet sau presă locală, cu cel puțin o
lună înainte;
b) să se întrunească, cel puțin o dată pe trimestru, în
funcție de numărul de dosare primite;
c) să analizeze dosarele solicitanților cu conținutul
prevăzut la art. 37;
d) să elibereze certificatele de abilitare, conform
modelului prevăzut în anexa nr. 9, pentru solicitanții care

MONITORUL OFICIAL AL ROMÂNIEI, PARTEA I, Nr. 882/30.X.2006
îndeplinesc condițiile pentru servicii externe de prevenire și
protecție prevăzute de prezentele norme metodologice;
e) să restituie solicitanților, prin poștă, dosarele care nu
conțin toate documentele prevăzute la art. 37 și motivarea
acestei decizii;
f) să transmită titularilor, prin poștă, cu confirmare de
primire, în termen de 10 zile de la data întrunirii Comisiei
de abilitare și avizare, certificatele de abilitare emise;
g) să țină evidența certificatelor de abilitare emise și să
arhiveze dosarele în baza cărora s-au emis;
h) să facă publică lista actualizată a serviciilor externe
de prevenire și protecție abilitate.
Art. 40. — (1) Solicitantul căruia i s-a restituit dosarul
are dreptul, în termen de 30 de zile de la data primirii, să
facă contestație la Ministerul Muncii, Solidarității Sociale și
Familiei.
(2) Răspunsul la contestație va fi transmis prin poștă în
termen de 30 de zile.
Art. 41. — Valabilitatea certificatului de abilitare este de
3 ani.
Art. 42. — (1) Reînnoirea certificatului de abilitare se
face la expirarea termenului de valabilitate sau la
modificarea condițiilor în baza cărora s-a emis.
(2) Pentru reînnoirea certificatului de abilitare, solicitantul
va prezenta următoarele documente:
a) dosarul prevăzut la art. 37;
b) rapoartele semestriale înregistrate la inspectoratul
teritorial de muncă;
c) copii de pe documentele care atestă absolvirea
cursurilor de pregătire în domeniul securității și sănătății în
muncă, în cazul în care au fost efectuate.
Art. 43. — (1) Modificarea oricărei condiții în baza
căreia s-a emis certificatul de abilitare, fără comunicarea și
transmiterea documentelor doveditoare Comisiei de abilitare
și avizare în termen de maximum 5 zile lucrătoare,
conduce la încetarea valabilității acestuia.
(2) După analizarea noilor condiții prevăzute la alin. (1),
Comisia de abilitare și avizare va decide dacă certificatul
de abilitare își menține sau își pierde valabilitatea și va
comunica în scris titularului de certificat această decizie.
Art. 44. — (1) Inspectoratele teritoriale de muncă
verifică respectarea de către serviciile externe a condițiilor
în baza cărora a fost emis certificatul de abilitare și
propun, în scris, Comisiei de abilitare și avizare, dacă este
cazul, anularea certificatului.
(2) Comisia de abilitare și avizare analizează
argumentele aduse în susținerea propunerii de anulare a
certificatului de abilitare și, pe baza acestora, poate emite
decizia de anulare.
(3) Decizia de anulare a certificatului de abilitare și
motivația acesteia se transmit titularului, în termen de
10 zile de la data emiterii.
(4) Titularul certificatului de abilitare anulat poate face
contestație la Ministerul Muncii, Solidarității Sociale și
Familiei, în termen de 30 de zile de la data primirii deciziei
de anulare.
(5) Răspunsul la contestație va fi transmis prin poștă,
cu confirmare de primire, în termen de 30 de zile.
Art. 45. — Persoanele fizice și juridice abilitate pentru a
presta servicii în domeniul protecției muncii, în temeiul Legii
protecției muncii nr. 90/1996, trebuie să își reînnoiască
certificatul în termen de 12 luni de la data intrării în
vigoare a prezentelor norme metodologice.

7

SECȚIUNEA a 7-a
Planul de prevenire și protecție

Art. 46. — (1) Conform prevederilor art. 13 lit. b) din
lege angajatorul trebuie să întocmească un plan de
prevenire și protecție care va fi revizuit ori de câte ori
intervin modificări ale condițiilor de muncă, respectiv
apariția unor riscuri noi.
(2) În urma evaluării riscurilor pentru fiecare loc de
muncă/post de lucru se stabilesc măsuri de prevenire și
protecție, de natură tehnică, organizatorică, igienico-sanitară
și de altă natură, necesare pentru asigurarea securității și
sănătății lucrătorilor.
(3) În urma analizei măsurilor prevăzute la alin. (2) se
stabilesc resursele umane și materiale necesare realizării
lor.
(4) Planul de prevenire și protecție va cuprinde cel puțin
informațiile prevăzute în anexa nr. 7.
(5) Planul de prevenire și protecție se supune analizei
lucrătorilor și/sau reprezentanților lor sau comitetului de
securitate și sănătate în muncă, după caz, și trebuie să fie
semnat de angajator.
SECȚIUNEA a 8-a
Cerințele minime de pregătire în domeniul securității și
sănătății în muncă

Art. 47. — Nivelurile de pregătire în domeniul securității
și sănătății în muncă, necesare pentru dobândirea
capacităților și aptitudinilor corespunzătoare efectuării
activităților de prevenire și protecție, sunt următoarele:
a) nivel de bază;
b) nivel mediu;
c) nivel superior.
Art. 48. — (1) Cerințele minime de pregătire în
domeniul securității și sănătății în muncă corespunzătoare
nivelului de bază sunt:
a) studii în învățământul liceal filiera teoretică în profil
real sau filiera tehnologică în profil tehnic;
b) curs în domeniul securității și sănătății în muncă, cu
conținut minim conform celui prevăzut în anexa nr. 6 lit. A,
cu o durată de cel puțin 40 de ore.
(2) Nivelul de bază prevăzut la alin. (1) se atestă prin
diploma de studii și certificatul de absolvire a cursului
prevăzut la alin. (1) lit. b).
Art. 49. — (1) Cerințele minime de pregătire în
domeniul securității și sănătății în muncă corespunzătoare
nivelului mediu sunt:
a) studii în învățământul postliceal în profil tehnic;
b) curs în domeniul securității și sănătății în muncă, cu
conținut minim conform celui prevăzut în anexa nr. 6 lit. B,
cu o durată de cel puțin 80 de ore.
(2) Nivelul mediu prevăzut la alin. (1) se atestă prin
diploma de studii și certificatul de absolvire a cursului
prevăzut la alin. (1) lit. b).
Art. 50. — (1) Cerințele minime de pregătire în
domeniul securității și sănătății în muncă corespunzătoare
nivelului superior sunt:
a) studii superioare tehnice;
b) curs în domeniul securității și sănătății în muncă, cu
conținut minim conform celui prevăzut în anexa nr. 6 lit. B,
cu o durată de cel puțin 80 de ore;
c) curs postuniversitar de evaluare a riscurilor cu o
durată de cel puțin 180 de ore.

8

MONITORUL OFICIAL AL ROMÂNIEI, PARTEA I, Nr. 882/30.X.2006

(2) Nivelul superior prevăzut la alin. (1) se atestă prin
diploma de studii și certificatele de absolvire a cursurilor
prevăzute la alin. (1) lit. b) și c).
(3) Cerința minimă prevăzută la alin. (1) lit. b) este
considerată îndeplinită și în situația în care persoana a
absolvit o formă de învățământ postuniversitar în domeniul
securității și sănătății în muncă.
Art. 51. — Cursurile în domeniul securității și sănătății
în muncă, prevăzute la art. 48 alin. (1) lit. b), art. 49
alin. (1) lit. b) și la art. 50 alin. (1) lit. b), se efectuează
de către furnizori de formare profesională autorizați conform
prevederilor art. 18—27 din Ordonanța Guvernului
nr. 129/2000 privind formarea profesională a adulților,
aprobată cu modificări și completări prin Legea
nr. 375/2002, republicată, cu modificările și completările
ulterioare.
SECȚIUNEA a 9-a
Reprezentanții lucrătorilor cu răspunderi specifice
în domeniul securității și sănătății în muncă

Art. 52. — Reprezentanții lucrătorilor cu răspunderi
specifice în domeniul securității și sănătății în muncă,
definiți conform art. 5 lit. d) din lege, sunt aleși de către și
dintre lucrătorii din întreprindere și/sau unitate, conform
celor stabilite prin contractul colectiv de muncă,
regulamentul intern sau regulamentul de organizare și
funcționare.
Art. 53. — Numărul de reprezentanți ai lucrătorilor cu
răspunderi specifice în domeniul securității și sănătății în
muncă, care se aleg, va fi stabilit prin contractul colectiv
de muncă, regulamentul intern sau regulamentul de
organizare și funcționare, în funcție de numărul total al
lucrătorilor din întreprindere și/sau unitate, cel puțin
conform cerințelor prevăzute la art. 60.
Art. 54. — Lucrătorii comunică în scris angajatorului
numărul și numele reprezentanților lucrătorilor cu răspunderi
specifice în domeniul securității și sănătății în muncă.
Art. 55. — Reprezentanții lucrătorilor cu răspunderi
specifice în domeniul securității și sănătății în muncă
trebuie să îndeplinească cerințele minime de pregătire în
domeniul securității și sănătății în muncă, corespunzătoare
cel puțin nivelului de bază, conform prevederilor art. 47—51.
Art. 56. — Reprezentanții lucrătorilor cu răspunderi
specifice în domeniul securității și sănătății în muncă sunt
consultați și participă, în conformitate cu art. 18 din lege,
și pot desfășura următoarele activități:
a) colaborează cu angajatorul pentru îmbunătățirea
condițiilor de securitate și sănătate în muncă;
b) însoțesc echipa/persoana care efectuează evaluarea
riscurilor;
c) ajută lucrătorii să conștientizeze necesitatea aplicării
măsurilor de securitate și sănătate în muncă;
d) aduc la cunoștință angajatorului sau comitetului de
securitate și sănătate în muncă propunerile lucrătorilor
referitoare la îmbunătățirea condițiilor de muncă;
e) urmăresc realizarea măsurilor din planul de prevenire
și protecție;
f) informează autoritățile competente asupra
nerespectării prevederilor legale în domeniul securității și
sănătății în muncă.

CAPITOLUL IV
Organizarea și funcționarea comitetului de securitate
și sănătate în muncă
SECȚIUNEA 1
Organizarea comitetului de securitate și sănătate în muncă

Art. 57. — (1) Comitetul de securitate și sănătate în
muncă se constituie în unitățile care au un număr de cel
puțin 50 de lucrători, inclusiv cu capital străin, care
desfășoară activități pe teritoriul României.
(2) Inspectorul de muncă poate impune constituirea
comitetului de securitate și sănătate în muncă în unitățile
cu un număr mai mic de 50 de lucrători în funcție de
natura activității și de riscurile identificate.
(3) În cazul în care activitatea se desfășoară în unități
dispersate teritorial, se pot înființa mai multe comitete de
securitate și sănătate în muncă; numărul acestora se
stabilește prin contractul colectiv de muncă aplicabil sau
prin regulamentul intern ori regulamentul de organizare și
funcționare.
(4) Comitetul de securitate și sănătate în muncă se
constituie și în cazul activităților care se desfășoară
temporar, respectiv cu o durată mai mare de 3 luni.
(5) În unitățile care au mai puțin de 50 de lucrători,
atribuțiile comitetului de securitate și sănătate în muncă
revin reprezentanților lucrătorilor, cu răspunderi specifice în
domeniul securității și sănătății lucrătorilor.
Art. 58. — (1) Comitetul de securitate și sănătate în
muncă este constituit din reprezentanții lucrătorilor cu
răspunderi specifice în domeniul securității și sănătății
lucrătorilor, pe de o parte, și angajator sau reprezentantul
său legal și/sau reprezentanții săi în număr egal cu cel al
reprezentanților lucrătorilor și medicul de medicina muncii,
pe de altă parte.
(2) Lucrătorul desemnat sau reprezentantul serviciului
intern de prevenire și protecție este secretarul comitetului
de securitate și sănătate în muncă.
Art. 59. — (1) Reprezentanții lucrătorilor în comitetul de
securitate și sănătate în muncă vor fi aleși pe o perioadă
de 2 ani.
(2) În cazul în care unul sau mai mulți reprezentanți ai
lucrătorilor cu răspunderi specifice în domeniul securității și
sănătății lucrătorilor se retrag din comitetul de securitate și
sănătate în muncă, aceștia vor fi înlocuiți imediat prin alți
reprezentanți aleși.
Art. 60. — (1) Modalitatea de desemnare a
reprezentanților lucrătorilor în comitetele de securitate și
sănătate în muncă va fi stabilită prin contractul colectiv de
muncă, regulamentul intern sau regulamentul de organizare
și funcționare.
(2) Reprezentanții lucrătorilor în comitetele de securitate
și sănătate în muncă vor fi desemnați de către lucrători
dintre reprezentanții lucrătorilor cu răspunderi specifice în
domeniul securității și sănătății lucrătorilor, după cum
urmează:
a) de la 50 la 100 de lucrători — 2 reprezentanți;
b) de la 101 la 500 de lucrători — 3 reprezentanți;
c) de la 501 la 1.000 de lucrători — 4 reprezentanți;
d) de la 1.001 la 2.000 de lucrători — 5 reprezentanți;

MONITORUL OFICIAL AL ROMÂNIEI, PARTEA I, Nr. 882/30.X.2006
e) de la 2.001 la 3.000 de lucrători — 6 reprezentanți;
f) de la 3.001 la 4.000 de lucrători — 7 reprezentanți;
g) peste 4.000 de lucrători — 8 reprezentanți.
Art. 61. — (1) Angajatorul are obligația să acorde
fiecărui reprezentant al lucrătorilor în comitetele de
securitate și sănătate în muncă timpul necesar exercitării
atribuțiilor specifice.
(2) Timpul alocat acestei activități va fi considerat timp
de muncă și va fi de cel puțin:
a) 2 ore pe lună în unitățile având un efectiv de până
la 99 de lucrători;
b) 5 ore pe lună în unitățile având un efectiv între 100
și 299 de lucrători;
c) 10 ore pe lună în unitățile având un efectiv între 300
și 499 de lucrători;
d) 15 ore pe lună în unitățile având un efectiv între 500
și 1.499 de lucrători;
e) 20 de ore pe lună în unitățile având un efectiv de
1.500 de lucrători și peste.
(3) Instruirea necesară exercitării rolului de membru în
comitetul de securitate și sănătate în muncă trebuie să se
realizeze în timpul programului de lucru și pe cheltuiala
unității.
Art. 62. — Angajatorul sau reprezentantul său legal este
președintele comitetului de securitate și sănătate în muncă.
Art. 63. — Membrii comitetului de securitate și sănătate
în muncă se nominalizează prin decizie scrisă a
președintelui acestuia, iar componența comitetului va fi
adusă la cunoștință tuturor lucrătorilor.
Art. 64. — (1) La întrunirile comitetului de securitate și
sănătate în muncă vor fi convocați să participe lucrătorii
desemnați, reprezentanții serviciului intern de prevenire și
protecție și, în cazul în care angajatorul a contractat unul
sau mai multe servicii externe de prevenire și protecție,
reprezentanții acestora.
(2) La întrunirile comitetului de securitate și sănătate în
muncă pot fi invitați să participe inspectori de muncă.
SECȚIUNEA a 2-a
Funcționarea comitetului de securitate și sănătate în muncă

Art. 65. — Comitetul de securitate și sănătate în muncă
funcționează în baza regulamentului de funcționare propriu.
Art. 66. — (1) Angajatorul are obligația să asigure
întrunirea comitetului de securitate și sănătate în muncă
cel puțin o dată pe trimestru și ori de câte ori este
necesar.
(2) Ordinea de zi a fiecărei întruniri este stabilită de
către președinte și secretar, cu consultarea reprezentanților
lucrătorilor, și este transmisă membrilor comitetului de
securitate și sănătate în muncă, inspectoratului teritorial de
muncă și, dacă este cazul, serviciului extern de protecție
și prevenire, cu cel puțin 5 zile înaintea datei stabilite
pentru întrunirea comitetului.
(3) Secretarul comitetului de securitate și sănătate în
muncă convoacă în scris membrii comitetului cu cel puțin
5 zile înainte de data întrunirii, indicând locul, data și ora
stabilite.
(4) La fiecare întrunire secretarul comitetului de
securitate și sănătate în muncă încheie un proces-verbal
care va fi semnat de către toți membrii comitetului.
(5) Comitetul de securitate și sănătate în muncă este
legal întrunit dacă sunt prezenți cel puțin jumătate plus unu
din numărul membrilor săi.

9

(6) Comitetul de securitate și sănătate în muncă
convine cu votul a cel puțin două treimi din numărul
membrilor prezenți.
(7) Secretarul comitetului de securitate și sănătate în
muncă va afișa la loc vizibil copii ale procesului-verbal
încheiat.
(8) Secretarul comitetului de securitate și sănătate în
muncă transmite inspectoratului teritorial de muncă, în
termen de 10 zile de la data întrunirii, o copie a
procesului-verbal încheiat.
SECȚIUNEA a 3-a
Atribuțiile comitetului de securitate și sănătate în muncă

Art. 67. — Pentru realizarea informării, consultării și
participării lucrătorilor, în conformitate cu art. 16, 17 și 18
din lege, comitetul de securitate și sănătate în muncă are
cel puțin următoarele atribuții:
a) analizează și face propuneri privind politica de
securitate și sănătate în muncă și planul de prevenire și
protecție, conform regulamentului intern sau regulamentului
de organizare și funcționare;
b) urmărește realizarea planului de prevenire și
protecție, inclusiv alocarea mijloacelor necesare realizării
prevederilor lui și eficiența acestora din punct de vedere al
îmbunătățirii condițiilor de muncă;
c) analizează introducerea de noi tehnologii, alegerea
echipamentelor, luând în considerare consecințele asupra
securității și sănătății, lucrătorilor, și face propuneri în
situația constatării anumitor deficiențe;
d) analizează alegerea, cumpărarea, întreținerea și
utilizarea echipamentelor de muncă, a echipamentelor de
protecție colectivă și individuală;
e) analizează modul de îndeplinire a atribuțiilor ce revin
serviciului extern de prevenire și protecție, precum și
menținerea sau, dacă este cazul, înlocuirea acestuia;
f) propune măsuri de amenajare a locurilor de muncă,
ținând seama de prezența grupurilor sensibile la riscuri
specifice;
g) analizează cererile formulate de lucrători privind
condițiile de muncă și modul în care își îndeplinesc
atribuțiile persoanele desemnate și/sau serviciul extern;
h) urmărește modul în care se aplică și se respectă
reglementările legale privind securitatea și sănătatea în
muncă, măsurile dispuse de inspectorul de muncă și
inspectorii sanitari;
i) analizează propunerile lucrătorilor privind prevenirea
accidentelor de muncă și a îmbolnăvirilor profesionale,
precum și pentru îmbunătățirea condițiilor de muncă și
propune introducerea acestora în planul de prevenire și
protecție;
j) analizează cauzele producerii accidentelor de muncă,
îmbolnăvirilor profesionale și evenimentelor produse și
poate propune măsuri tehnice în completarea măsurilor
dispuse în urma cercetării;
k) efectuează verificări proprii privind aplicarea
instrucțiunilor proprii și a celor de lucru și face un raport
scris privind constatările făcute;
l) dezbate raportul scris, prezentat comitetului de
securitate și sănătate în muncă de către conducătorul
unității cel puțin o dată pe an, cu privire la situația
securității și sănătății în muncă, la acțiunile care au fost
întreprinse și la eficiența acestora în anul încheiat, precum
și propunerile pentru planul de prevenire și protecție ce se
va realiza în anul următor.

10

MONITORUL OFICIAL AL ROMÂNIEI, PARTEA I, Nr. 882/30.X.2006
SECȚIUNEA a 4-a

Obligațiile angajatorului referitoare la comitetul de securitate
și sănătate în muncă

Art. 68. — Angajatorul trebuie să furnizeze comitetului
de securitate și sănătate în muncă toate informațiile
necesare, pentru ca membrii acestuia să își poată da
avizul în cunoștință de cauză.
Art. 69. — (1) Angajatorul trebuie să prezinte, cel puțin
o dată pe an, comitetului de securitate și sănătate în
muncă un raport scris care va cuprinde situația securității
și sănătății în muncă, acțiunile care au fost întreprinse și
eficiența acestora în anul încheiat, precum și propunerile
pentru planul de prevenire și protecție ce se vor realiza în
anul următor.
(2) Angajatorul trebuie să transmită raportul prevăzut la
alin. (1), avizat de membrii comitetului de securitate și
sănătate în muncă, în termen de 10 zile, inspectoratului
teritorial de muncă.
Art. 70. — Angajatorul trebuie să supună analizei
comitetului de securitate și sănătate în muncă
documentația referitoare la caracteristicile echipamentelor
de muncă, ale echipamentelor de protecție colectivă și
individuală, în vederea selecționării echipamentelor optime.
Art. 71. — Angajatorul trebuie să informeze comitetul de
securitate și sănătate în muncă cu privire la evaluarea
riscurilor pentru securitate și sănătate, măsurile de
prevenire și protecție atât la nivel de unitate, cât și la nivel
de loc de muncă și tipuri de posturi de lucru, măsurile de
prim ajutor, de prevenire și stingere a incendiilor și
evacuare a lucrătorilor.
Art. 72. — Angajatorul comunică comitetului de
securitate și sănătate în muncă punctul său de vedere
sau, dacă este cazul, al medicului de medicina muncii,
serviciului intern sau extern de prevenire și protecție,
asupra plângerilor lucrătorilor privind condițiile de muncă și
modul în care serviciul intern sau extern de prevenire și
protecție își îndeplinește atribuțiile.
Art. 73. — În cazul în care angajatorul nu ia în
considerare propunerile comitetului de securitate și sănătate
în muncă, conform atribuțiilor prevăzute la art. 67, trebuie
să motiveze decizia sa în fața comitetului; motivația va fi
consemnată în procesul-verbal.
CAPITOLUL V
Instruirea lucrătorilor în domeniul securității
și sănătății în muncă
SECȚIUNEA 1
Dispoziții generale

Art. 74. — Prezentul capitol stabilește procedura
instruirii lucrătorilor din punct de vedere al securității și
sănătății în muncă, în conformitate cu art. 20 din lege.
Art. 75. — Instruirea în domeniul securității și sănătății
în muncă are ca scop însușirea cunoștințelor și formarea
deprinderilor de securitate și sănătate în muncă.
Art. 76. — (1) Instruirea lucrătorilor în domeniul
securității și sănătății în muncă la nivelul întreprinderii
și/sau al unității se efectuează în timpul programului de
lucru.
(2) Perioada în care se desfășoară instruirea prevăzută
la alin. (1) este considerată timp de muncă.
Art. 77. — Instruirea lucrătorilor în domeniul securității
și sănătății în muncă cuprinde 3 faze:

a) instruirea introductiv-generală;
b) instruirea la locul de muncă;
c) instruirea periodică.
Art. 78. — La instruirea personalului în domeniul
securității și sănătății în muncă vor fi folosite mijloace,
metode și tehnici de instruire, cum ar fi: expunerea,
demonstrația, studiul de caz, vizionări de filme, diapozitive,
proiecții, instruire asistată de calculator.
Art. 79. — Fiecare angajator are obligația să asigure
baza materială corespunzătoare unei instruiri adecvate.
Art. 80. — Angajatorul trebuie să dispună de un
program de instruire — testare, pe meserii sau activități.
Art. 81. — (1) Rezultatul instruirii lucrătorilor în domeniul
securității și sănătății în muncă se consemnează în mod
obligatoriu în fișa de instruire individuală, conform modelului
prezentat în anexa nr. 11, cu indicarea materialului predat,
a duratei și datei instruirii.
(2) Completarea fișei de instruire individuală se va face
cu pix cu pastă sau cu stilou, imediat după verificarea
instruirii.
(3) După efectuarea instruirii, fișa de instruire individuală
se semnează de către lucrătorul instruit și de către
persoanele care au efectuat și au verificat instruirea.
(4) Fișa de instruire individuală va fi păstrată de către
conducătorul locului de muncă și va fi însoțită de o copie
a fișei de aptitudini, completată de către medicul de
medicina muncii în urma examenului medical la angajare.
Art. 82. — (1) Pentru persoanele aflate în întreprindere
și/sau unitate cu permisiunea angajatorului, angajatorul
stabilește, prin regulamentul intern sau prin regulamentul
de organizare și funcționare, reguli privind instruirea și
însoțirea acestora în întreprindere și/sau unitate.
(2) Pentru lucrătorii din întreprinderi și/sau unități din
exterior, care desfășoară activități pe bază de contract de
prestări de servicii în întreprinderea și/sau unitatea unui alt
angajator, angajatorul beneficiar al serviciilor va asigura
instruirea lucrătorilor privind activitățile specifice întreprinderii
și/sau unității respective, riscurile pentru securitate și
sănătate în muncă, precum și măsurile și activitățile de
prevenire și protecție la nivelul întreprinderilor și/sau unității,
în general.
(3) Instruirea prevăzută la alin. (1) și (2) se
consemnează în fișa de instruire colectivă, conform
modelului prezentat în anexa nr. 12.
(4) Fișa de instruire colectivă se întocmește în două
exemplare, din care un exemplar se va păstra de către
angajator/lucrător desemnat/serviciu intern de prevenire și
protecție care a efectuat instruirea și un exemplar se
păstrează de către angajatorul lucrătorilor instruiți sau, în
cazul vizitatorilor, de către conducătorul grupului.
(5) Reprezentanții autorităților competente în ceea ce
privește controlul aplicării legislației referitoare la securitate
și sănătate în muncă vor fi însoțiți de către un
reprezentant desemnat de către angajator, fără a se
întocmi fișă de instructaj.
SECȚIUNEA a 2-a
Instruirea introductiv-generală

Art. 83. — Instruirea introductiv-generală se face:
a) la angajarea lucrătorilor definiți conform art. 5 lit. a)
din lege;
b) lucrătorilor detașați de la o întreprindere și/sau
unitate la alta;
c) lucrătorilor delegați de la o întreprindere și/sau
unitate la alta;

MONITORUL OFICIAL AL ROMÂNIEI, PARTEA I, Nr. 882/30.X.2006

11

d) lucrătorului pus la dispoziție de către un agent de
muncă temporar.
Art. 84. — Scopul instruirii introductiv-generale este de
a informa despre activitățile specifice întreprinderii și/sau
unității respective, riscurile pentru securitate și sănătate în
muncă, precum și măsurile și activitățile de prevenire și
protecție la nivelul întreprinderii și/sau unității, în general.
Art. 85. — Instruirea introductiv-generală se face de
către:
a) angajatorul care și-a asumat atribuțiile din domeniul
securității și sănătății în muncă; sau
b) lucrătorul desemnat; sau
c) un lucrător al serviciului intern de prevenire și
protecție; sau
d) serviciul extern de prevenire și protecție.
Art. 86. — Instruirea introductiv-generală se face
individual sau în grupuri de cel mult 20 de persoane.
Art. 87. — (1) Durata instruirii introductiv-generale
depinde de specificul activități și de riscurile pentru
securitate și sănătate în muncă, precum și de măsurile și
activitățile de prevenire și protecție la nivelul întreprinderii
și/sau al unității, în general.
(2) Angajatorul stabilește prin instrucțiuni proprii durata
instruirii introductiv-generale; aceasta nu va fi mai mică de
8 ore.
(3) Sunt exceptate de la prevederile alin. (2) persoanele
prevăzute la art. 82, cărora li se vor prezenta succint
activitățile, riscurile și măsurile de prevenire și protecție din
întreprindere și/sau unitate.
Art. 88. — (1) În cadrul instruirii introductiv-generale se
vor expune, în principal, următoarele probleme:
a) legislația de securitate și sănătate în muncă;
b) consecințele posibile ale necunoașterii și nerespectării
legislației de securitate și sănătate în muncă;
c) riscurile de accidentare și îmbolnăvire profesională
specifice unității;
d) măsuri la nivelul întreprinderii și/sau unității privind
acordarea primului ajutor, stingerea incendiilor și evacuarea
lucrătorilor.
(2) Conținutul instruirii introductiv-generale trebuie să fie
în conformitate cu tematica aprobată de către angajator.
Art. 89. — (1) Instruirea introductiv-generală se va
finaliza cu verificarea însușirii cunoștințelor pe bază de
teste.
(2) Rezultatul verificării va fi consemnat în fișa de
instruire.
(3) Lucrătorii prevăzuți la art. 83 lit. a) și d) nu vor
putea fi angajați dacă nu și-au însușit cunoștințele
prezentate în instruirea introductiv-generală.

(2) Fișa de instruire se păstrează de către conducătorul
locului de muncă.
Art. 92. — (1) Durata instruirii la locul de muncă
depinde de riscurile pentru securitate și sănătate în muncă,
precum și de măsurile și activitățile de prevenire și
protecție la nivelul fiecărui loc de muncă, post de lucru
și/sau fiecărei funcții exercitate.
(2) Durata instruirii la locul de muncă nu va fi mai mică
de 8 ore și se stabilește prin instrucțiuni proprii de către
conducătorul locului de muncă respectiv, împreună cu:
a) angajatorul care și-a asumat atribuțiile din domeniul
securității și sănătății în muncă; sau
b) lucrătorul desemnat; sau
c) un lucrător al serviciului intern de prevenire și
protecție; sau
d) serviciul extern de prevenire și protecție.
Art. 93. — (1) Instruirea la locul de muncă se va
efectua pe baza tematicilor întocmite de către angajatorul
care și-a asumat atribuțiile din domeniul securității și
sănătății în muncă/lucrătorul desemnat/serviciul intern de
prevenire și protecție/serviciul extern de prevenire și
protecție și aprobate de către angajator, care vor fi
păstrate la persoana care efectuează instruirea.
(2) Instruirea la locul de muncă va cuprinde:
a) informații privind riscurile de accidentare și
îmbolnăvire profesională specifice locului de muncă și/sau
postului de lucru;
b) prevederile instrucțiunilor proprii elaborate pentru locul
de muncă și/sau postul de lucru;
c) măsuri la nivelul locului de muncă și/sau postului de
lucru privind acordarea primului ajutor, stingerea incendiilor
și evacuarea lucrătorilor;
d) prevederi ale reglementărilor de securitate și sănătate
în muncă privind activități specifice ale locului de muncă
și/sau postului de lucru;
e) instruirea la locul de muncă va include în mod
obligatoriu demonstrații practice privind activitatea pe care
persoana respectivă o va desfășura și exerciții practice
privind utilizarea echipamentului individual de protecție, a
mijloacelor de alarmare, intervenție, evacuare și de prim
ajutor.
Art. 94. — Începerea efectivă a activității la postul de
lucru de către lucrătorul instruit se face numai după
verificarea cunoștințelor de căte șeful ierarhic superior celui
care a făcut instruirea și se consemnează în fișa de
instruire individuală.

SECȚIUNEA a 3-a

Art. 95. — Instruirea periodică se face tuturor lucrătorilor
prevăzuți la art. 83 și are drept scop reîmprospătarea și
actualizarea cunoștințelor în domeniul securității și sănătății
în muncă.
Art. 96. — (1) Instruirea periodică se efectuează de
către conducătorul locului de muncă.
(2) Intervalul dintre două instruiri periodice va fi stabilit
prin instrucțiuni proprii, în funcție de condițiile locului de
muncă și/sau postului de lucru, și nu va fi mai mare de
6 luni.
(3) Pentru personalul tehnico-administrativ intervalul
dintre două instruiri periodice va fi de cel mult 12 luni.
(4) Verificarea instruirii periodice se face de către șeful
ierarhic al celui care efectuează instruirea și prin sondaj de

Instruirea la locul de muncă

Art. 90. — (1) Instruirea la locul de muncă se face
după instruirea introductiv-generală și are ca scop
prezentarea riscurilor pentru securitate și sănătate în
muncă, precum și măsurile și activitățile de prevenire și
protecție la nivelul fiecărui loc de muncă, post de lucru
și/sau fiecărei funcții exercitate.
(2) Instruirea la locul de muncă se face tuturor
lucrătorilor prevăzuți la art. 83, inclusiv la schimbarea
locului de muncă în cadrul întreprinderii și/sau al unității.
Art. 91. — (1) Instruirea la locul de muncă se face de
către conducătorul direct al locului de muncă, în grupe de
maximum 20 de persoane.

SECȚIUNEA a 4-a
Instruirea periodică

12

MONITORUL OFICIAL AL ROMÂNIEI, PARTEA I, Nr. 882/30.X.2006

către angajator/lucrătorul desemnat/serviciul intern de
prevenire și protecție/serviciile externe de prevenire și
protecție, care vor semna fișele de instruire ale lucrătorilor,
confirmând astfel că instruirea a fost făcută corespunzător.
(5) Instruirea periodică se va completa în mod
obligatoriu și cu demonstrații practice.
Art. 97. — Instruirea periodică se va efectua pe baza
tematicilor întocmite de către angajatorul care și-a asumat
atribuțiile din domeniul securității și sănătății în
muncă/lucrătorul desemnat/serviciul intern de de prevenire
și protecție/serviciul extern de prevenire și protecție și
aprobate de către angajator, care vor fi păstrate la
persoana care efectuează instruirea.
Art. 98. — Instruirea periodică se face suplimentar celei
programate în următoarele cazuri:
a) când un lucrător a lipsit peste 30 de zile lucrătoare;
b) când au apărut modificări ale prevederilor de
securitate și sănătate în muncă privind activități specifice
ale locului de muncă și/sau postului de lucru sau ale
instrucțiunilor proprii, inclusiv datorită evoluției riscurilor sau
apariției de noi riscuri în unitate;
c) la reluarea activității după accident de muncă;
d) la executarea unor lucrări speciale;
e) la introducerea unui echipament de muncă sau a
unor modificări ale echipamentului existent;
f) la modificarea tehnologiilor existente sau procedurilor
de lucru;
g) la introducerea oricărei noi tehnologii sau a unor
proceduri de lucru.
Art. 99. — Durata instruirii periodice prevăzute la art. 98
nu va fi mai mică de 8 ore și se stabilește în instrucțiuni
proprii de către conducătorul locului de muncă respectiv,
împreună cu:
a) angajatorul care și-a asumat atribuțiile din domeniul
securității și sănătății în muncă; sau
b) lucrătorul desemnat; sau
c) un lucrător al serviciului intern de protecție și
prevenire; sau
d) serviciul extern de protecție și prevenire.
Art. 100. — Instruirea periodică prevăzută la art. 98 se
va efectua pe baza tematicilor întocmite de către
angajatorul care și-a asumat atribuțiile din domeniul
securității și sănătății în muncă/lucrătorul desemnat/serviciul
intern de prevenire și protecție/serviciul extern de prevenire
și protecție și aprobate de către angajator, care vor fi
păstrate la persoana care efectuează instruirea.

Art. 102. — La constatarea stării de pericol grav și
iminent de accidentare se vor lua imediat următoarele
măsuri de securitate:
a) oprirea echipamentului de muncă și/sau activității;
b) evacuarea personalului din zona periculoasă;
c) anunțarea serviciilor specializate;
d) anunțarea conducătorilor ierarhici;
e) eliminarea cauzelor care au condus la apariția stării
de pericol grav și iminent.
Art. 103. — (1) În vederea realizării măsurilor prevăzute
la art. 102 lit. a), în prealabil angajatorul va desemna
lucrătorii care trebuie să oprească echipamentele de muncă
și va asigura instruirea acestora.
(2) În vederea realizării măsurilor precizate la art. 102
lit. b), în prealabil angajatorul trebuie:
a) să întocmească planul de evacuare a lucrătorilor;
b) să afișeze planul de evacuare la loc vizibil;
c) să instruiască lucrătorii în vederea aplicării planului
de evacuare și să verifice modul în care și-au însușit
cunoștințele.
(3) În vederea realizării măsurilor precizate la art. 102
lit. c), în prealabil angajatorul trebuie:
a) să desemneze lucrătorii care trebuie să contacteze
serviciile specializate și să îi instruiască în acest sens;
b) să asigure mijloacele de comunicare necesare
contactării serviciilor specializate.
(4) În vederea realizării măsurilor precizate la art. 102
lit. d), în prealabil angajatorul trebuie să stabilească modul
operativ de anunțare la nivel ierarhic superior.
(5) În vederea realizării măsurilor precizate la art. 102
lit. e), în prealabil angajatorul trebuie:
a) să desemneze lucrătorii care au capacitatea
necesară să elimine starea de pericol grav și iminent, să
asigure instruirea și dotarea lor cu mijloace tehnice
necesare intervenției;
b) să stabilească serviciile specializate care pot
interveni.
Art. 104. — Angajatorul trebuie să stabilească măsurile
de securitate prevăzute la art. 102, ținând seama de
natura activităților, numărul de lucrători, organizarea
teritorială a activității și de prezența altor persoane în afara
celor implicate direct în procesul muncii.

CAPITOLUL VI

Art. 105. — Evidența zonelor cu risc ridicat și specific
prevăzută la art. 13 lit. k) din lege trebuie să conțină
nominalizarea și localizarea acestor zone în cadrul
întreprinderii și/sau unității și măsurile stabilite în urma
evaluării riscurilor pentru aceste zone.
Art. 106. — Angajatorul trebuie să aducă la cunoștință
conducătorilor locurilor de muncă și lucrătorilor care își
desfășoară activitatea în zonele cu risc ridicat și specific
măsurile stabilite în urma evaluării riscurilor.
Art. 107. — Acțiunile pentru realizarea măsurilor stabilite
în urma evaluării riscurilor pentru zonele cu risc ridicat și
specific constituie o prioritate în cadrul planului de protecție
și prevenire.

Pericol grav și iminent și zone cu risc ridicat și specific
SECȚIUNEA 1
Pericol grav și iminent de accidentare

Art. 101. — Starea de pericol grav și iminent de
accidentare, astfel cum este el definit la art. 5 lit. l) din
lege, poate fi constatată de către orice lucrător din
întreprindere și/sau unitate, lucrător al serviciului extern de
prevenire și protecție cu care întreprinderea și/sau unitatea
a încheiat contract, precum și de către inspectorii de
muncă.

SECȚIUNEA a 2-a
Zone cu risc ridicat și specific

MONITORUL OFICIAL AL ROMÂNIEI, PARTEA I, Nr. 882/30.X.2006
CAPITOLUL VII
Comunicarea și cercetarea evenimentelor, înregistrarea
și evidența accidentelor de muncă și a incidentelor
periculoase, semnalarea, cercetarea, declararea
și raportarea bolilor profesionale
SECȚIUNEA 1
Comunicarea evenimentelor

Art. 108. — (1) Orice eveniment va fi comunicat
conform prevederilor art. 26 și art. 27 alin. (1) din lege.
(2) Dacă printre victimele evenimentului se află și
lucrători ai altor angajatori, evenimentul va fi comunicat și
angajatorilor acestora de către angajatorul la care s-a
produs evenimentul.
(3) Evenimentul produs în condițiile prevăzute la art. 30
alin. (1) lit. d) și e) din lege, dacă a avut loc în afara
întreprinderii și/sau unității și nu a avut nicio legătură cu
aceasta, va fi comunicat inspectoratului teritorial de muncă
pe raza căruia s-a produs, de către orice persoană care
are cunoștință despre producerea evenimentului.
Art. 109. — Comunicarea evenimentelor va cuprinde cel
puțin următoarele informații, conform modelului prevăzut în
anexa nr. 13:
a) denumirea/numele angajatorului la care s-a produs
accidentul și, dacă este cazul, denumirea/numele
angajatorului la care este/a fost angajat accidentatul;
b) sediul/adresa și numărul de telefon ale angajatorului;
c) locul unde s-a produs evenimentul;
d) data și ora la care s-a produs evenimentul/data și
ora la care a decedat accidentatul;
e) numele și prenumele victimei;
f) datele personale ale victimei: vârsta, starea civilă,
copii în întreținere, alte persoane în întreținere, ocupația,
vechimea în ocupație și la locul de muncă;
g) împrejurările care se cunosc și cauzele prezumtive;
h) consecințele accidentului;
i) numele și funcția persoanei care comunică
evenimentul;
j) data comunicării;
k) unitatea sanitară cu paturi la care a fost internat
accidentatul.
Art. 110. — În cazul accidentelor de circulație produse
pe drumurile publice, soldate cu decesul victimelor, în care
printre victime sunt și persoane aflate în îndeplinirea unor
îndatoriri de serviciu, serviciile poliției rutiere vor comunica
evenimentul la inspectoratul teritorial de muncă din județul
pe raza căruia s-a produs.
Art. 111. — (1) Angajatorul va lua măsurile necesare
pentru a nu se modifica starea de fapt rezultată din
producerea evenimentului, până la primirea acordului din
partea organelor care efectuează cercetarea, cu excepția
cazurilor în care menținerea acestei stări ar genera
producerea altor evenimente, ar agrava starea accidentaților
sau ar pune în pericol viața lucrătorilor și a celorlalți
participanți la procesul muncii.
(2) În situația în care este necesar să se modifice
starea de fapt rezultată din producerea evenimentului, se
vor face, după posibilități, schițe sau fotografii ale locului
unde s-a produs, se vor identifica și se vor ridica orice
obiecte care conțin sau poartă o urmă a evenimentului;
obiectele vor fi predate organelor care efectuează
cercetarea și vor constitui probe în cercetarea
evenimentului.

13

(3) Pentru orice modificare a stării de fapt rezultată din
producerea evenimentului, angajatorul sau reprezentantul
său legal va consemna pe propria răspundere, într-un
proces-verbal, toate modificările efectuate după producerea
evenimentului.
Art. 112. — (1) Inspectoratul teritorial de muncă pe raza
căruia a avut loc evenimentul va comunica Inspecției
Muncii:
a) incidentul periculos;
b) evenimentul care a avut ca urmare un deces;
c) evenimentul care a avut ca urmare un accident
colectiv;
d) evenimentul care a avut ca urmare un accident
urmat de invaliditate evidentă;
e) evenimentul care a avut ca urmare un accident
urmat de invaliditate.
(2) Accidentul prevăzut la alin. (1) lit. e) se va
comunica după primirea deciziei de încadrare într-un grad
de invaliditate.
(3) Comunicarea către Inspecția Muncii va cuprinde
informațiile prevăzute la art. 109.
Art. 113. — (1) La solicitarea organelor care efectuează
cercetarea evenimentului, unitatea sanitară care acordă
asistență medicală de urgență se va pronunța în scris cu
privire la diagnosticul provizoriu, în termen de maximum
3 zile lucrătoare de la primirea solicitării.
(2) Unitatea sanitară prevăzută la alin. (1) va lua măsuri
pentru recoltarea imediată a probelor de laborator, în
vederea determinării alcoolemiei sau a stării de influență a
produselor ori substanțelor stupefiante sau a
medicamentelor cu efecte similare acestora, precum și
pentru recoltarea altor probe specifice solicitate de
inspectoratul teritorial de muncă, urmând să comunice
rezultatul determinărilor specifice în termen de 5 zile
lucrătoare de la obținerea acestora.
(3) În caz de deces al persoanei accidentate,
inspectoratul teritorial de muncă va solicita în scris unității
medico-legale competente un raport preliminar din care să
reiasă faptul că decesul a fost sau nu urmarea unei
vătămări violente, în conformitate cu prevederile Ordonanței
Guvernului nr. 1/2000 privind organizarea activității și
funcționarea instituțiilor de medicină legală, aprobată cu
modificări prin Legea nr. 459/2001, republicată, și legislației
subsecvente.
(4) Unitatea medico-legală va transmite raportul
preliminar inspectoratului teritorial de muncă în conformitate
cu prevederile Ordonanței Guvernului nr. 1/2000, aprobată
cu modificări prin Legea nr. 459/2001, republicată, și ale
legislației subsecvente.
(5) Unitatea medico-legală va transmite raportul de
constatare medico-legală în termenul prevăzut la art. 29
alin. (3) din lege.
(6) În cazul accidentului urmat de invaliditate, unitatea
de expertiză medicală și recuperare a capacității de
muncă, care a emis decizia de încadrare într-un grad de
invaliditate, va trimite o copie de pe decizie, în termen de
3 zile lucrătoare de la data eliberării acesteia, la
inspectoratul teritorial de muncă pe raza căruia s-a produs
accidentul.
SECȚIUNEA a 2-a
Cercetarea evenimentelor

Art. 114. — Cercetarea evenimentelor are ca scop
stabilirea împrejurărilor și a cauzelor care au condus la

14

MONITORUL OFICIAL AL ROMÂNIEI, PARTEA I, Nr. 882/30.X.2006

producerea acestora, a reglementărilor legale încălcate, a
răspunderilor și a măsurilor ce se impun a fi luate pentru
prevenirea producerii altor cazuri similare și, respectiv,
pentru determinarea caracterului accidentului.
Art. 115. — Cercetarea se face imediat după
comunicare, în conformitate cu prevederile art. 29 alin. (1)
din lege.
Art. 116. — (1) Cercetarea evenimentelor care produc
incapacitate temporară de muncă se efectuează de către
angajatorul la care s-a produs evenimentul.
(2) Angajatorul are obligația să numească de îndată,
prin decizie scrisă, comisia de cercetare a evenimentului.
(3) Comisia de cercetare a evenimentului va fi compusă
din cel puțin 3 persoane; una dintre acestea trebuie să fie
lucrător desemnat, reprezentant al serviciului intern sau
reprezentant al serviciului extern, cu pregătire de nivel
superior.
(4) Persoanele numite de către angajator în comisia de
cercetare a evenimentului trebuie să aibă pregătire tehnică
corespunzătoare și să nu fie implicate în organizarea și
conducerea locului de muncă unde a avut loc evenimentul
și să nu fi avut o responsabilitate în producerea
evenimentului.
(5) Angajatorul care și-a asumat atribuțiile în domeniul
securității și sănătății în muncă nu poate face parte din
comisia de cercetare a evenimentului, în acest caz urmând
să apeleze la servicii externe.
(6) Dacă în eveniment sunt implicate victime cu
angajatori diferiți, în comisia de cercetare numită de
angajatorul la care s-a produs evenimentul vor fi
nominalizate și persoane numite prin decizie scrisă de
către ceilalți angajatori.
(7) Angajatorul care a organizat transportul răspunde
pentru cercetarea accidentului de circulație produs pe
drumurile publice, urmat de incapacitate temporară de
muncă, cu respectarea, atunci când este cazul, a
prevederilor alin. (6).
(8) Cercetarea evenimentului prevăzut la art. 30 alin. (1)
lit. d) și e) din lege, dacă acesta a avut loc în afara
întreprinderii și/sau unității angajatorului și nu a avut nicio
legătură cu aceasta, se efectuează în condițiile legii.
(9) Angajatorul care nu dispune de personal competent
în conformitate cu alin. (4) sau nu are personal suficient
trebuie să asigure cercetarea apelând la servicii externe de
prevenire și protecție.
Art. 117. — (1) În cazul accidentelor de circulație pe
drumurile publice în care sunt implicate persoane aflate în
îndeplinirea îndatoririlor de serviciu, serviciile poliției rutiere
vor transmite organelor împuternicite să efectueze
cercetarea, la cererea acestora, în termen de 5 zile
lucrătoare de la solicitare, un exemplar din procesul-verbal
de cercetare la fața locului și orice alte documente
existente, necesare cercetării: copii de pe declarații, foaia
de parcurs, ordin de deplasare, schițe.
(2) În baza acestor acte și a altor documente din care
să rezulte că victima se afla în îndeplinirea unor îndatoriri
de serviciu, organele împuternicite potrivit legii vor efectua
cercetarea evenimentului.
Art. 118. — (1) Persoanele împuternicite, potrivit legii,
să efectueze cercetarea evenimentelor au dreptul să ia
declarații scrise, să preleveze sau să solicite prelevarea de
probe necesare cercetării, să solicite sau să consulte orice
acte ori documente ale angajatorului, iar acesta este
obligat să le pună la dispoziție în condițiile legii.

(2) În situațiile prevăzute la alin. (1), cheltuielile
necesare prelevării și analizării probelor în vederea
cercetării vor fi suportate de angajatorul la care a avut loc
evenimentul.
Art. 119. — (1) Pentru cercetarea evenimentelor se pot
solicita experți sau specialiști cum ar fi cei din cadrul unor
operatori economici cu competențe potrivit legii să
efectueze expertize tehnice, iar aceștia trebuie să răspundă
solicitării.
(2) În situația prevăzută la alin. (1), specialiștii și experții
întocmesc expertize tehnice care vor face parte integrantă
din dosarul de cercetare a evenimentului.
(3) Cheltuielile aferente efectuării expertizelor se suportă
de către angajatorul la care a avut loc evenimentul sau
care se face răspunzător de organizarea activității în urma
căreia s-a produs evenimentul.
Art. 120. — (1) Cercetarea evenimentului urmat de
incapacitate temporară de muncă se va încheia în cel mult
5 zile lucrătoare de la data producerii.
(2) Fac excepție de la prevederile alin. (1) situații cum
ar fi cele în care este necesară prelevarea de probe ori
efectuarea de expertize, pentru care se poate solicita în
scris, argumentat și în termen, la inspectoratul teritorial de
muncă pe raza căruia s-a produs evenimentul, prelungirea
termenului de cercetare.
(3) Cercetarea evenimentelor care au antrenat deces,
invaliditate evidentă, accident colectiv sau situație de
persoană dată dispărută, precum și cercetarea incidentelor
periculoase se vor încheia în cel mult 10 zile lucrătoare de
la data producerii acestora.
(4) Fac excepție de la prevederile alin. (3) situații cum
ar fi cele în care este necesară eliberarea certificatului
medico-legal, prelevarea de probe sau efectuarea de
expertize, pentru care inspectoratul teritorial de muncă care
cercetează evenimentele poate solicita în scris, argumentat
și în termen, la Inspecția Muncii, prelungirea termenului de
cercetare.
Art. 121. — (1) În cazul accidentului cu incapacitate
termporară de muncă, în urma căruia a intervenit
invaliditate confirmată prin decizie sau decesul victimei,
inspectoratul teritorial de muncă va completa dosarul de
cercetare întocmit la data producerii evenimentului și va
întocmi un nou proces-verbal de cercetare bazat pe
dosarul astfel completat.
(2) Întocmirea noului proces-verbal de cercetare a
accidentului, prevăzut la alin. (1), se face în cel mult 5 zile
lucrătoare de la data primirii de către inspectoratul teritorial
de muncă a deciziei de încadrare într-un grad de
invaliditate sau a certificatului de constatare medico-legal.
(3) În cazul evenimentului a cărui consecință este
invaliditate evidentă, evenimentul va fi cercetat de
inspectoratul teritorial de muncă ca eveniment care a
produs incapacitate temporară de muncă și, în funcție de
consecințele ulterioare ale evenimentului, se va proceda
conform prevederilor alin. (1) și (2).
Art. 122. — (1) Cercetarea evenimentelor se va finaliza
cu întocmirea unui dosar, care va cuprinde:
a) opisul actelor aflate în dosar;
b) procesul-verbal de cercetare;
c) nota de constatare la fața locului, încheiată imediat
după producerea evenimentului de către inspectorul de
muncă, în cazul evenimentelor care se cercetează de către
inspectoratul teritorial de muncă/Inspecția Muncii, conform
competențelor, sau de către lucrătorul desemnat/serviciile

MONITORUL OFICIAL AL ROMÂNIEI, PARTEA I, Nr. 882/30.X.2006
de prevenire și protecție, în cazul evenimentelor a căror
cercetare intră în competența angajatorului, și semnată de
către angajator/reprezentantul său legal, care va cuprinde
precizări cum ar fi poziția victimei, existența sau inexistența
echipamentului
individual
de
protecție,
starea
echipamentelor de muncă, modul în care funcționau
dispozitivele de protecție, închiderea fișei individuale de
instructaj prin barare și semnătură, ridicarea de documente
sau prelevarea de probe;
d) schițe și fotografii referitoare la eveniment;
e) declarațiile accidentaților, în cazul evenimentului
urmat de incapacitate temporară de muncă sau de
invaliditate;
f) declarațiile martorilor și ale oricăror persoane care pot
contribui la elucidarea împrejurărilor și a cauzelor reale ale
producerii evenimentului;
g) copii ale actelor și documentelor necesare pentru
elucidarea împrejurărilor și a cauzelor reale ale
evenimentului;
h) copii ale certificatului constatator sau oricăror alte
autorizații în baza cărora angajatorul își desfășoară
activitatea;
i) copii ale fișei de expunere la riscuri profesionale și
ale fișei de aptitudine, întocmite conform legii;
j) copii ale contractelor individuale de muncă ale
victimelor;
k) copii ale fișelor de instruire individuală în domeniul
securității și sănătății în muncă ale victimelor; în caz de
deces aceste fișe se vor anexa în original;
l) concluziile raportului de constatare medico-legală, în
cazul accidentului mortal;
m) copie a hotărârii judecătorești prin care se declară
decesul, în cazul persoanelor date dispărute;
n) copie a certificatelor de concediu medical, în cazul
accidentului urmat de incapacitate temporară de muncă;
o) copie a deciziei de încadrare într-un grad de
invaliditate, în cazul accidentului urmat de invaliditate;
p) actul emis de unitatea sanitară care a acordat
asistența medicală de urgență, din care să rezulte data,
ora când accidentatul s-a prezentat pentru consultație și
diagnosticul, în cazul accidentelor de traseu;
q) copie a procesului-verbal de cercetare la fața locului,
încheiat de serviciile poliției rutiere, în cazul accidentelor de
circulație pe drumurile publice.
(2) Dosarul va mai cuprinde, după caz, orice alte acte
și documente necesare pentru a determina caracterul
accidentului, cum ar fi:
a) copie a autorizației, în cazul în care victima
desfășura o activitate care necesita autorizare;
b) copie a diplomei, adeverinței sau certificatului de
calificare a victimei;
c) acte de expertiză tehnică, întocmite cu ocazia
cercetării evenimentului;
d) acte doveditoare, emise de organe autorizate, din
care să se poată stabili locul, data și ora producerii
evenimentului sau să se poată justifica prezența victimei la
locul, ora și data producerii evenimentului;
e) documente din care să rezulte că accidentatul
îndeplinea îndatoriri de serviciu;
f) corespondența cu alte instituții/unități în vederea
obținerii actelor solicitate;
g) adresele de prelungire a termenelor de cercetare, în
conformitate cu art. 120 alin. (2) și (4);

15

h) actul medical emis de unitatea sanitară care a
acordat asistență medicală de urgență, din care să rezulte
diagnosticul la internare și/sau externare;
i)
procesul-verbal
încheiat
după
producerea
evenimentului, în condițiile prevăzute la art. 111;
j) formularul pentru înregistrarea accidentului de muncă,
denumit în continuare FIAM, aprobat prin ordin al
ministrului muncii, solidarității sociale și familiei.
Art. 123. — Dosarul de cercetare a evenimentului
trebuie să îndeplinească următoarele condiții:
a) filele dosarului să fie numerotate, semnate de
inspectorul care a efectuat cercetarea sau de membrii
comisiei de cercetare, numită de angajator, și ștampilate cu
ștampila inspectoratului sau a angajatorului;
b) numărul total de file conținut de dosarul de cercetare
și numărul de file pentru fiecare document anexat la dosar
să fie menționate în opis;
c) fiecare document, cu excepția procesului-verbal de
cercetare, să fie identificat în dosarul de cercetare ca
anexă;
d) paginile și spațiile albe să fie barate;
e) schițele referitoare la eveniment, anexate la dosar, să
fie însoțite de explicații;
f) fotografiile referitoare la eveniment să fie clare și
însoțite de explicații;
g) formularul pentru declarație să fie conform modelului
prevăzut în anexa nr. 14;
h) declarațiile aflate la dosar să fie tehnoredactate,
pentru a se evita eventualele confuzii datorate scrisului
ilizibil, certificate ca fiind conforme cu originalul și semnate
de către inspectorul care a efectuat cercetarea sau de
către unul dintre membrii comisiei de cercetare.
Art. 124. — (1) Dosarul de cercetare a evenimentelor
se va întocmi astfel:
a) într-un exemplar, pentru evenimentele care au produs
incapacitate temporară de muncă; dosarul se păstrează în
arhiva angajatorului care înregistrează accidentul;
b) într-un exemplar, pentru incidentele periculoase;
dosarul se păstrează la inspectoratul teritorial de muncă
care a efectuat cercetarea;
c) în două exemplare, pentru evenimentele care au
produs invaliditate confirmată prin decizie, deces, accidente
colective; originalul se înaintează organelor de urmărire
penală și un exemplar se păstrează la inspectoratul
teritorial de muncă care a efectuat cercetarea;
d) în două exemplare, pentru evenimentele care au
antrenat invaliditate evidentă; originalul se păstrează la
inspectoratul teritorial de muncă care a efectuat cercetarea
și un exemplar se transmite angajatorului care înregistrează
accidentul;
e) în trei exemplare, pentru evenimentele cercetate de
Inspecția Muncii; originalul se înaintează organelor de
urmărire penală, un exemplar se păstrează la Inspecția
Muncii și un exemplar la inspectoratul teritorial de muncă
pe raza căruia s-a produs evenimentul;
f) în mai multe exemplare, pentru evenimentele care au
produs incapacitatea temporară de muncă pentru victime
cu angajatori diferiți; originalul se păstrează în arhiva
angajatorului care înregistrează accidentul și celelalte
exemplare se păstrează de către ceilalți angajatori.
(2) În cazul evenimentelor care au generat accidente
urmate de incapacitate temporară de muncă sau al
incidentelor periculoase în care faptele comise pot fi
considerate infracțiuni, potrivit legii, dosarul de cercetare se

16

MONITORUL OFICIAL AL ROMÂNIEI, PARTEA I, Nr. 882/30.X.2006

încheie în două exemplare, originalul fiind înaintat organului
de urmărire penală.
Art. 125. — (1) Dosarul de cercetare, întocmit de
comisia numită de către angajator, se înaintează pentru
verificare și avizare la inspectoratul teritorial de muncă pe
raza căruia s-a produs evenimentul, în termen de 5 zile
lucrătoare de la finalizarea cercetării.
(2) Inspectoratul teritorial de muncă va analiza dosarul,
va aviza și va restitui dosarul în cel mult 7 zile lucrătoare
de la data primirii.
(3) Dosarul va fi însoțit de avizul inspectoratului teritorial
de muncă.
(4) În cazul în care inspectoratul teritorial de muncă
constată că cercetarea nu a fost efectuată corespunzător,
poate dispune completarea dosarului și/sau refacerea
procesului-verbal de cercetare, după caz.
(5) Comisia de cercetare va completa dosarul și va
întocmi procesul-verbal de cercetare în termen de 5 zile
lucrătoare de la data primirii dosarului.
(6) Dacă evenimentul urmat de incapacitate temporară
de muncă s-a produs în condițiile prevăzute la art. 124
alin. (2), inspectoratul teritorial de muncă va înainta
originalul dosarului de cercetare la organul de urmărire
penală, imediat după avizare.
Art. 126. — (1) Dosarul de cercetare întocmit de
inspectoratul teritorial de muncă va fi înaintat în vederea
avizării la Inspecția Muncii, în cel mult 5 zile lucrătoare de
la finalizarea cercetării.
(2) Dosarul de cercetare pentru cazul dispariției de
persoane, ca urmare a unui eveniment și în împrejurări
care îndreptățesc presupunerea decesului acestora, va fi
păstrat la inspectoratul teritorial de muncă care a efectuat
cercetarea, până la emiterea hotărârii judecătorești prin
care se declară decesul persoanelor dispărute, conform
prevederilor legale în vigoare; după completarea dosarului,
acesta va fi înaintat în vederea avizării la Inspecția Muncii.
(3) Inspecția Muncii avizează și restituie dosarele
prevăzute la alin. (1) în cel mult 10 zile lucrătoare de la
data primirii.
(4) În cazul în care Inspecția Muncii constată că
cercetarea nu a fost efectuată corespunzător, poate
dispune completarea dosarului și întocmirea unui nou
proces-verbal de cercetare.
(5) Inspectoratul teritorial de muncă va completa dosarul
și va întocmi noul proces-verbal de cercetare în termen de
5 zile lucrătoare de la data primirii dosarului.
(6) Inspectoratul teritorial de muncă transmite dosarele
de cercetare prevăzute la alin. (1) organelor de urmărire
penală, numai după ce au fost avizate de către Inspecția
Muncii.
Art. 127. — (1) Dosarul de cercetare al accidentului de
muncă cu invaliditate, înaintat organelor de urmărire
penală, se restituie la inspectoratul teritorial de muncă care
a efectuat cercetarea, pentru completare și întocmirea unui
nou proces-verbal de cercetare, în cazul în care se
produce decesul accidentatului ca urmare a accidentului
suferit, confirmat în baza unui act medico-legal.
(2) Dosarul prevăzut la alin. (1) se restituie la
inspectoratul teritorial de muncă în termen de 10 zile
lucrătoare de la data solicitării acestuia.
(3) Completarea dosarului prevăzut la alin. (1) și
întocmirea noului proces-verbal de cercetare a
evenimentului se fac în cel mult 5 zile lucrătoare de la
primirea dosarului la inspectoratul teritorial de muncă.

(4) Dosarul completat și noul proces-verbal de cercetare
vor fi înaintate în vederea avizării la Inspecția Muncii, care
le va restitui inspectoratului teritorial de muncă în termen
de 10 zile lucrătoare de la data primirii.
(5) După avizarea de către Inspecția Muncii în condițiile
prevăzute la art. 126, dosarul va fi înaintat organelor de
urmărire penală de către inspectoratul teritorial de muncă.
Art. 128. — Procesul-verbal de cercetare a
evenimentului trebuie să conțină următoarele capitole:
a) data încheierii procesului-verbal;
b) numele persoanelor și în ce calitate efectuează
cercetarea evenimentului;
c) perioada de timp și locul în care s-a efectuat
cercetarea;
d) obiectul cercetării;
e) data și ora producerii evenimentului;
f) locul producerii evenimentului;
g) datele de identificare a angajatorului la care s-a
produs evenimentul, numele reprezentantului său legal;
h) datele de identificare a accidentatului/accidentaților;
i) descrierea detaliată a locului, echipamentului de
muncă, a împrejurărilor și modului în care s-a produs
evenimentul;
j) urmările evenimentului și/sau urmările suferite de
persoanele accidentate;
k) cauza producerii evenimentului;
l) alte cauze care au concurat la producerea
evenimentului;
m) alte constatări făcute cu ocazia cercetării
evenimentului;
n)
persoanele
răspunzătoare
de
încălcarea
reglementărilor legale, din capitolele de la lit. k), l) și m);
o) sancțiunile contravenționale aplicate;
p) propuneri pentru cercetare penală;
q) caracterul accidentului;
r) angajatorul care înregistrează accidentul de muncă
sau incidentul periculos;
s) măsuri dispuse pentru prevenirea altor evenimente
similare și persoanele responsabile pentru realizarea
acestora;
t) termenul de raportare la inspectoratul teritorial de
muncă privind realizarea măsurilor prevăzute la lit. s);
u) numărul de exemplare în care s-a încheiat procesulverbal de cercetare și repartizarea acestora;
v) numele și semnătura persoanei/persoanelor care a/au
efectuat cercetarea;
w) avizul inspectorului-șef adjunct securitate și sănătate
în muncă;
x) viza inspectorului-șef/inspectorului general de stat.
Art. 129. — (1) În capitolul prevăzut la art. 128 lit. b)
se vor indica, de asemenea, prevederile legale potrivit
cărora persoanele sunt îndreptățite să efectueze cercetarea,
precum și numele angajatorului și ale persoanelor care au
participat din partea organelor competente la primele
cercetări.
(2) În capitolul prevăzut la art. 128 lit. c) se vor indica,
de asemenea, motivele pentru care s-a solicitat prelungirea
termenului de cercetare.
(3) În capitolul prevăzut la art. 128 lit. e) se va indica,
de asemenea, data decesului, pentru cazul în care s-a
produs un eveniment și ulterior a survenit decesul
victimelor implicate în acest eveniment.

MONITORUL OFICIAL AL ROMÂNIEI, PARTEA I, Nr. 882/30.X.2006
(4) În capitolul prevăzut la art. 128 lit. g) se vor indica,
de asemenea, datele de identificare ale angajatorilor la
care sunt/au fost angajate victimele, numele reprezentanților
legali ai angajatorilor, numărul documentului prin care s-a
certificat autorizarea de funcționare din punct de vedere al
securității și sănătății în muncă, adresa punctului de lucru.
(5) În capitolul prevăzut la art. 128 lit. h) se vor indica,
de asemenea, următoarele: numele, prenumele, cetățenia,
vârsta, starea civilă, numărul de copii minori, domiciliul,
locul de muncă la care este încadrat, profesia de bază,
ocupația în momentul accidentării, vechimea în muncă, în
funcție sau în meserie și la locul de muncă, data efectuării
ultimului instructaj în domeniul securității și sănătății în
muncă, iar pentru persoanele care, în momentul
accidentării, desfășurau o activitate pentru care este
necesară autorizare, se va face referire și la aceasta.
(6) Capitolul prevăzut la art. 128 lit. i) va conține
următoarele subcapitole:
a) descrierea detaliată a locului producerii evenimentului;
b) descrierea detaliată a echipamentului de muncă;
c) descrierea detaliată a împrejurărilor;
d) descrierea detaliată a modului în care s-a produs
evenimentul.
(7) În capitolele prevăzute la art. 128 lit. k)—m) se va
face trimitere la reglementările legale în vigoare încălcate,
cu redarea integrală a textului acestora.
(8) Denumirea capitolului prevăzut la art. 128 lit. o) se
va schimba în îPropuneri pentru sancțiuni administrative și
disciplinare“, în cazul accidentelor cercetate de către
comisia numită de angajator.
(9) Capitolele prevăzute la art. 128 lit. w) și x) se vor
regăsi în procesul-verbal de cercetare numai pentru
evenimentele cercetate de către inspectoratul teritorial de
muncă sau Inspecția Muncii, conform competențelor.
(10) În cazul accidentelor cu ITM, procesul-verbal de
cercetare se va încheia cu capitolul prevăzut la art. 128
lit. w), care va fi numit îViza angajatorului“.
Art. 130. — În situațiile în care din cercetare rezultă că
accidentul nu întrunește condițiile pentru a fi încadrat ca
accident de muncă, se va face această mențiune la
capitolele procesului-verbal de cercetare prevăzute la
art. 128 lit. q) și r) și se vor dispune măsurile care trebuie
luate de angajator pentru prevenirea unor cazuri
asemănătoare.
Art. 131. — Comisia de cercetare a unui eveniment
numită de angajator poate face propuneri de sancțiuni
disciplinare și/sau administrative, pe care le va menționa în
procesul-verbal de cercetare.
Art. 132. — (1) Procesul-verbal de cercetare a unui
eveniment se întocmește în:
a) 3 exemplare, în cazul accidentului de muncă urmat
de incapacitate temporară de muncă, pentru angajatorul
care înregistrează accidentul, inspectoratul teritorial de
muncă care a avizat dosarul și asigurător;
b) mai multe exemplare, în cazul accidentului de muncă
urmat de incapacitate temporară de muncă pentru lucrători
cu angajatori diferiți, pentru fiecare angajator, inspectoratul
teritorial de muncă care a avizat dosarul și asigurător;
c) 5 exemplare, în cazul accidentului de muncă urmat
de invaliditate, pentru angajatorul care înregistrează
accidentul, organul de urmărire penală, inspectoratul
teritorial de muncă care a efectuat cercetarea, Inspecția
Muncii și asigurător;

17

d) 5 exemplare, în cazul accidentului de muncă mortal
sau al celui colectiv, precum și în cazul accidentului mortal
în afara muncii, pentru angajatorul care înregistrează
accidentul, organul de urmărire penală, inspectoratul
teritorial de muncă care a efectuat cercetarea, Inspecția
Muncii și asigurător;
e) 5 exemplare, în cazul incidentului periculos, pentru
angajatorul care înregistrează incidentul, organele de
urmărire penală, inspectoratul teritorial de muncă care a
efectuat cercetarea, Inspecția Muncii și asigurător.
(2) Procesul-verbal de cercetare poate fi întocmit într-un
număr mai mare de exemplare, după caz.
Art. 133. — (1) În cazul în care accidentul de muncă
s-a produs la un angajator, altul decât cel care îl
înregistrează, un exemplar din procesul-verbal de cercetare
va fi trimis și acestuia.
(2) În cazul în care angajatorul la care se înregistrează
accidentul de muncă își are sediul, domiciliul sau reședința
pe teritoriul altui județ decât cel pe raza căruia s-a produs
accidentul, se va trimite un exemplar din procesul-verbal
de cercetare inspectoratului teritorial de muncă pe raza
căruia are sediul, domiciliul sau reședința angajatorul.
Art. 134. — În cazul evenimentelor care nu au fost
comunicate și cercetate, dar persoana vătămată prezintă
un certificat medical cu cod îaccident de muncă“,
angajatorul care și-a asumat atribuțiile în domeniul
securității și sănătății în muncă/lucrătorul desemnat/serviciul
intern de prevenire și protecție/serviciul extern de prevenire
și protecție va solicita acesteia o declarație scrisă privind
modul și împrejurările în care s-a produs evenimentul.
SECȚIUNEA a 3-a
Înregistrarea și evidența accidentelor de muncă
și a incidentelor periculoase

Art. 135. — Înregistrarea accidentelor de muncă și a
incidentelor periculoase se face în baza procesului-verbal
de cercetare.
Art. 136. — (1) Accidentul de muncă produs în timpul
prestării unor servicii pe bază de contract, comandă sau
alte forme legale încheiate în întreprinderea și/sau unitatea
unui angajator, alta decât cea la care este încadrată
victima, se înregistrează potrivit clauzelor prevăzute în
acest sens în documentele încheiate.
(2) În situația în care documentul încheiat nu prevede
clauze în acest sens, clauzele nu sunt suficient de
acoperitoare pentru toate situațiile sau clauzele sunt
contrare prevederilor prezentelor norme metodologice,
accidentul de muncă se înregistrează de către angajatorul
răspunzător de conducerea și/sau de organizarea activității
care a avut ca urmare producerea accidentului.
(3) Accidentul de muncă produs în timpul prestării unor
servicii pe bază de comandă, la domiciliul clientului, se
înregistrează de către angajatorul la care este/a fost
angajată victima.
(4) Accidentul de muncă suferit de o persoană aflată în
îndeplinirea îndatoririlor de serviciu în întreprinderea și/sau
unitatea altui angajator se înregistrează de către
angajatorul răspunzător de conducerea și/sau de
organizarea activității care a avut ca urmare producerea
accidentului.
(5) Accidentele suferite în timpul stagiului de practică
profesională de către elevi, studenți, ucenici și șomeri în
perioada de reconversie profesională se înregistrează de

18

MONITORUL OFICIAL AL ROMÂNIEI, PARTEA I, Nr. 882/30.X.2006

către angajatorul la care se efectuează practica/reconversia
profesională.
(6) Accidentul de muncă suferit de o persoană în cadrul
activităților cultural-sportive, în timpul și din cauza
îndeplinirii acestor activități, se înregistrează de către
instituția sau angajatorul care a organizat acțiunea
respectivă.
(7) Accidentul de muncă produs ca urmare a unei
acțiuni întreprinse de o persoană, din proprie inițiativă,
pentru salvarea de vieți omenești sau pentru prevenirea ori
înlăturarea unui pericol grav și iminent ce amenință avutul
public sau privat din întreprinderea și/sau unitatea unui
angajator, se înregistrează de către angajatorul la care s-a
produs accidentul.
(8) În cazul accidentului produs ca urmare a unei
acțiuni întreprinse de o persoană, din proprie inițiativă,
pentru salvarea de vieți omenești sau pentru prevenirea ori
înlăturarea unui pericol grav și iminent ce amenință avutul
public sau privat, produs în afara întreprinderii și/sau
unității unui angajator și care nu are nicio legătură cu
acesta, înregistrarea se face conform legii.
(9) Accidentul de muncă de traseu se înregistrează de
către angajatorul la care este angajată victima sau, după
caz, de angajatorul răspunzător de conducerea și/sau de
organizarea activității care a avut ca urmare producerea
accidentului, conform concluziilor cercetării.
(10) Accidentul de muncă de circulație se înregistrează
de către angajatorul la care este angajată victima sau,
după caz, de angajatorul răspunzător de conducerea și/sau
de organizarea activității care a avut ca urmare producerea
accidentului, conform concluziilor cercetării.
(11) Accidentul produs în afara întreprinderii și/sau
unității, ca urmare a neluării unor măsuri de securitate de
către un alt angajator, se înregistrează de către angajatorul
din vina căruia s-a produs accidentul.
(12) Accidentul de muncă suferit de însoțitorii de
încărcături, personalul de poștă de la vagoanele C.F.R.,
angajați ai unor angajatori care, potrivit legii, sunt obligați
să delege însoțitori pentru astfel de încărcături, pe mijloace
de transport ce nu le aparțin, se va înregistra de către
angajatorul răspunzător de organizarea activității care a
avut ca urmare producerea accidentului sau, după caz, în
condițiile clauzelor prevăzute în documentele încheiate.
Art. 137. — Pentru unele situații neprevăzute în
prezentele reglementări, cu privire la înregistrarea
accidentelor de muncă, inspectoratul teritorial de muncă
sau Inspecția Muncii va stabili modul de înregistrare a
accidentului în cauză.
Art. 138.— (1) Dispariția unei persoane în condițiile unui
accident de muncă și în împrejurări care îndreptățesc
presupunerea decesului acesteia se înregistrează ca
accident mortal, după rămânerea definitivă și irevocabilă a
hotărârii judecătorești, conform prevederilor legale, prin care
este declarat decesul.
(2) Data producerii accidentului de muncă mortal,
prevăzut la alin. (1), este data înscrisă în hotărârea
judecătorească ca fiind data decesului.
(3) Angajatorul la care a fost angajată persoana
dispărută va comunica, imediat, numărul și data hotărârii
judecătorești la inspectoratul teritorial de muncă.
Art. 139. — Accidentul de muncă cu invaliditate se va
înregistra pe baza procesului-verbal de cercetare întocmit
de inspectoratul teritorial de muncă.

Art. 140. — (1) În baza procesului-verbal de cercetare
întocmit de persoanele împuternicite prin lege, angajatorul
la care se înregistrează accidentul va completa FIAM.
(2) FIAM se completează pentru fiecare persoană
accidentată în câte 4 exemplare care se înaintează spre
avizare după cum urmează:
a) inspectoratului teritorial de muncă care a avizat
dosarul de cercetare întocmit de comisia angajatorului, în
termen de 3 zile lucrătoare de la primirea avizului;
b) inspectoratului teritorial de muncă care a efectuat
cercetarea, în termen de 3 zile lucrătoare de la primirea
procesului-verbal de cercetare.
(3) Verificarea și avizarea FIAM de către inspectoratul
teritorial de muncă se fac în termen de 5 zile lucrătoare
de la primirea formularului.
(4) Angajatorul la care se înregistrează accidentul
anexează FIAM la dosarul sau la procesul-verbal de
cercetare și distribuie celelalte exemplare la persoana
accidentată, inspectoratul teritorial de muncă și asigurătorul
pe raza căruia își are sediul social, domiciliul sau
reședința.
(5) În cazul în care victima unui accident de muncă a
fost propusă pentru pensionare odată cu emiterea deciziei
de încadrare într-o grupă de invaliditate, se va completa un
exemplar FIAM care se va anexa la dosarul de pensionare
ce va fi înaintat unității de expertiză medicală și recuperare
a capacității de muncă.
Art. 141. — (1) Angajatorul va ține evidența
evenimentelor în:
a) Registrul unic de evidență a accidentaților în muncă,
conform modelului prevăzut în anexa nr. 15;
b) Registrul unic de evidență a incidentelor periculoase,
conform modelului prevăzut în anexa nr. 16;
c) Registrul unic de evidență a accidentelor ușoare,
conform modelului prevăzut în anexa nr. 17;
d) Registrul unic de evidență a accidentaților în muncă
ce au ca urmare incapacitate de muncă mai mare de
3 zile de lucru, conform modelului prevăzut în anexa nr. 18.
(2) În registrul prevăzut la alin. (1) lit. d) se va ține
evidența accidentaților în muncă pentru care perioada de
incapacitate temporară de muncă este de minimum 4 zile
de lucru, fără a lua în calcul ziua producerii accidentului.
(3) Registrele de evidență trebuie să fie actualizate.
Art. 142. — (1) În baza FIAM și a proceselor-verbale
de cercetare a incidentelor periculoase, inspectoratul
teritorial de muncă va ține evidența tuturor accidentelor de
muncă și a incidentelor periculoase înregistrate de
angajatorii care au sediul, domiciliul sau reședința pe
teritoriul județului respectiv.
(2) Inspectoratul teritorial de muncă va ține evidența în:
a) Registrul unic de evidență a accidentaților în muncă;
b) Registrul unic de evidență a incidentelor periculoase;
c) Registrul unic de evidență a accidentaților în muncă
ce au ca urmare incapacitate de muncă mai mare de
3 zile de lucru.
SECȚIUNEA a 4-a
Comunicarea, cercetarea și înregistrarea evenimentelor
produse în afara granițelor României, în care sunt implicați
lucrători ai unor angajatori români, aflați în îndeplinirea
sarcinilor de stat, de interes public sau a îndatoririlor
de serviciu

Art. 143. — (1) Comunicarea evenimentelor produse în
afara granițelor țării, în care sunt implicați lucrători ai unor
angajatori români, se face conform prevederilor art. 108—113.

MONITORUL OFICIAL AL ROMÂNIEI, PARTEA I, Nr. 882/30.X.2006
(2) În situația prevăzută la alin. (1) angajatorul are
obligația de a comunica evenimentul și misiunii diplomatice
sau oficiului consular român din țara respectivă.
(3) Orice eveniment produs pe teritoriul alte țări în care
sunt implicați lucrători români, detașați sau puși la
dispoziție de către angajatori români la angajatori străini,
respectiv utilizatori străini, pentru efectuarea unor lucrări pe
teritoriul altui stat, se comunică imediat de către angajatorul
român misiunii diplomatice sau oficiului consular român din
țara respectivă.
(4) Angajatorii români care detașează ori pun la
dispoziție lucrători la angajatori străini, respectiv utilizatori
străini, au obligația să includă în cuprinsul convențiilor
internaționale și contractelor bilaterale încheiate cu
partenerii străini clauze cu privire la comunicarea
evenimentelor.
(5) Evenimentele în care sunt implicate persoane din
cadrul misiunilor diplomatice sau al oficiilor consulare
române, precum și persoane care îndeplinesc sarcini de
stat sau de interes public în afara granițelor țării vor fi
comunicate Ministerului Afacerilor Externe din România de
către misiunile diplomatice sau oficiile consulare române.
Ministerul Afacerilor Externe are obligația de a comunica
aceste evenimente Inspecției Muncii.
Art. 144. — (1) Cercetarea evenimentelor produse
în afara granițelor țării în care sunt implicați lucrători
ai unor angajatori români se va face conform prevederilor
art. 114—134.
(2) La cercetarea evenimentelor prevăzute la alin. (1)
poate participa și un delegat din partea misiunii diplomatice
sau oficiului consular român din țara respectivă.
(3) Cercetarea evenimentelor în care sunt implicate
persoane din cadrul misiunilor diplomatice sau oficiilor
consulare, precum și persoane care îndeplinesc sarcini de
stat sau de interes public în afara granițelor țării se face
de către Ministerul Afacerilor Externe.
(4) În cazul evenimentelor menționate la alin. (1) și (3),
care au produs invaliditate confirmată prin decizie, deces,
accidente colective, inclusiv în cazul persoanelor dispărute
și în cazul incidentului periculos, Inspecția Muncii poate
delega reprezentanți care să efectueze cercetarea la fața
locului.
(5) În situația prevăzută la alin. (4), cercetarea se va
finaliza de către Inspecția Muncii sau, după caz,
inspectoratul teritorial de muncă pe raza căruia își are
sediul, domiciliul sau reședința angajatorul.
Art. 145. — (1) De întocmirea dosarelor de cercetare a
evenimentelor răspunde angajatorul care a încheiat
contractul cu partenerul străin, în cazul efectuării de lucrări
cu personal român, și, respectiv, Ministerul Afacerilor
Externe, în cazul accidentelor suferite de angajații
misiunilor diplomatice sau ai oficiilor consulare române și
persoanele care îndeplinesc sarcini de stat sau de interes
public în afara granițelor României, aflați în îndeplinirea
îndatoririlor de serviciu.
(2) Dosarul de cercetare va cuprinde actele prevăzute
la art. 122 și se va completa cu:
a) copii de pe originalele documentelor de cercetare,
emise de organele competente din țara pe teritoriul căreia
s-a produs evenimentul, precum și traducerea acestora în
limba română;
b) copie de pe contractul încheiat cu partenerul străin,
din care să rezulte cine a încheiat contractul, obiectul
contractului, ce fel de lucrări se execută, pe ce durată,

19

locul unde se execută lucrările respective, clauzele privind
securitatea și sănătatea în muncă, modul în care se fac
comunicarea și cercetarea evenimentelor și înregistrarea
accidentelor de muncă.
(3) Dosarul de cercetare a evenimentelor se va întocmi
în numărul de exemplare precizat la art. 124.
(4) Imediat după finalizarea dosarului de cercetare,
angajatorul român sau Ministerul Afacerilor Externe va
proceda conform prevederilor prezentului capitol.
Art. 146. — Înregistrarea și evidența accidentelor de
muncă și a incidentelor periculoase se fac de către
angajatorul român, conform prevederilor art. 143—145.
SECȚIUNEA a 5-a
Comunicarea și cercetarea evenimentelor produse pe teritoriul
României în care sunt implicați cetățeni străini aflați
în îndeplinirea atribuțiilor de serviciu

Art. 147. — (1) Orice eveniment produs pe teritoriul
României, în care sunt implicați cetățeni străini aflați în
îndeplinirea atribuțiilor de serviciu, va fi comunicat imediat
la inspectoratul teritorial de muncă pe raza căruia a avut
loc, de către angajator sau de către orice altă persoană
care are cunoștință despre eveniment.
(2) Inspectoratul teritorial de muncă care a primit
comunicarea va înștiința misiunea diplomatică sau
consulatul țării din care provine persoana accidentată, prin
intermediul Inspecției Muncii.
Art. 148. — (1) Cercetarea unor astfel de evenimente
se face de către inspectoratul teritorial de muncă pe raza
căruia au avut loc, împreună cu celelalte organe
competente, precum și cu reprezentanți ai angajatorului
străin implicat în eveniment sau de către Inspecția Muncii,
conform art. 29 alin. (1) lit. c) din lege.
(2) La cercetare poate participa un reprezentant al
misiunii diplomatice sau al consulatului țării respective.
(3) Termenul de cercetare este cel prevăzut la art. 120.
(4) Dosarul de cercetare va cuprinde actele prevăzute
la art. 122.
(5) Dosarul de cercetare se va întocmi în numărul de
exemplare precizat la art. 124 și o copie a dosarului
original se va transmite misiunii diplomatice sau
consulatului țării de unde provine accidentatul de către
inspectoratul teritorial de muncă care a efectuat cercetarea.
SECȚIUNEA a 6-a
Semnalarea bolilor profesionale

Art. 149. — Bolile profesionale, precum și suspiciunile
de boli profesionale se vor semnala obligatoriu de către toți
medicii care depistează astfel de îmbolnăviri, indiferent de
specialitate și locul de muncă, cu prilejul oricărei prestații
medicale: examene medicale profilactice, consultații
medicale de specialitate.
Art. 150. — (1) Medicul care suspectează o boală
profesională completează fișa de semnalare BP1, prevăzută
în anexa nr. 19, și trimite bolnavul cu această fișă la
unitatea sanitară de medicina muncii, respectiv clinica de
boli profesionale sau cabinetul de medicina muncii din
structura spitalelor, în vederea precizării diagnosticului de
boală profesională.
(2) Medicul specialist de medicina muncii examinează
bolnavul, stabilește diagnosticul de profesionalitate și
completează fișa de semnalare BP1 pe care o trimite
oficial la autoritatea de sănătate publică județeană,

20

MONITORUL OFICIAL AL ROMÂNIEI, PARTEA I, Nr. 882/30.X.2006

respectiv a municipiului București, în termen de maximum
7 zile de la precizarea diagnosticului de profesionalitate.
SECȚIUNEA a 7-a
Cercetarea bolii profesionale

Art. 151. — După primirea fișei de semnalare BP1,
medicul specialist de medicina muncii din cadrul autorității
de sănătate publică județene sau a municipiului București
cercetează în termen de 7 zile, având în vedere ruta
profesională, cauzele îmbolnăvirii profesionale.
Art. 152. — Cercetarea se face în prezența
angajatorului sau a reprezentantului acestuia ori, după caz,
a persoanelor fizice autorizate în cazul profesiilor liberale,
conform art. 34 alin. (2) din lege.
Art. 153. — Cercetarea are drept scop confirmarea sau
infirmarea caracterului profesional al îmbolnăvirii respective
și se finalizează cu redactarea și semnarea procesuluiverbal de cercetare a cazului de boală profesională,
prevăzut în anexa nr. 20.
Art. 154. — Procesul-verbal de cercetare a cazului de
boală profesională este semnat de toți cei care au luat
parte la cercetare, conform competențelor, menționându-se
în mod special cauzele îmbolnăvirii, responsabilitatea
angajatorilor și măsurile tehnice și organizatorice necesare,
pentru prevenirea unor boli profesionale similare.
Art. 155. — (1) În situația în care angajatorul sau
reprezentantul acestuia ori, după caz, persoana fizică
autorizată în cazul profesiilor liberale sau inspectorul de
muncă ori lucrătorul sau asigurătorul nu sunt de acord cu
concluziile stabilite în procesul-verbal de cercetare ori cu
măsura tehnică sau organizatorică formulată, se pot
adresa, în scris, în termen de 30 de zile de la data primirii
procesului-verbal de cercetare a cazului de boală
profesională, Comisiei de experți de medicina muncii
acreditați de Ministerul Muncii, Solidarității Sociale și
Familiei și de Ministerul Sănătății Publice.
(2) Componența și atribuțiile Comisiei de experți vor fi
stabilite prin ordin comun al ministrului muncii, solidarității
sociale și familiei și al ministrului sănătății publice.
Art. 156. — Soluțiile adoptate în aceste situații vor fi
comunicate în scris celor interesați, în termen de 20 de
zile de la data primirii contestației.
Art. 157. — Procesul-verbal de cercetare a cazului de
boală profesională se înmânează angajatorului, medicului
care a semnalat îmbolnăvirea pentru evidența îmbolnăvirilor
profesionale și pentru a urmări realizarea măsurilor
prescrise, precum și medicului de medicina muncii din
autoritatea de sănătate publică județeană sau a
municipiului București.
Art. 158. — Pe baza confirmării caracterului profesional
al îmbolnăvirii, medicul de medicina muncii care a efectuat
cercetarea declară cazul de îmbolnăvire profesională,
completând fișa de declarare a cazului de boală
profesională BP2, prevăzută în anexa nr. 21.
SECȚIUNEA a 8-a
Declararea bolilor profesionale

Art. 159. — Dosarul de cercetare pentru declararea
bolilor profesionale se păstrează la autoritatea de sănătate
publică județeană sau a municipiului București și va
cuprinde următoarele documente:
a) opisul documentelor din dosar;
b) istoricul de expunere profesională (documentul care
certifică ruta profesională, și anume copie de pe carnetul
de muncă) și, după caz, nivelul măsurat al noxelor sau
noxa identificată;

c) copie de pe fișa de identificare a riscurilor
profesionale de la dosarul medical de medicina muncii;
d) istoricul stării de sănătate la locul de muncă
(documentul eliberat de medicul de medicina muncii care
asigură asistența de medicina muncii la unitatea
respectivă);
e) document medical care precizează diagnosticul de
boală profesională (biletul de ieșire emis de clinica/secția
de medicina muncii din structura spitalelor sau adeverința
medicală emisă de medicul de medicina muncii care a
precizat diagnosticul de boală profesională, în cazul în care
bolnavul nu a fost internat) și copii ale unor investigații
necesare
pentru
susținerea
diagnosticului
de
profesionalitate;
f) procesul-verbal de cercetare a cazului de boală
profesională;
g) copie de pe fișa de semnalare BP1.
Art. 160. — Declararea bolilor profesionale se face de
către autoritatea de sănătate publică județeană sau a
municipiului București din care face parte medicul de
medicina muncii care a efectuat cercetarea, pe baza
documentelor precizate la art. 159 prin fișa de declarare a
cazului de boală profesională BP2, denumită în continuare
fișa de declarare BP2, care reprezintă formularul final de
raportare a bolii profesionale nou-declarate.
Art. 161. — În cazul în care unitatea la care s-a produs
îmbolnăvirea a fost desființată sau nu mai există la
momentul precizării diagnosticului de boală profesională,
cazul respectiv se poate declara prin fișa de declarare BP2
pe baza documentelor prevăzute la art. 159, cu excepția
procesului-verbal de cercetare a cazului de boală
profesională.
Art. 162. — Cazurile de pneumoconioze, precum și
cazurile de cancer profesional se înregistrează la ultimul
angajator unde a lucrat bolnavul și unde există factorii de
risc ai bolii profesionale respective evidențiați prin
documente oficiale de la autoritatea de sănătate publică;
ele se declară și se păstrează în evidență de către
autoritatea de sănătate publică județeană sau a
municipiului București din județul sau din municipiul
București în care se află agentul economic respectiv.
Art. 163. — Autoritatea de sănătate publică județeană,
respectiv a municipiului București, este răspunzătoare
pentru corectitudinea datelor înscrise în fișa de declarare BP2.
Art. 164. — Bolile profesionale cu diagnosticul de
pneumoconioză se confirmă numai pe baza diagnosticului
precizat de către comisiile de pneumoconioze de la nivelul
clinicilor de boli profesionale.
SECȚIUNEA a 9-a
Raportarea bolilor profesionale

Art. 165. — (1) Bolile profesionale nou-declarate se
raportează în cursul lunii în care s-a produs îmbolnăvirea,
de către autoritatea de sănătate publică județeană,
respectiv a municipiului București, la Centrul național de
coordonare metodologică și informare privind bolile
profesionale din cadrul Institutului de Sănătate Publică
București, la Centrul Național pentru Organizarea și
Asigurarea Sistemului Informațional și Informatic în
Domeniul Sănătății București, precum și la structurile
teritoriale ale asigurătorului stabilite conform legii.
(2) O copie a fișei de declarare BP2 se va înmâna
lucrătorului diagnosticat cu boală profesională.
Art. 166. — La nivelul Centrului național de coordonare
metodologică și informare privind bolile profesionale se
constituie Registrul operativ național informatizat al bolilor

MONITORUL OFICIAL AL ROMÂNIEI, PARTEA I, Nr. 882/30.X.2006
profesionale, care se reactualizează lunar cu datele din
fișele de declarare BP2.
Art. 167. — Centrul național de coordonare
metodologică și informare privind bolile profesionale
reprezintă forul metodologic care asigură asistență și
îndrumare tehnică profesională în domeniul bolilor
profesionale.
Art. 168. — Centrul național de coordonare
metodologică și informare privind bolile profesionale
raportează semestrial datele privind morbiditatea
profesională Autorității de Sănătate Publică din cadrul
Ministerului Sănătății Publice.
Art. 169. — Centrul național de coordonare
metodologică și informare privind bolile profesionale
transmite informațiile de interes public privind bolile
profesionale tuturor instituțiilor implicate în activități cu
impact asupra sănătății lucrătorilor.
Art. 170. — Lista bolilor profesionale ale căror
declarare, cercetare și evidență sunt obligatorii este
prevăzută în anexa nr. 22.
Art. 171. — Structurile de medicina muncii din cadrul
autorităților de sănătate publică județene vor raporta cu o
periodicitate anuală Centrului național de coordonare
metodologică și informare privind bolile profesionale situația
absenteismului medical prin boli profesionale pentru cazurile
nou-declarate în anul respectiv.
Art. 172. — Intoxicația acută profesională se declară, se
cercetează și se înregistrează atât ca boală profesională,
cât și ca accident de muncă.
SECȚIUNEA a 10-a
Bolile legate de profesie

Art. 173. — Lista bolilor legate de profesiune este
prezentată în anexa nr. 23.
Art. 174. — Bolile legate de profesiune nu se declară.
Acestea se dispensarizează medical și se comunică
angajatorilor sub forma rapoartelor medicale nenominalizate
privind sănătatea lucrătorilor, în vederea luării măsurilor
tehnico-organizatorice de normalizare a condițiilor de
muncă.
SECȚIUNEA a 11-a
Dispoziții finale

Art. 175. — În contractele încheiate între angajatori
pentru prestarea de activități și servicii vor fi prevăzute
clauze privind răspunderile referitoare la comunicarea,
cercetarea și înregistrarea unor eventuale accidente de
muncă.
Art. 176. — (1) Victimele sau familia victimelor unui
eveniment urmat de incapacitate temporară de muncă,
invaliditate sau deces au dreptul să sesizeze sau să se
informeze la inspectoratul teritorial de muncă pe raza
căruia a avut loc accidentul.
(2) Dacă în urma investigațiilor rezultă că sunt întrunite
condițiile unui accident de muncă, inspectoratul teritorial de
muncă va lua măsuri pentru efectuarea cercetării în
conformitate
cu
prevederile
prezentelor
norme
metodologice.
(3) În situațiile prevăzute la alin. (1), inspectoratul
teritorial de muncă va răspunde sesizărilor conform
prevederilor legale sau va elibera, la cerere, o copie a
procesului-verbal de cercetare a evenimentului.
Art. 177. — (1) În situația în care angajatorul, lucrătorii
implicați, victimele sau familiile acestora nu sunt de acord
cu concluziile stabilite în procesul-verbal de cercetare a
evenimentului, se pot adresa inspectoratului teritorial de

21

muncă sau, după caz, Inspecției Muncii, în termen de
30 de zile calendaristice de la data primirii acestuia.
(2) Soluțiile adoptate în cazul situațiilor prevăzute la
alin. (1) vor fi comunicate celor interesați, în termen legal.
CAPITOLUL VIII
Avizarea documentațiilor cu caracter tehnic
de informare și instruire în domeniul securității și
sănătății în muncă
SECȚIUNEA 1
Prevederi generale

Art. 178. — Prezentul capitol are ca scop stabilirea
tipurilor de documentații cu caracter tehnic de informare și
instruire în domeniul securității și sănătății în muncă care
se supun avizării, a cerințelor care stau la baza realizării
acestora, precum și a procedurii de avizare.
Art. 179. — Documentațiile care se supun avizării sunt:
a) filme sau imagini, pe peliculă sau suport magnetic,
cu subiecte din domeniul securității și sănătății în muncă;
b) afișe, pliante, broșuri din domeniul securității și
sănătății în muncă;
c) suporturi de curs destinate instruirii în domeniul
securității și sănătății în muncă, elaborate de prestatorii de
servicii;
d) diapozitive, diafilme și altele asemenea.
SECȚIUNEA a 2-a
Cerințe de realizare a documentațiilor

Art. 180. — Cerințele generale pentru realizarea
documentațiilor prevăzute la art. 179 sunt:
a) conținutul să fie în concordanță cu legislația în
domeniul securității și sănătății în muncă în vigoare;
b) să prezinte informația într-o formă accesibilă,
completă și ușor de asimilat;
c) conținutul și realizarea să fie în concordanță cu
nivelul de pregătire al subiecților cărora li se adresează.
Art. 181. — Cerințele specifice pentru realizarea filmelor
cu subiecte din domeniul securității și sănătății în muncă
sunt:
a) scenariul și regia să asigure perceperea corectă și
clară a mesajului;
b) imagine clară și sugestivă;
c) sonor clar și sugestiv;
d) forme de prezentare: filmare reală sau animație;
e) durata proiecției: 10—20 de minute.
Art. 182. — Cerințele specifice pentru realizarea afișelor
și pliantelor din domeniul securității și sănătății în muncă
sunt:
a) grafică simplă, fără greșeli tehnice, subliniindu-se
elementele principale ale temei și eliminându-se detaliile
nesemnificative;
b) utilizarea unor culori vii, contrastante, în concordanță
cu subiectul, respectiv culori deschise pentru situații
pozitive și culori închise pentru situații negative;
c) să nu aibă text sau textul să fie scurt, concis și
vizibil, cu dimensiunea literelor aleasă astfel încât să
permită citirea textului de la o distanță de 4—5 m;
d) subiectul să ocupe circa 60% din suprafața afișului,
iar marginile să fie suficient de mari pentru a-l izola de
fondul pe care este aplicat;
e) mărimea afișului va fi aleasă în funcție de scopul
urmărit și locul în care va fi expus;
f) materialele din care sunt realizate să fie adecvate
mediilor în care vor fi utilizate, respectiv să fie rezistente la

22

MONITORUL OFICIAL AL ROMÂNIEI, PARTEA I, Nr. 882/30.X.2006

acțiunea factorilor din mediul în care sunt amplasate și/sau
utilizate (umiditate, agenți chimici etc.).
Art. 183. — Cerințele specifice pentru realizarea
broșurilor din domeniul securității și sănătății în muncă
sunt:
a) să prezinte informațiile clar și concis;
b) să se axeze pe o temă concretă;
c) să prezinte un interes practic cât mai larg.
Art. 184. — Cerințele specifice pentru elaborarea
suportului de curs destinat instruirii lucrătorilor în domeniul
securității și sănătății în muncă sunt:
a) să fie elaborat în baza unei documentări bibliografice
la zi;
b) să utilizeze terminologia specifică securității și
sănătății în muncă;
c) să fie elaborat pe o tematică orientată spre grupurițintă de lucrători și tipul instruirii, dezvoltată efectiv pentru
înlăturarea problemelor de securitate și sănătate în muncă
ce rezultă din evaluarea riscurilor și adaptată evoluției
riscurilor sau apariției de riscuri noi;
d) să fie redactat clar, concis, accesibil, adaptat nivelului
de pregătire al grupului-țintă căruia îi este destinat;
e) informațiile să fie sistematizate într-o organizare
logică a conținutului, orientate spre situații concrete de
muncă;
f) să cuprindă ilustrații, desene, scheme, pictograme și
tabele explicative, dacă este necesar;
g) să evidențieze consecințele neaplicării și/sau
nerespectării legislației din domeniul securității și sănătății
în muncă.
Art. 185. — Cerințele specifice pentru realizarea
diapozitivelor și diafilmelor sunt:
a) pe cât posibil să fie realizate color și să fie clare;
b) să fie însoțite de scheme explicative;
c) să fie însoțite de texte redactate clar și concis, fără
a da naștere la interpretări;
d) să fie realizate într-o succesiune logică.
SECȚIUNEA a 3-a
Avizarea documentațiilor

Art. 186. — (1) Documentațiile prevăzute la art. 179 pot
fi difuzate sau comercializate numai dacă sunt avizate de
către Comisia de abilitare și avizare prevăzută la art. 36,
din județul în care își are sediul elaboratorul.
(2) În situația în care elaboratorul are cetățenia,
respectiv naționalitatea unui stat membru al Uniunii
Europene ori aparținând Spațiului Economic European,
documentațiile se avizează de către Comisia de abilitare și
avizare constituită la nivelul Direcției de muncă, solidaritate
socială și familie a municipiului București.
Art. 187. — Pentru avizarea documentațiilor elaboratorul
va transmite prin poștă Comisiei de abilitare și avizare
prevăzute la art. 186 o cerere conform modelului prevăzut
în anexa nr. 24, însoțită de un dosar care cuprinde:
a) copie de pe certificatul de înregistrare la registrul
comerțului și, după caz, anexa la acesta; în situația
prevăzută la art. 186 alin. (2), elaboratorul va depune
documentul echivalent eliberat de statul de origine sau de
proveniență.
b) un scurt memoriu de prezentare a documentației;
c) două exemplare din documentația supusă avizării;
d) în cazul diapozitivelor și diafilmelor se vor transmite:
originalul și două copii pe suport hârtie.

*) Anexele nr. 1—26 sunt reproduse în facsimil.

Art. 188. — (1) Comisia de abilitare și avizare va
transmite prin poștă avizul sau decizia de respingere
motivată, în termen de 30 de zile de la data primirii
solicitării.
(2) Avizul comisiei, prezentat în anexa nr. 25, va fi
însoțit de un exemplar din documentația transmisă de
elaborator, care va purta ștampila Ministerului Muncii,
Solidarității Sociale și Familiei.
(3) Decizia de respingere, prezentată în anexa nr. 26,
va fi însoțită de cele două exemplare de documentație
transmisă de elaborator, pentru a fi refăcută în sensul celor
precizate în decizie.
SECȚIUNEA a 4-a
Dispoziții finale

Art. 189. — (1) Difuzarea sau comercializarea
documentațiilor prevăzute la art. 179 va fi însoțită de o
copie a avizului.
(2) Angajatorul care utilizează documentațiile prevăzute
la art. 179 trebuie să dețină o copie a avizului.
Art. 190. — (1) Respingerea avizării unei documentații
poate face obiectul unei contestații depuse la Ministerul
Muncii, Solidarității Sociale și Familiei în termen de
maximum 30 de zile de la data primirii deciziei de
respingere.
(2) Soluțiile adoptate ca răspuns la contestație vor fi
comunicate celor interesați în termen de 30 de zile de la
data primirii contestației.
Art. 191. — (1) Dacă în timpul controalelor efectuate de
inspectorii de muncă se constată diferențe între
documentația avizată și cea folosită în activitatea curentă,
inspectorul de muncă dispune măsuri pentru retragerea
documentației neconforme și comunică în scris Comisiei de
abilitare și avizare teritoriale, respectiv a municipiului
București, situația constatată, cu propunerea de suspendare
sau de retragere a avizului.
(2) Comisia de abilitare și avizare teritorială, respectiv a
municipiului București, aduce la cunoștință titularului de
aviz situația constatată, pentru ca acesta să își prezinte
punctul de vedere.
(3) Comisia de abilitare și avizare teritorială, respectiv a
municipiului București, analizează comunicarea inspectorului
de muncă împreună cu punctul de vedere al titularului de
aviz și emite o decizie de suspendare sau de retragere a
avizului, după caz.
(4) Suspendarea se poate face pe o perioadă
determinată, în funcție de timpul necesar pentru remedierea
deficiențelor constatate.
(5) Decizia de retragere a avizului poate face obiectul
unei contestații în condițiile prevăzute la art. 190.
Art. 192. — (1) În situația în care titularul de aviz
intenționează să aducă modificări unei documentații avizate,
are obligația să comunice Comisiei de abilitare și avizare
teritoriale, respectiv a municipiului București, conținutul
acestor modificări.
(2) Comisia de abilitare și avizare teritorială, respectiv a
municipiului București, analizează dacă modificările asupra
documentației sunt intervenții minore sau majore și decide
menținerea avizului sau necesitatea unei noi avizări.
Art. 193. — Anexele nr. 1—26*) fac parte integrantă din
prezentele norme metodologice.

MONITORUL OFICIAL AL ROMÂNIEI, PARTEA I, Nr. 882/30.X.2006

23

24

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

25

26

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

27

28

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

29

30

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

31

32

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

33

34

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

35

36

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

37

38

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

39

40

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

41

42

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

43

44

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

45

46

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

47

48

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

49

50

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

51

52

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

53

54

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

55

56

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

57

58

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

59

60

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

61

62

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

63

64

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

65

66

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

67

68

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

69

70

MONITORUL OFICIAL AL ROMÂNIEI, PARTEA I, Nr. 882/30.X.2006
GUVERNUL ROMÂNIEI

HOTĂRÂRE
privind înființarea, organizarea și funcționarea Institutului Național de Cercetare-Dezvoltare
pentru Securitate Minieră și Protecție Antiexplozivă — INSEMEX Petroșani
În temeiul art. 108 din Constituția României, republicată, și al art. 18 alin. (1) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările și completările ulterioare, și având în vedere prevederile Hotărârii Guvernului nr. 637/2003
pentru aprobarea Regulamentului-cadru de organizare și funcționare a institutelor naționale de cercetare-dezvoltare,
Guvernul României adoptă prezenta hotărâre.
Art. 1. — (1) Se înființează Institutul Național de
Cercetare-Dezvoltare pentru Securitate Minieră și Protecție
Antiexplozivă — INSEMEX Petroșani, denumit în continuare
institut național, persoană juridică română, în coordonarea
Ministerului Economiei și Comerțului, cu sediul principal în
municipiul Petroșani, str. G-ral Vasile Milea nr. 32—34,
județul Hunedoara, prin reorganizarea Societății Comerciale
îInstitutul Național pentru Securitate Minieră și Protecție
Antiexplozivă — INSEMEX“ — S.A. Petroșani, care se
desființează.
(2) Institutul național își desfășoară activitatea în
conformitate cu prevederile Ordonanței Guvernului
nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea
nr. 324/2003, cu modificările și completările ulterioare, și
ale regulamentului de organizare și funcționare prevăzut în
anexa nr. 1.
Art. 2. — Institutul național are, în principal, ca obiect
de activitate, cercetarea științifică fundamentală și aplicativă,
ingineria, dezvoltarea tehnologică, instruirea, expertizarea
tehnică și efectuarea studiilor necesare în domeniile
reglementate de interes public și național pentru evitarea
riscurilor din industria extractivă și alte ramuri industriale cu
medii toxice și/sau potențial explozive, echipamente
antiexplozive, explozivi de uz civil, activități de salvare,
precum și participarea la elaborarea strategiilor de
dezvoltare a domeniilor specifice.
Art. 3. — Structura organizatorică a institutului național
se aprobă prin ordin al ministrului economiei și comerțului,
în termen de 30 de zile de la data intrării în vigoare a
prezentei hotărâri.
Art. 4. — Institutul național are în structura sa îPoligonul
de Încercări Explozivi—INSEMEX“, laborator fără
personalitate juridică, cu sediul în orașul Petrila, str. Jieț,
f.n., județul Hunedoara.
Art. 5. — (1) Patrimoniul institutului național se
constituie prin preluarea patrimoniului Societății Comerciale
îInstitutul Național pentru Securitate Minieră și Protecție
Antiexplozivă — INSEMEX“ — S.A. Petroșani, conform
datelor din situațiile financiare la data de 30 iunie 2006,
actualizat potrivit reglementărilor legale. La data de 30 iunie
2006 valoarea patrimoniului era de 4.403.737 lei.
(2) Patrimoniul Societății Comerciale îInstitutul Național
pentru Securitate Minieră și Protecție Antiexplozivă —
INSEMEX“ — S.A. Petroșani se preia pe bază de protocol
de predare-preluare de către institutul național, în termen

de 30 de zile de la data intrării în vigoare a prezentei
hotărâri.
(3) Imobilele, anexele și terenul aferent, situate în
municipiul Petroșani, str. G-ral Vasile Milea nr. 32—34,
județul Hunedoara, și în orașul Petrila, str. Jieț, f.n., județul
Hunedoara, trec în proprietatea institutului național.
(4) Institutul național preia toate drepturile, inclusiv
calitatea de autoritate națională în domeniile de activitate
specifice, și este ținut de toate obligațiile Societății
Comerciale îInstitutul Național pentru Securitate Minieră și
Protecție Antiexplozivă — INSEMEX“ — S.A. Petroșani,
potrivit reglementărilor legale sau clauzelor contractuale.
Art. 6. — Bunurile aflate în patrimoniul Societății
Comerciale îInstitutul Național pentru Securitate Minieră și
Protecție Antiexplozivă — INSEMEX“ — S.A. Petroșani,
prevăzute în anexa nr. 2, trec în patrimoniul institutului
național, având același regim juridic.
Art. 7. — Personalul institutului național se preia prin
transfer de la Societatea Comercială îInstitutul Național
pentru Securitate Minieră și Protecție Antiexplozivă —
INSEMEX“ — S.A. Petroșani, și își păstrează drepturile
salariale avute la data transferării, până la negocierea
noului contract colectiv de muncă.
Art. 8. — (1) Finanțarea activităților desfășurate de
institutul național se realizează din surse proprii, credite
bancare și din alte surse legal constituite.
(2) Institutul național poate desfășura activități de
cercetare, dezvoltare tehnologică și inovare, pe bază de
contracte în cadrul Planului național de cercetare,
dezvoltare și inovare, finanțat de Ministerul Educației și
Cercetării, în cadrul planurilor sectoriale, al programelornucleu ale Ministerului Economiei și Comerțului sau al altor
ministere, precum și în cadrul diverselor competiții
organizate la nivel național și internațional, potrivit
reglementărilor în vigoare.
Art. 9. — Pe data intrării în vigoare a prezentei hotărâri
se abrogă poziția nr. 2 din anexa nr. 1 la Hotărârea
Guvernului nr. 193/1992 privind reorganizarea Regiei
Autonome a Huilei Petroșani prin desprinderea unor
subunități din structura sa, care se înființează ca societăți
comerciale, publicată în Monitorul Oficial al României,
Partea I, nr. 130 din 11 iunie 1992, și se modifică în mod
corespunzător poziția 55 din anexa nr. 3 la Hotărârea
Guvernului nr. 738/2003 privind organizarea și funcționarea
Ministerului Economiei și Comerțului, publicată în Monitorul

71

MONITORUL OFICIAL AL ROMÂNIEI, PARTEA I, Nr. 882/30.X.2006
Oficial al României, Partea I, nr. 485 din 7 iulie 2003, cu
modificările și completările ulterioare.

Art. 10. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul muncii, solidarității sociale și familiei,
Gheorghe Barbu
p. Ministrul educației și cercetării,
Dumitru Miron,
secretar de stat
Ministrul finanțelor publice,
Sebastian Teodor Gheorghe Vlădescu
București, 18 octombrie 2006.
Nr. 1.461.

ANEXA Nr. 1

REGULAMENT
de organizare și funcționare al Institutului Național de Cercetare-Dezvoltare
pentru Securitate Minieră și Protecție Antiexplozivă — INSEMEX Petroșani
CAPITOLUL I
Dispoziții generale
Art. 1. — (1) Institutul Național de Cercetare-Dezvoltare
pentru Securitate Minieră și Protecție Antiexplozivă —
INSEMEX Petroșani, denumit în continuare institut național,
este persoană juridică română aflată în coordonarea
Ministerului Economiei și Comerțului, denumit în continuare
minister coordonator, și își desfășoară activitatea în
conformitate cu prevederile Ordonanței Guvernului
nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea
nr. 324/2003, cu modificările și completările ulterioare, și
ale prezentului regulament de organizare și funcționare.
(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în regim economic.
Art. 2. — Institutul național este înființat în scopul
desfășurării și stimulării activității de cercetare științifică și
dezvoltare tehnologică în domeniul securității miniere și
protecției antiexplozive, prin participarea la elaborarea
strategiei de dezvoltare a domeniului și la realizarea cu
prioritate a obiectivelor științifice și tehnologice ale Planului
național de cercetare-dezvoltare și inovare.
CAPITOLUL II
Obiectul de activitate
Art. 3. — (1) Obiectul de activitate al institutului național
se realizează în condițiile legii și cuprinde, în principal:
A. Activități de cercetare-dezvoltare în cadrul Planului
național de cercetare, dezvoltare și inovare, alte activități
de cercetare științifică și dezvoltare tehnologică, în cadrul
planurilor sectoriale și al programelor-nucleu, al programelor
internaționale de cercetare-dezvoltare și inovare și al altor
programe naționale:
1. Activități de cercetare-dezvoltare în științe fizice și
naturale — cod CAEN 7310:

a) dezvoltarea tehnicilor de limitare a existenței și
acțiunii potențialelor surse periculoase de aprindere a
atmosferelor explozive;
b) certificarea, încercarea și evaluarea conformității
pentru mașini industriale, echipamente individuale de
protecție, echipamente tehnice și sisteme protectoare
utilizate în aplicații cu sau fără pericol de atmosfere
explozive și/sau toxice, precum și pentru explozivi de uz
civil;
c) perfecționarea activității de salvare pentru medii
potențial explozive și/sau toxice prin îmbunătățirea
metodelor de instruire și antrenare, autorizare și
reautorizare, precum și în ceea ce privește organizarea
stațiilor de salvare la nivel de întreprindere;
d) cercetări pentru îmbunătățirea performanțelor tehnice
și de securitate pentru echipamente tehnice și materiale cu
cerințele de securitate a muncii pentru industriile cu spații
cu pericol de atmosfere explozive și/sau toxice;
e) cercetări și studii în domeniul securității și sănătății în
muncă privind elaborarea sistemului național de
reglementări armonizat cu cel al Uniunii Europene în
domeniul activităților cu pericol de atmosfere explozive
și/sau toxice, al explozivilor de uz civil, al activităților de
salvare și de protecția mediului;
f) participarea la elaborarea standardelor naționale
specifice domeniului;
g) dezvoltarea metodelor de expertizare tehnică a
evenimentelor cauzate de atmosfere explozive și/sau toxice
și/sau de materii explozive;
h) cercetări și studii privind riscurile de explozie, de
accidentare și îmbolnăviri profesionale pentru industria
extractivă și activitățile desfășurate în medii potențial
explozive și/sau toxice;
i) cercetări aplicative privind retehnologizarea și
modernizarea proceselor tehnologice din industria extractivă;
j) elaborare de metode, tehnologii și tehnici de predicție,
prevenire, remediere, reabilitare și reconstrucție ecologică a
zonelor afectate de factori antropici;

72

MONITORUL OFICIAL AL ROMÂNIEI, PARTEA I, Nr. 882/30.X.2006

k) efectuarea de cercetări, măsurători și evaluări ale
nivelurilor factorilor de risc;
l) cercetări privind formarea amestecurilor de gaze;
m) evaluarea riscurilor produse de mediul industrial și
diminuarea efectelor acestora asupra stării de sănătate a
populației;
n) modernizarea metodelor de determinare a parametrilor
de inflamabilitate și explozivitate a substanțelor/produselor
gazoase, lichide și solide;
o) cercetarea mecanismelor de formare a atmosferelor
explozive;
p) studiul surselor de degajare, prevenire și combatere
a substanțelor combustibile și/sau toxice care pot conduce
la formarea de atmosfere explozive și/sau toxice;
q) cercetări privind aerajul general și parțial al minelor,
lucrărilor subterane de prospecțiuni și explorări geologice și
al altor lucrări de tip minier;
r) cercetări și măsurători privind ventilația industrială;
s) cercetări privind determinarea tendinței la
autoaprindere a materiilor solide;
ș) cercetări privind comportarea materialelor la foc și
avizarea introducerii de noi materiale în subteran;
t) cercetări privind încadrarea lucrărilor miniere în funcție
de degajările de gaze;
ț) cercetări privind diversificarea gamei de explozivi,
mijloace de inițiere, echipamente și accesorii, precum și
perfecționarea tehnicilor de împușcare în vederea reducerii
impactului asupra obiectivelor și persoanelor din vecinătate;
u) cercetări privind managementul securității și sănătății
muncii;
v) realizarea de echipamente de securitate, dispozitive
și aparatură pentru evaluarea și prevenirea riscurilor
industriale și pentru activitățile proprii de cercetare;
x) studii de prognoză, marketing și programe de
prelucrare automată a datelor în domeniul propriu de
activitate și fundamentarea și susținerea inițiativelor
legislative în domeniile specifice de activitate;
y) elaborarea procedurilor de evaluare a conformității
calității, de securitate/protecție, control și diagnosticare
pentru echipamente tehnice, echipamente individuale de
protecție destinate utilizării în atmosfere potențial explozive
și/sau toxice, precum și pentru explozivi de uz civil;
z) colaborarea în domeniul propriu de activitate la
realizarea de activități de cercetare-dezvoltare cu organizații
naționale și internaționale.
2. Activități de cercetare-dezvoltare în științe sociale și
umaniste — cod CAEN 7320:
a) cercetări privind metode moderne de formare, testare,
instruire, antrenare și conștientizare a persoanelor care
desfășoară activități în legătură cu securitatea muncii în
industria minieră, aplicații industriale cu pericol de formare
și existență a atmosferelor explozive și în domeniul geniului
civil;
b) verificarea aptitudinilor psihoprofesionale ale
personalului din diverse ramuri ale economiei naționale, în
scopul realizării unei orientări și selecții psihologice, în
raport cu particularitățile activității și cu condițiile de muncă
impuse de posturile de lucru, și al autorizării/reautorizării
personalului;
c) elaborarea de studii privind informarea și consilierea
psihologică pentru ocuparea forței de muncă în scopul
creșterii gradului de securitate a muncii.
B. Activități conexe activității de cercetare-dezvoltare,
desfășurate în domeniul propriu de activitate, constând în:
1. Activități de testări și analize tehnice — cod CAEN
7430

Servicii științifice și tehnologice privind verificarea și
analiza compoziției și purității, verificarea și analiza
proprietăților fizice, verificarea și analiza sistemelor
complexe electromecanice, inspectări tehnice, alte servicii
de verificare tehnică și analiză, asistență tehnică și
consultanță în domeniul propriu de activitate prin:
a) încercări de laborator și experimentări pentru
echipamente și sisteme protectoare destinate folosirii în
atmosfere potențial explozive și pentru industria minieră,
precum și a echipamentelor individuale de protecție, a
materialelor și echipamentelor tehnice din industria
extractivă și din alte ramuri cu atmosfere explozive și/sau
toxice, precum și pentru explozivi și materiale de inițiere;
b) examinarea și avizarea documentațiilor pentru
închiderea obiectivelor miniere, a documentațiilor tehnice
privind aerajul minelor, degazarea zăcămintelor, proiectelorcadru pentru metodele de exploatare și a proiectelor care
conțin soluții tehnice, a documentațiilor tehnice de demolare
prin împușcare, a mijloacelor-tip folosite la transportul
explozivilor și a echipamentelor tehnice de mecanizare a
lucrărilor de împușcare, a proiectelor de degazare centrală
și locală și clasificarea fronturilor de lucru în vederea
aplicării degazării, a documentațiilor privind aplicarea de
tehnologii noi într-un zăcământ, a documentațiilor în
vederea autorizării atelierelor pentru reparații echipamente
Ex, explozoare și a laboratoarelor de praf și gaze, a
proiectelor de funcționare în comun a ventilatoarelor în
paralel și în serie;
c) monitorizarea parametrilor de securitate și de mediu
în activitatea extractivă;
d) determinarea regimului de funcționare al instalațiilor
de aeraj general la punerea în funcțiune atât în condiții de
exploatare, cât și după reparațiile capitale și verificările
complete;
e) asistență tehnică pentru stabilirea soluțiilor de aeraj,
prevenirea și tratarea focurilor endogene;
f) clasificarea stratelor de cărbuni din punct de vedere
al predispoziției la autoaprindere;
g) determinarea cantitativă și calitativă și elaborarea de
soluții tehnice de prevenire și combatere a pulberilor
industriale;
h) verificarea debitelor relative și absolute de gaze
explozive și toxice;
i) verificarea aparaturii de prelevare a prafului
pneumoconiotic de la locurile de muncă;
j) asistență tehnică și avize de specialitate la efectuarea
lucrărilor de împușcare;
k) controlul, evaluarea producției și a încercărilor de
echipamentele tehnice, sistemele protectoare și
echipamentele individuale de protecție, precum și pentru
explozivi de uz civil;
l) participarea ca membri în comitetele naționale și
internaționale de standardizare;
m) încadrarea din punct de vedere al periculozității a
obiectelor pirotehnice;
n) determinarea caracteristicilor de inflamabilitate și
explozivitate ale substanțelor/produselor gazoase, lichide și
solide în vederea evaluării riscului de explozie;
o) zonarea spațiilor tehnologice cu posibilitate de
formare a atmosferelor explozive;
p) determinarea conținutului de bioxid de siliciu liber în
suspensie;
q) determinări de noxe profesionale din atmosfera
locurilor de muncă;
r) verificarea—repararea—autorizarea aparaturii de
salvare în exploatare;

MONITORUL OFICIAL AL ROMÂNIEI, PARTEA I, Nr. 882/30.X.2006
s) analize și încercări fizico-chimice pentru indicatorii
factorilor de mediu: aer, apă, sol;
t) implementarea managementului de securitate și
sănătate în muncă și de mediu.
2. Selecția și plasarea forței de muncă — cod CAEN
7450:
a) elaborarea de studii privind informarea și consilierea
psihologică pentru ocuparea forței de muncă în scopul
creșterii gradului de securitate a muncii;
b) verificarea aptitudinilor psihoprofesionale ale
personalului din diverse ramuri ale economiei naționale, în
scopul realizării unei orientări și selecții psihologice în
raport cu particularitățile activității și cu condițiile de muncă
impuse de posturile de lucru și al autorizării/reautorizării
personalului.
3. Fabricarea explozivilor — cod CAEN 2461:
— fabricarea explozivilor, pulberilor propulsive și a
produselor pirotehnice la locul de utilizare.
4. Activități de arhitectură, inginerie și servicii de
consultanță tehnică — cod CAEN 7420:
a) studii seismice;
b) studii și documentații tehnice și economice din
domeniul de activitate.
5. Depozitări — cod CAEN 6312:
— depozitări de materii explozive și exploatarea spațiilor
de depozitare a materiilor explozive.
6. Manipulări — cod CAEN 6311:
— manipulări ale materiilor explozive.
7. Activități de secretariat și traducere — cod CAEN 7485:
— activități specifice.
8. Alte activități de servicii prestate în principal
întreprinderilor — cod CAEN 7487:
a) elaborarea de studii de impact, bilanțuri de mediu și
documentații tehnice;
b) testarea psihologică și elaborarea de baterii de teste
pentru diferite meserii a personalului din economia
națională;
c) consultanță și asistență tehnică organelor abilitate
pentru cercetarea evenimentelor;
d) expertize tehnice în urma unor avarii produse în
economia națională;
e) formarea și perfecționarea personalului în domeniul
securității și sănătății în muncă;
f) servicii de audit tehnic privind sistemele de calitate și
de mediu;
g) lucrări de împușcare.
C. Activități de formare și de specializare profesională
în domeniul propriu de activitate: Alte forme de învățământ —
cod CAEN 8042:
a) formarea și specializarea cercetătorilor și tinerilor cu
pregătire superioară, prin diferite forme de perfecționare
profesională;
b) cursuri de specializare a personalului cu studii
superioare și medii din cadrul organismelor recunoscute ale
institutului național în domeniul legislației inspecției,
controlului și managementului calității;
c) instruirea/reinstruirea și autorizarea personalului de
salvare;
d) instruirea/reinstruirea și autorizarea personalului
pentru: inspecția, întreținerea, revizia și reparația
echipamentelor, sistemelor protectoare și instalațiilor
destinate folosirii în minele grizutoase
și din arii
periculoase pentru atmosfere potențial periculoase;
e) instruirea și autorizarea colectorilor de probe de praf
de la unitățile din industria minieră;
f) instruirea personalului cu atribuțiuni în activitatea de
protecție a muncii;

73

g) instruirea și autorizarea personalului pentru
conducerea și coordonarea lucrărilor de împușcare și
împușcărilor masive;
h) instruirea personalului în vederea autorizării pentru
funcția de artificier sau pirotehnist — jocuri de artificii;
i) formarea și atestarea personalului privind controlul
calitativ și cantitativ al atmosferei subterane;
j) formarea și atestarea personalului privind operarea și
întreținerea instalației de telegrizumetrie;
k) formarea și atestarea personalului privind competența
pentru activitatea de proiectare, realizare și întreținere
pentru echipamente, sisteme protectoare și componente
destinate folosirii în atmosfere potențial explozive și pentru
echipamentele de protecție individuală;
l) formarea și atestarea personalului privind închiderea
obiectivelor miniere;
m) examinarea, evaluarea și certificarea personalului
pentru verificarea explozoarelor miniere;
n) formarea formatorilor de la unitățile miniere;
o) atestarea mecanicilor de locomotivă pentru întreținerea echipamentelor protejate la explozie montate pe
locomotive.
D. Activități de editare și tipărire a publicațiilor de
specialitate, diseminare a rezultatelor cercetărilor:
1. Activități legate de bazele de date — cod CAEN 7240:
a) studii, rapoarte, sinteze și alte publicații de
propagandă tehnică în domeniul propriu de activitate;
b) suporturi de cursuri de pregătire pentru perfecționarea personalului în domenii specifice.
2. Editarea revistelor și a periodicelor — cod CAEN 2213:
a) buletinul informativ îINSEMEX“;
b) norme specifice de protecție a muncii;
c) articole în reviste de specialitate.
E. Valorificarea rezultatelor cercetărilor în domeniile
specifice prin:
1. Activități ale organizațiilor economice, patronale și
profesionale — cod CAEN 911:
a) organizarea și participarea la diferite manifestări
științifice, expoziții;
b) brevetarea soluțiilor originale;
c) publicarea rezultatelor;
d) colaborare și parteneriat în cadrul unor proiecte,
programe de interes local, regional, național;
e) reprezentarea pe lângă organismele publice.
2. Fabricarea de construcții metalice și părți
componente ale structurilor metalice — cod CAEN 2811:
— realizarea de produse, echipamente, instalații în
parteneriat cu operatori economici, specifice obiectului său
de activitate.
3. Producția de aparate pentru distribuția și comanda
electricității — cod CAEN 3120:
a) realizarea de produse, echipamente, instalații în
parteneriat cu operatori economici, specifice obiectului său
de activitate;
b) producerea, repararea unor echipamente, dispozitive,
mașini, utilaje și materiale, precum și a aparaturii de
salvare.
4. Producția de aparatură și instrumente de măsură,
verificare și control (cu excepția echipamentelor de
măsură, reglare și control pentru procesele industriale) —
cod CAEN 3320:
a) realizarea de produse, echipamente, instalații în
parteneriat cu operatori economici, specifice obiectului său
de activitate;
b) producerea, repararea unor echipamente, dispozitive,
mașini, utilaje și materiale, precum și a aparaturii de
salvare.

74

MONITORUL OFICIAL AL ROMÂNIEI, PARTEA I, Nr. 882/30.X.2006

5. Producția de echipamente de măsură, reglare și
control pentru procese industriale — cod CAEN 3330:
a) realizarea de produse, echipamente, instalații în
parteneriat cu agenți economici, specifice obiectului său de
activitate;
b) producerea, repararea unor echipamente, dispozitive,
mașini, utilaje și materiale, precum și a aparaturii de
salvare.
6. Fabricarea altor produse chimice — cod CAEN 2466:
— realizarea unor produse chimice.
7. Transporturi terestre de călători, ocazionale — cod
CAEN 6023:
— transport intern și internațional, cu mijloace proprii
sau închiriate, de persoane.
8. Transporturi rutiere de mărfuri — cod CAEN 6024:
a) transport intern și internațional, cu mijloace proprii
sau închiriate, de mărfuri;
b) activități de transport, regulate și neregulate, rutiere,
de materii explozive.
9. Lucrări de foraj și sondaj pentru construcții — cod
CAEN 4512.
10. Demolarea construcțiilor, terasamente și organizare
de șantiere — cod CAEN 4511:
— demolarea sau distrugerea de clădiri sau alte
structuri, prin lucrări de împușcare cu materii explozive.
F. Activități de comerț interior și activități de importexport potrivit legii, exclusiv pentru realizarea obiectului său
de activitate:
1. Intermedieri în comerțul cu mașini, echipamente
industriale, nave și avioane — cod CAEN 5114.
2. Intermedieri în comerțul specializat în vânzarea
produselor cu caracter specific, neclasificate în altă parte —
cod CAEN 5118:
— produse rezultate din activitatea de cercetaredezvoltare, aparate, instalații de monitorizare a unor
parametri tehnici, know-how în domeniu, softuri specializate,
echipamente, aparatură, necesare activității de cercetaredezvoltare și pentru dotarea laboratoarelor de analize și
testări.
3. Intermedieri în comerțul cu produse diverse — cod
CAEN 5119:
— achiziționarea de mărfuri în scopul revânzării lor,
activitatea negociatorilor, activități ale distribuitorilor de
produse, activitatea exportatorilor și a importatorilor,
activitatea comisionarilor, activități de depozitare și de
vânzare în contul clientului, intermedieri în comerțul cu
materii explozive.
(2) În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea ministerului coordonator și cu avizul
autorității de stat pentru cercetare-dezvoltare.
(3) Institutul național reprezintă autoritate națională
pentru domeniile de activitate privind evitarea riscurilor din
industria extractivă și alte ramuri industriale cu medii toxice
și/sau potențial explozive, echipamente antiexplozive,
explozivi de uz civil, activități de salvare.
(4) Activitățile specifice domeniului de activitate de
cercetare-dezvoltare a institutului național pot fi efectuate și
în cadrul unor colaborări sau contracte externe.

CAPITOLUL III
Patrimoniul
Art. 4. — (1) Patrimoniul institutului național, stabilit pe
baza situațiilor financiare la data de 30 iunie 2006, este de
4.403.737 lei, din care imobilizări corporale și necorporale
3.103.324 lei și active circulante 1.766.848 lei.
(2) Patrimoniul Societății Comerciale îInstitutul Național
pentru Securitate Minieră și Protecție Antiexplozivă —
INSEMEX“ — S.A. Petroșani se preia pe bază de protocol
de predare-preluare de către institutul național, în termen
de 30 de zile de la data intrării în vigoare a prezentei
hotărâri.
Art. 5. — (1) Institutul național administrează, cu
diligența unui bun proprietar, bunurile proprii dobândite în
condițiile legii.
(2) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă, și
ordonatorului principal de credite, în egală măsură, dacă
prin contract nu s-a prevăzut altfel. Administrarea,
înregistrarea în evidența contabilă a institutului național,
precum și înstrăinarea, închirierea sau concesionarea și
casarea rezultatelor cercetărilor obținute în baza derulării
unui contract finanțat din fonduri publice se fac potrivit
Ordonanței Guvernului nr. 57/2002, aprobată cu modificări
și completări prin Legea nr. 324/2003, cu modificările și
completările ulterioare.
(3) În exercitarea drepturilor sale institutul național
posedă și folosește bunuri aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
(4) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
ministerului coordonator și a autorității de stat pentru
cercetare-dezvoltare.
(5) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 6. — (1) Institutul național are în structura sa
îPoligonul de Încercări Explozivi — INSEMEX“, laborator
fără personalitate juridică, cu sediul în orașul Petrila,
str. Jieț, f.n., județul Hunedoara.
(2) Institutul național poate avea în structură și alte
subunități, cu sau fără personalitate juridică, departamente,
secții, laboratoare, compartimente și alte structuri
organizatorice, necesare realizării obiectului său de
activitate.
(3) În funcție de specificul activității se pot organiza
colective specializate sau colective interdisciplinare proprii
ori în colaborare cu alte unități din țară sau din străinătate,
prin decizia directorului general, cu aprobarea consiliului de
administrație.
Art. 7. — Modificările în structura organizatorică și
funcțională a institutului național se propun de directorul
general, se avizează de consiliul de administrație și se
aprobă de ministrul economiei și comerțului prin ordin.
CAPITOLUL V
Organele de conducere
Art. 8. — (1) Conducerea institutului național este
asigurată de:
a) consiliul de administrație;
b) comitetul de direcție;
c) directorul general.

MONITORUL OFICIAL AL ROMÂNIEI, PARTEA I, Nr. 882/30.X.2006
(2) Orientarea și coordonarea activității tehnico-științifice
din institutul național sunt asigurate de consiliul științific.
(3) Directorul general stabilește relațiile dintre
subunitățile aflate în structura institutului național, precum și
relațiile acestora cu terții și le poate acorda împuterniciri de
reprezentare în numele institutului național, cu avizul
consiliului de administrație.
(4) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
Consiliul de administrație
Art. 9. — Consiliul de administrație este format din
7 membri, cetățeni români, numiți prin ordin al ministrului
economiei și comerțului, cu avizul autorității de stat pentru
cercetare-dezvoltare, la propunerea conducerii autorității de
la care aceștia provin, pentru un mandat de 4 ani, care
poate fi reînnoit.
Art. 10. — (1) Din consiliul de administrație fac parte în
mod obligatoriu:
a) directorul general al institutului național, care este și
președintele consiliului de administrație;
b) președintele consiliului științific al institutului național;
c) un reprezentant al Ministerului Economiei și
Comerțului;
d) un reprezentant al Ministerului Educației și Cercetării;
e) un reprezentant al Ministerului Finanțelor Publice;
f) un reprezentant al Ministerului Muncii, Solidarității
Sociale și Familiei;
g) un membru, specialist, propus de ministrul economiei
și comerțului.
(2) Consiliul de administrație își desemnează prin vot
vicepreședintele dintre membrii săi.
Art. 11. — Revocarea membrilor consiliului de
administrație se face de același organ care a făcut
numirea, în caz de abateri sau de nerespectare a
îndatoririlor ce le revin.
Art. 12. — (1) Membrii consiliului de administrație sunt
cetățeni români și își păstrează calitatea de angajat la
instituția sau unitatea de la care provin, precum și toate
drepturile și obligațiile care derivă din această calitate.
(2) Pentru activitatea desfășurată în calitate de membri
ai consiliului de administrație, aceștia primesc o
indemnizație lunară, stabilită de consiliul de administrație,
care nu poate depăși 20% din salariul de bază al
directorului general al institutului național.
(3) Membrii consiliului de administrație nu pot face parte
din mai mult de două consilii de administrație ale
institutelor naționale și nu pot participa, în aceeași calitate,
la alte unități cu care institutul național are relații
contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profil ori
cu care institutul național se află în relații economice
directe.
Art. 13. — Consilliul de administrație are, în principal,
următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;

75

c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru ale bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 33
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național;
m) execută orice alte atribuții stabilite, potrivit
prevederilor legale.
Art. 14. — Consiliul de administrație își desfășoară
activitatea pe baza regulamentului propriu de organizare și
funcționare, avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 15. — (1) Consiliul de administrație se întrunește,
de regulă, o dată pe lună sau ori de câte ori interesele
institutului național o cer, la convocarea președintelui, iar în
lipsa acestuia, a vicepreședintelui, ori la solicitarea a cel
puțin 3 membri din numărul membrilor consiliului de
administrație.
(2) Dezbaterile consiliului de administrație sunt conduse
de președinte, iar în lipsa acestuia, de către vicepreședintele ales de membrii consiliului de administrație.
Art. 16. — (1) Consiliul de administrație își desfășoară
activitatea în prezența a cel puțin 5 membri din numărul
membrilor săi. Dacă nu este îndeplinită această condiție,
ședința consiliului de administrație se poate reprograma
într-un interval de cel mult 15 zile, având aceeași ordine
de zi.
(2) Deciziile consiliului de administrație se iau cu
majoritatea voturilor membrilor prezenți, adică cu votul a
cel puțin 4 membri.
Art. 17. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 18. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora este remunerată
conform prevederilor legale.
Art. 19. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor

76

MONITORUL OFICIAL AL ROMÂNIEI, PARTEA I, Nr. 882/30.X.2006

ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și au anunțat în scris
despre aceasta ministerul coordonator.
(3) Membrii consiliului de administrație care nu respectă
prevederile art. 12 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 20. — În primul trimestru al fiecărui an, consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 21. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare al
consiliului de administrație.
Comitetul de direcție
Art. 22. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 23. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 24. — Comitetul de direcție se întrunește decadal
și ori de câte ori interesele institutului național o impun.
Directorul general
Art. 25. — (1) Activitatea curentă a institutului național
este condusă de directorul general, numit pentru o
perioadă de 4 ani pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al ministrului economiei și
comerțului.
Art. 26. — (1) Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoane fizice din
țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;

c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) este ordonator de credite, în condițiile prevăzute de
lege;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții stabilite prin acte normative
sau delegate de consiliul de administrație.
(2) În îndeplinirea atribuțiilor sale, directorul general
emite decizii.
Consiliul științific
Art. 27. — (1) Consiliul științific este format din
minimum 11 membri, reprezentând principalele
compartimente din cadrul institutului național care
desfășoară activități de cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de cadrele cu studii
superioare din institutul național.
(3) Din consiliul științific fac parte, de drept, directorul
general și directorul științific ai institutului național.
(4) Consiliul științific este condus de un președinte și de
un vicepreședinte, aleși prin vot secret de membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 28. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.

MONITORUL OFICIAL AL ROMÂNIEI, PARTEA I, Nr. 882/30.X.2006
CAPITOLUL VI
Bugetul de venituri și cheltuieli și execuția acestuia.
Relații financiare
Art. 29. — (1) Institutul național întocmește anual
bugetul de venituri și cheltuieli și situațiile financiare
anuale, potrivit reglementărilor legale în vigoare.
(2) Situațiile financiare anuale se aprobă de ministerul
coordonator, în condițiile legii.
Art. 30. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al ministrului economiei
și comerțului, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 31. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 32. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit, potrivit legii.
(2) Salariul de bază al directorului general se stabilește
prin ordin al ministrului economiei și comerțului, potrivit
reglementărilor legale în vigoare.
Art. 33. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 34. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.

77

(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționării de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 35. — (1) Operațiunile de încasări și plăți ale
institutului național se efectuează prin conturi deschise la
bănci cu sediul în România și prin unități de trezorerie.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutare stabilite prin actele normative
în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 36. — Institutul național își va organiza controlul
financiar preventiv propriu și auditul financiar intern, potrivit
legii.
CAPITOLUL VII
Reglementarea litigiilor
Art. 37. — Litigiile institutului național cu persoane fizice
sau juridice, nesoluționate pe cale amiabilă, sunt supuse
spre rezolvare instanțelor de judecată române de drept
comun.
CAPITOLUL VIII
Dispoziții finale
Art. 38. — Modificările și completările prezentului
regulament se pot face la propunerea consiliului de
administrație, cu respectarea prevederilor legale.
Art. 39. — Statutul de institut național de cercetaredezvoltare se reînnoiește prin reacreditare, care are loc
într-un interval de maximum 5 ani, sau la modificarea
obiectului de activitate al institutului național.
ANEXA Nr. 2*)

*) Anexa nr. 2 este reprodusă în facsimil.

78

MONITORUL OFICIAL AL ROMÂNIEI, PARTEA I, Nr. 882/30.X.2006

MONITORUL OFICIAL AL ROMÂNIEI, PARTEA I, Nr. 882/30.X.2006

79

80

MONITORUL OFICIAL AL ROMÂNIEI, PARTEA I, Nr. 882/30.X.2006
GUVERNUL ROMÂNIEI

HOTĂRÂRE
privind transmiterea unor drumuri forestiere și a terenurilor aferente acestora
din domeniul public al statului și din administrarea Regiei Naționale a Pădurilor — Romsilva
în domeniul public al unor unități administrativ-teritoriale din județul Harghita
și în administrarea consiliilor locale ale acestora
În temeiul art. 108 din Constituția României, republicată, al art. 4 alin. (3) din Ordonanța Guvernului nr. 96/1998
privind reglementarea regimului silvic și administrarea fondului forestier național, republicată, cu modificările și completările
ulterioare, al art. 9 alin. (1) și al art. 12 alin. (1) și (2) din Legea nr. 213/1998 privind proprietatea publică și regimul
juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor drumuri
forestiere, având datele de identificare prevăzute în anexele
nr. 1—35, din domeniul public al statului și din
administrarea Regiei Naționale a Pădurilor — Romsilva în
domeniul public al unor unități administrativ-teritoriale din
județul Harghita și în administrarea consiliilor locale ale
acestora.
Art. 2. — (1) Se aprobă transmiterea terenurilor aferente
drumurilor forestiere prevăzute la art. 1, având datele de
identificare prevăzute în anexele nr. 11—351, din domeniul
public al statului și din administrarea Regiei Naționale a
Pădurilor — Romsilva în domeniul public al unor unități

administrativ-teritoriale din județul Harghita și în
administrarea consiliilor locale ale acestora.
(2) Pentru terenurile forestiere prevăzute la alin. (1)
consiliile locale în cauză asigură respectarea regimului
silvic, în conformitate cu prevederile legale în vigoare.
Art. 3. — Predarea-preluarea drumurilor forestiere
prevăzute la art. 1 și a terenurilor aferente acestora,
prevăzute la art. 2, se face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.
Art. 4. — Anexele nr. 1—35 și 1 1 —35 1 *) fac parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 25 octombrie 2006.
Nr. 1.473.
*) Anexele nr. 1—35 și 11—351 se publică ulterior în Monitorul Oficial al României, Partea I, nr. 882 bis în afara abonamentului, care se
poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 882/30.X.2006 conține 80 de pagini.

Prețul: 5,65 lei

&JUYDGY|120587]
ISSN 1453—4495

