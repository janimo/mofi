Anul 174 (XVIII) — Nr. 1.056

PARTEA

I

LEGI, DECRETE, HOTĂRÂRI ȘI ALTE ACTE

Sâmbătă, 30 decembrie 2006

SUMAR

Nr.

Pagina
LEGI ȘI DECRETE

503. — Lege pentru ratificarea Acordului, semnat la
București la 25 septembrie 2006, privind
amendarea Acordului central european de comerț
liber (C.E.F.T.A.), adoptat la Cracovia la
21 decembrie 1992 ...................................................

2

Acord privind amendarea Acordului central european de
comerț liber................................................................

2

1.458. — Decret privind promulgarea Legii pentru
ratificarea Acordului, semnat la București la
25 septembrie 2006, privind amendarea Acordului
central european de comerț liber (C.E.F.T.A.),
adoptat la Cracovia la 21 decembrie 1992 ............

3

ORDONANȚE ALE GUVERNULUI ROMÂNIEI
130. — Ordonanță de urgență privind Inspecția Socială

3–7

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.226. — Ordin al ministrului finanțelor publice privind
utilizarea unor formulare financiar-contabile de
către persoanele prevăzute la art. 1 din Legea
contabilității nr. 82/1991, republicată ......................
2.234. — Ordin al ministrului finanțelor publice pentru
modificarea și completarea Ordinului ministrului
finanțelor publice nr. 1.119/2006 pentru aprobarea
Procedurii de administrare și monitorizare a
marilor contribuabili în vederea aplicării Ordinului
ministrului finanțelor publice nr. 753/2006 privind
organizarea activității de administrare a marilor
contribuabili, cu modificările și completările
ulterioare ....................................................................
2.459. — Ordin al ministrului transporturilor, construcțiilor
și turismului pentru aprobarea Reglementării
aeronautice civile române privind autorizarea
agenților aeronautici civili în domeniul aeroportuar —
RACR-AD-AACDA .....................................................

Pagina

7–13

14

15–31

2

MONITORUL OFICIAL AL ROMÂNIEI, PARTEA I, Nr. 1.056/30.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului, semnat la București la 25 septembrie 2006,
privind amendarea Acordului central european de comerț liber (C.E.F.T.A.),
adoptat la Cracovia la 21 decembrie 1992
Parlamentul României adoptă prezenta lege.
Articol unic. — Se ratifică Acordul, semnat la București
la 25 septembrie 2006, privind amendarea Acordului central

european de comerț liber (C.E.F.T.A.), adoptat la Cracovia
la 21 decembrie 1992.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 28 decembrie 2006.
Nr. 503.
ACORD
privind amendarea Acordului central european de comerț liber*)
Republica Bulgaria, Republica Croația, Republica Macedonia și România, denumite în cele ce urmează părți,
reafirmând contribuția importantă a Acordului central european de comerț liber la întărirea relațiilor economice și
comerciale dintre părți,
recunoscând contribuția Acordului central european de comerț liber la îmbunătățirea pregătirii părților pentru a
deveni membre ale Uniunii Europene,
luând în considerare apropiata aderare a Republicii Bulgaria și a României la Uniunea Europeană,
ferm convinse de necesitatea amendării Acordului central european de comerț liber în vederea asigurării
continuității funcționării sale,
au convenit următoarele:
ARTICOLUL 1

ARTICOLUL 3

Articolul 42 al Acordului central european de comerț
liber va avea următorul conținut:

Prezentul acord va intra în vigoare la data primirii de
către depozitar a ultimei notificări a părților la Acordul
central european de comerț liber privind îndeplinirea
procedurilor necesare în acest scop, dar nu mai târziu de
data de 1 ianuarie 2007.
Depozitarul va notifica tuturor părților îndeplinirea
procedurilor necesare pentru intrarea în vigoare a
prezentului acord.
Drept care subsemnații plenipotențiari, fiind deplin
autorizați în acest scop, au semnat prezentul acord.
Semnat la București la 25 septembrie 2006, într-un
singur exemplar original în limba engleză, care va fi depus
la Guvernul Republicii Bulgaria, care va transmite copii
autentificate ale prezentului acord tuturor părților la Acordul
central european de comerț liber.

,,ARTICOLUL 42
Depozitarul

Guvernul Republicii Bulgaria, în calitate de depozitar, va
notifica tuturor statelor membre care au semnat acest
acord cu privire la depozitarea oricărui instrument de
ratificare intrarea în vigoare a acestui acord și orice alt
document sau notificare privind acest acord sau
valabilitatea sa.
La 1 ianuarie 2007 Guvernul Republicii Croația va
prelua obligațiile de depozitar al acestui acord.“
ARTICOLUL 2

Prezentul acord va constitui parte integrantă a Acordului
central european de comerț liber.
Pentru Republica Bulgaria,
Konstantin Andreev,
ambasador extraordinar și plenipotențiar
al Republicii Bulgaria la București

Pentru Republica Macedonia,
Tihomir Ilievski,
ambasador extraordinar și plenipotențiar
al Republicii Macedonia la București

Pentru Republica Croația,
Ivica Mas
ˇtruko,
ambasador extraordinar și plenipotențiar
al Republicii Croația la București

Pentru România,
Iuliu Winkler,
ministru delegat pentru comerț

*) Traducere.

MONITORUL OFICIAL AL ROMÂNIEI, PARTEA I, Nr. 1.056/30.XII.2006

3

PREȘEDINTELE ROMÂNIEI

DECRET
privind promulgarea Legii pentru ratificarea Acordului,
semnat la București la 25 septembrie 2006, privind amendarea
Acordului central european de comerț liber (C.E.F.T.A.),
adoptat la Cracovia la 21 decembrie 1992
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului, semnat
la București la 25 septembrie 2006, privind amendarea Acordului central
european de comerț liber (C.E.F.T.A.), adoptat la Cracovia la 21 decembrie
1992, și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 28 decembrie 2006.
Nr. 1.458.

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind Inspecția Socială
În cadrul strategiei Uniunii Europene, definită la Lisabona, subliniind caracterul pluridimensional al politicilor de
incluziune socială, România s-a angajat prin Legea nr. 47/2006 privind sistemul național de asistență socială în direcția
unei abordări globale a politicilor de dezvoltare socială.
Pentru a completa aceste obiective de coerență și de transversalitate în domeniul politicilor sociale, Legea
nr. 47/2006 privind sistemul național de asistență socială, care constituie reglementarea-cadru, prevede realizarea unei noi
construcții instituționale în scopul stabilirii unui mecanism unic de organizare a sistemului de asistență socială, a
modalităților de finanțare, a tipurilor de prestații, a beneficiarilor și a nevoilor concrete ale acestora.
În baza prevederilor art. 29 din Legea nr. 47/2006, în subordinea Ministerului Muncii, Solidarității Sociale și
Familiei se înființează Inspecția Socială ca organ de specialitate al administrației publice centrale, cu personalitate juridică,
care are drept scop controlul implementării legislației în domeniu, precum și inspectarea activității instituțiilor publice și
private, responsabile cu furnizarea prestațiilor și serviciilor sociale.
Conform Planului de măsuri prioritare pentru integrare europeană și a angajamentelor asumate de România,
Inspecția Socială trebuie să se organizeze începând cu 1 ianuarie 2007, fapt pentru care în vederea organizării și
funcționării acestei instituții este necesar a se adopta măsuri imediate pentru stabilirea cadrului normativ. Neadoptarea
cadrului normativ necesar prin utilizarea procedurii de legiferare pe calea ordonanței de urgență va conduce la
nerespectarea unor angajamente asumate în vederea integrării României în Uniunea Europeană, dar și la imposibilitatea
efectuării acțiunilor de control și de evaluare a modului în care se respectă legislația în domeniul asistenței sociale.
Aceste elemente constituie situații extraordinare și vizează interesul public.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I

centrale, cu personalitate juridică, aflată în subordinea

Dispoziții generale

Ministerului Muncii, Solidarității Sociale și Familiei, cu sediul

Art. 1. — (1) Inspecția Socială este înființată potrivit
Legii nr. 47/2006 privind sistemul național de asistență
socială ca organ de specialitate al administrației publice

în municipiul București.
(2) Inspecția Socială are în subordine inspectorate
sociale județene, respectiv al municipiului București,

4

MONITORUL OFICIAL AL ROMÂNIEI, PARTEA I, Nr. 1.056/30.XII.2006

denumite în continuare inspectorate teritoriale, fără
personalitate juridică.
(3) Inspecția Socială se organizează și funcționează
potrivit prevederilor prezentei ordonanțe de urgență, precum
și în baza regulamentului de organizare și funcționare.
Art. 2. — Cheltuielile de organizare și funcționare a
Inspecției Sociale, atât pentru nivelul central, cât și pentru
inspecțiile teritoriale, sunt asigurate din fondurile alocate de
la bugetul de stat, prin bugetul Ministerului Muncii,
Solidarității Sociale și Familiei.
Art. 3. — (1) Inspecția Socială are ca scop inspectarea
activităților din domeniul asistenței sociale și al incluziunii
sociale realizate de autoritățile administrației publice
centrale și locale și persoanele fizice și juridice privind
prevenirea, limitarea sau înlăturarea efectelor temporare ori
permanente ale unor situații care pot genera marginalizarea
sau excluziunea socială a persoanei, familiei, grupurilor ori
comunităților.
(2) Inspecția Socială îndeplinește următoarele funcții cu
caracter general:
a) de autoritate de stat, prin care se asigură exercitarea
controlului aplicării unitare și respectării reglementărilor în
domeniul său de activitate, precum și al funcționării
inspectoratelor teritoriale;
b) de comunicare, care are drept scop relaționarea
permanentă cu autoritățile administrației publice centrale și
locale și cu persoanele fizice și juridice supuse activității
de inspecție, informarea acestora și a cetățenilor asupra
modului cum se respectă drepturile sociale stabilite prin
lege;
c) de formare, prin care se realizează dezvoltarea
competențelor multidisciplinare ale personalului propriu;
d) de reprezentare, prin care se asigură, în numele
statului român și al Guvernului României, reprezentarea pe
plan intern și extern în domeniul său de activitate;
e) de administrare, prin care se asigură gestionarea
bunurilor din domeniul public, respectiv privat al statului ori,
după caz, al unităților administrativ-teritoriale pe care le are
în administrare sau în folosință și de gestionare a
fondurilor alocate.
(3) În îndeplinirea scopului său, Inspecția Socială are și
următoarele funcții specifice:
a) de control, prin care se realizează verificarea
respectării drepturilor sociale ale cetățenilor și a
prevederilor legale în domeniu, a modului de asigurare,
administrare și gestionare a prestațiilor și serviciilor sociale
și a fondurilor destinate asistenței sociale și incluziunii
sociale, precum și a performanței furnizorilor și a calității
serviciilor sociale;
b) de evaluare, prin care se analizează impactul
politicilor și procedurilor publice implementate în domeniul
prestațiilor și serviciilor sociale, în vederea stabilirii de
diagnostice și elaborării de propuneri și recomandări de
îmbunătățire a cadrului legal și instituțional, precum și de
eficientizare a alocărilor bugetare necesare promovării
incluziunii sociale și dezvoltării sistemului național de
asistență socială;
c) de consiliere, prin care se acordă autorităților
administrației publice centrale și locale și persoanelor fizice
și juridice publice sau private cu atribuții în domeniul
asistenței sociale și incluziunii sociale îndrumări și
recomandări în vederea derulării în bune condiții a activității
și a perfecționării acestora și prevenirii faptelor de încălcare
a prevederilor legale.
Art. 4. — (1) Activitățile de inspecție, în sensul prezentei
ordonanțe de urgență, cuprind misiunile de control,

evaluare și consiliere realizate în domeniul asistenței
sociale și al incluziunii sociale.
(2) Sunt supuse activității de inspecție prevăzute la
alin. (1) autoritățile administrației publice centrale și locale,
persoanele fizice și juridice publice și private cu atribuții și
responsabilități în domeniul asistenței sociale, precum și
furnizorii de servicii sociale, publici și privați.
(3) În sensul prezentei ordonanțe de urgență, prin
misiune se înțelege totalitatea sarcinilor atribuite
inspectorului social, prin ordinul de misiune, pentru
realizarea activităților de evaluare, control și consiliere în
domeniul asistenței sociale.
Art. 5. — Misiunile Inspecției Sociale au la bază
următoarele principii și valori:
a) respectarea drepturilor sociale ale cetățenilor;
b) transparența și responsabilitatea publică;
c) flexibilitatea și abordarea globală;
d) promovarea diversității, creativității, concurenței și
competitivității;
e) gestionarea eficientă a resurselor umane și materiale.
Art. 6. — În realizarea funcțiilor sale Inspecția Socială
îndeplinește următoarele atribuții principale:
a) inspectează modul în care sunt respectate
prevederile legale privind stabilirea, acordarea și
promovarea drepturilor sociale ale cetățenilor de către
autoritățile administrației publice centrale și locale, precum
și de către alte persoane fizice și juridice, publice și
private, în calitate de furnizor de servicii sociale;
b) inspectează modul în care sunt respectate
prevederile legale referitoare la administrarea fondurilor
pentru plata drepturilor sociale, precum și a celor alocate
pentru susținerea și dezvoltarea serviciilor sociale, a
proiectelor, programelor și politicilor din domeniu;
c) constată săvârșirea faptelor care încalcă prevederile
legale din domeniul asistenței sociale și incluziunii sociale
și propune instituțiilor competente aplicarea măsurilor legale
pentru stabilirea răspunderii juridice a persoanelor vinovate
și, după caz, sesizează organele de urmărire penală
competente în situația în care faptele respective întrunesc
elementele constitutive ale unei infracțiuni;
d) constată contravenții și, după caz, aplică sancțiunile
prevăzute de lege;
e) realizează inspectarea modului de acordare a
drepturilor de către autoritățile administrației publice centrale
și locale, precum și a persoanelor fizice și juridice, publice
și private, care furnizează prestații și servicii sociale;
f) realizează inspecții tematice pentru evaluarea
specifică a unor aspecte ale politicilor sociale, ale măsurilor
incluse în strategiile naționale în domeniul asistenței sociale
și incluziunii sociale;
g) exercită controlul operativ și inopinat în vederea
prevenirii, descoperirii și combaterii oricăror acte și fapte
din domeniul asistenței sociale și incluziunii sociale care au
condus la încălcarea drepturilor sociale ale cetățeanului;
h) desfășoară activități de investigare socială derivate
din rezultatele controlului și formulează propuneri de
îmbunătățire a activității, organizării și a metodei de
acordare a prestațiilor și serviciilor sociale;
i) inspectează furnizorii de servicii sociale publici și
privați din punct de vedere al eficienței și performanței
acestora în îndeplinirea obiectivelor stabilite în conformitate
cu standardele de calitate și de cost, conform
reglementărilor în vigoare;
j) înregistrează, centralizează și sintetizează informațiile
referitoare la furnizorii de servicii sociale și la serviciile
sociale acordate de către aceștia și gestionează Registrul
electronic unic al serviciilor sociale;

MONITORUL OFICIAL AL ROMÂNIEI, PARTEA I, Nr. 1.056/30.XII.2006
k) controlează, evaluează și monitorizează respectarea
prevederilor legale în ceea ce privește îndeplinirea
condițiilor de acordare a acreditării furnizorilor de servicii
sociale și serviciilor furnizate de acestea;
l) întocmește rapoarte scrise în urma fiecărei inspecții și
asigură transmiterea acestora, pentru observații, autorităților
administrației publice, persoanelor fizice sau juridice publice
și private inspectate;
m) elaborează propuneri de îmbunătățire a cadrului
legislativ din domeniile supuse inspecției și le înaintează
Ministerului Muncii, Solidarității Sociale și Familiei pentru
promovare, precum și altor autorități ale administrației
publice centrale pentru informare;
n) întocmește raportul anual al activității, precum și
rapoarte naționale privind rezultatele inspecțiilor tematice;
o) organizează și coordonează activitatea de formare,
informare și documentare în domeniul său de activitate;
p) elaborează și difuzează ghiduri și manuale
operaționale necesare activității de inspecție, care se
aprobă prin decizie a inspectorului general-șef;
q) reprezintă statul și Guvernul român, prin mandat, în
raporturile cu persoanele fizice și juridice din țară și din
străinătate în domeniul său de activitate;
r) negociază, încheie și derulează acorduri de
colaborare, programe și proiecte cu structuri interne și
internaționale din domeniul său de referință, conform
mandatului acordat;
s) administrează și gestionează fondurile alocate prin
bugetul aprobat, precum și bunurile din domeniul public
sau privat al statului pe care le are în administrare și/sau
în folosință, după caz;
t) finanțează sau cofinanțează proiecte, programe,
investiții din domeniul său de activitate.
Art. 7. — În realizarea funcțiilor și atribuțiilor sale,
Inspecția Socială cooperează cu ministere, alte instituții ale
administrației publice centrale și locale, organisme private,
reprezentanți ai partenerilor sociali și, după caz, poate
contracta, în condițiile legii, serviciile unor experți sau ale
unor organisme specializate.
CAPITOLUL II
Organizarea și funcționarea Inspecției Sociale
Art. 8. — (1) Inspecția Socială este condusă de un
inspector general de stat.
(2) Funcția de inspector general de stat este funcție
publică corespunzătoare categoriei înalților funcționari
publici, fiind asimilată funcției de secretar general din
ministere.
(3) Funcția de inspector general de stat se ocupă prin
concurs organizat în condițiile legii.
(4) Inspectorul general de stat este numit, pe baza
rezultatelor concursului, prin decizie a primului-ministru.
(5) Funcția de inspector general de stat nu este supusă
influențelor politice.
(6) În exercitarea atribuțiilor de conducere, inspectorul
general de stat este ajutat de 2 inspectori generali adjuncți,
funcționari publici de conducere, salarizați la nivel de
directori generali din ministere.
(7) Inspectorii generali adjuncți sunt numiți, în urma unui
concurs organizat în condițiile legii, prin ordin al ministrului
muncii, solidarității sociale și familiei, la propunerea
inspectorului general de stat.
(8) Atribuțiile și responsabilitățile inspectorilor generali
adjuncți sunt stabilite prin Regulamentul de organizare și
funcționare al Inspecției Sociale.

5

(9) Inspectorul general de stat este ordonator de
credite.
Art. 9. — (1) Inspectorul general de stat are
următoarele atribuții și responsabilități principale:
a) coordonează activitatea Inspecției Sociale și a
structurilor subordonate;
b) reprezintă Inspecția Socială în raporturile cu
autoritățile publice, cu alte persoane juridice și fizice,
precum și cu organisme din țară și din străinătate;
c) stabilește și propune spre aprobare ministrului muncii,
solidarității sociale și familiei planul anual de control,
evaluare și consiliere;
d) stabilește și organizează misiunile de inspecție și,
după caz, aprobă componența echipelor de inspectori
sociali;
e) avizează rapoartele de inspecție și urmărește
punerea în aplicare și respectarea măsurilor dispuse;
f) avizează raportul anual de activitate al Inspecției
Sociale, pe care îl înaintează ministrului muncii, solidarității
sociale și familiei pentru aprobare;
g) propune spre aprobare ministrului muncii, solidarității
sociale și familiei, în condițiile legii, bugetul necesar
organizării și funcționării Inspecției Sociale și inspectoratelor
teritoriale;
h) numește/încadrează, modifică, suspendă și dispune
încetarea raporturilor de serviciu sau de muncă ale
personalului din subordine, în condițiile legii;
i) aprobă tematicile și programul de pregătire
profesională a personalului Inspecției Sociale;
j) dispune controale asupra activității structurilor
subordonate.
(2) În exercitarea atribuțiilor sale, inspectorul general de
stat emite decizii cu caracter individual și normativ, ordine
de misiune, metodologii și instrucțiuni în domeniul de
activitate al Inspecției Sociale.
Art. 10. — (1) Inspectoratele teritoriale sunt coordonate
de către inspectori sociali-șefi, funcționari publici de
conducere, salarizați la nivelul directorilor din ministere.
(2) Funcția de inspector social-șef se ocupă prin
concurs organizat în condițiile legii.
(3) Inspectorul social-șef este numit, în urma
concursului, prin decizie a inspectorului general de stat.
(4) Inspectorii sociali-șefi au responsabilitatea coordonării
activității curente a inspectoratelor teritoriale și a îndeplinirii
programului anual de activitate stabilit de inspectorul
general de stat.
(5) Atribuțiile inspectorilor sociali-șefi se stabilesc prin
Regulamentul de organizare și funcționare al Inspecției
Sociale.
CAPITOLUL III
Personalul Inspecției Sociale
Art. 11. — (1) Se instituie funcția de inspector social în
cadrul categoriei funcțiilor publice specifice.
(2) Personalul Inspecției Sociale este alcătuit din
inspectori sociali, funcționari publici cu statutul reglementat
prin Legea nr. 188/1999 privind Statutul funcționarilor
publici, republicată, cu modificările și completările ulterioare,
precum și din personal încadrat în baza contractului
individual de muncă.
(3) Sunt inspectori sociali și inspectorul general de stat,
precum și inspectorii generali adjuncți, având toate
drepturile și obligațiile prevăzute de lege pentru această
categorie de funcționari publici.

6

MONITORUL OFICIAL AL ROMÂNIEI, PARTEA I, Nr. 1.056/30.XII.2006

Art. 12. — (1) Salarizarea, drepturile, îndatoririle și
incompatibilitățile specifice ale inspectorilor sociali se
stabilesc prin statut special, care se aprobă prin lege.
(2) Până la adoptarea statutului prevăzut la alin. (1),
salarizarea inspectorilor sociali se face conform dispozițiilor
legale privind drepturile salariale și alte drepturi ale
funcționarilor publici.
Art. 13. — Inspectorii sociali, în desfășurarea activității
lor, au următoarele puteri de inspecție:
a) să aibă acces liber, în condițiile legii, cu înștiințare
prealabilă, în sediul autorităților administrației publice
centrale și locale ori al persoanei fizice sau juridice,
publice ori private, cu atribuții în domeniu, și/sau în orice
alt loc în care aceștia își desfășoară activitatea, cu
excepția cazurilor în care, ca urmare a unor sesizări, se
emite ordin special de misiune, în condițiile legii;
b) să solicite autorităților administrației publice centrale
și locale ori persoanei fizice sau juridice, publice ori
private, toate documentele și informațiile necesare pentru
realizarea controlului, în limitele prevăzute de lege;
c) să aibă acces la bazele de date informatice ale
organismelor controlate, în condițiile legii;
d) să ceară informații de la orice persoană și despre
orice problemă care constituie obiectul controlului și să
solicite orice documentație pe care o consideră necesară
pentru realizarea rapoartelor de control, în condițiile legii;
e) să decidă asupra măsurilor de sancționare și asupra
perioadei în care abaterile constatate trebuie remediate;
f) să sesizeze organele de urmărire penală cu privire la
cazurile sau la situațiile de încălcare a dispozițiilor legale
în domeniu, care întrunesc elementele constitutive ale
infracțiunii;
g) să solicite autorităților competente sau organismelor
abilitate prin lege, aplicarea măsurilor constând în încetarea
sau suspendarea activității unităților care acordă servicii
sociale ori, după caz, retragerea acreditării furnizorilor de
servicii sociale, în condițiile legii.
Art. 14. — Inspectorii sociali, în desfășurarea activității
lor, au următoarele obligații:
a) să nu aibă interese directe sau indirecte, de orice
natură ar fi acestea, față de autoritățile administrației
publice centrale și locale ori față de persoanele fizice sau
juridice, publice ori private, supuse controlului;
b) să nu dețină calitatea de asociat sau de membru în
organele de conducere, administrare sau control la
persoanele fizice sau juridice, publice ori private, supuse
controlului;
c) să păstreze, în afara rapoartelor, confidențialitatea,
discreția profesională și regulile deontologice ale funcției
publice;
d) să înștiințeze fără întârziere autoritățile și instituțiile
competente dacă, în perioada derulării misiunii de
inspecție, constată delicte ori abateri grave în respectarea
legii, care atrag răspunderea juridică;
e) să respecte principiile și valorile prevăzute la art. 5.
Art. 15. — Inspectorii sociali au următoarele atribuții
principale:
a) inspectează modul de aplicare corectă și unitară a
legilor și a altor acte normative care reglementează
acordarea prestațiilor și serviciilor sociale și dispun măsurile
necesare în vederea remedierii deficiențelor constatate;
b) inspectează și, după caz, acordă consiliere
furnizorilor de servicii sociale, precum și oricărei alte
instituții cu atribuții în domeniul prestațiilor și serviciilor
sociale;
c) îndeplinesc obiectivele și tematicile prevăzute în
programele anuale de inspecție.

Art. 16. — (1) Inspectorii sociali își desfășoară
activitatea de inspecție în baza unui ordin de misiune scris,
având acces la toate documentele și informațiile care
conțin date relevante în legătură cu realizarea activităților
de inspecție.
(2) În baza ordinului de misiune, inspectorii sociali își
pot desfășura activitatea de inspecție pe întreg teritoriul
țării, indiferent de inspecția teritorială în care își desfășoară
activitatea în mod curent.
(3) În cazul faptelor grave care pun în pericol viața și
siguranța beneficiarilor de servicii sociale, inspectorul social
poate propune autorităților competente sau organismelor
abilitate prin lege măsuri de sancționare a persoanelor
vinovate, conform legii, chiar dacă faptele respective sunt
constatate de acesta în afara misiunilor stabilite prin ordin
scris.
Art. 17. — Procedurile privind activitatea de inspecție se
stabilesc prin Regulamentul de organizare și funcționare al
Inspecției Sociale.
Art. 18. — Autoritățile administrației publice centrale și
locale ori persoanele fizice sau juridice, publice ori private,
inspectate au obligația de a pune la dispoziție inspectorilor
sociali orice document sau informație necesară și relevantă
misiunii de inspecție, în condițiile legii.
Art. 19. — Responsabilitatea asupra modului de
realizare a misiunilor de inspecție aparține inspectorilor
sociali care au întocmit și au semnat rapoartele de
inspecție.
Art. 20. — (1) Inspectorii sociali pot exercita funcții și
activități în domeniul didactic, precum și în alte domenii
stabilite prin statut.
(2) Inspectorul general de stat, inspectorii generali
adjuncți și inspectorii sociali pot îndeplini temporar funcții
de demnitate publică, perioadă în care li se suspendă
raporturile de serviciu.
Art. 21. — Statul de funcții și condițiile specifice de
încadrare a personalului se stabilesc prin Regulamentul de
organizare și funcționare al Inspecției Sociale.
CAPITOLUL IV
Dispoziții tranzitorii și finale
Art. 22. — (1) Inspecția socială va începe să
funcționeze cu atribuțiile prevăzute de prezenta ordonanță
de urgență la 6 luni de la intrarea în vigoare a prezentei
ordonanțe de urgență.
(2) În termenul prevăzut la alin. (1), Inspecția Socială
preia atribuțiile și responsabilitățile în domeniul inspecției
ale Autorității Naționale pentru Protecția Drepturilor
Copilului, Autorității Naționale pentru Persoanele cu
Handicap, Ministerului Muncii, Solidarității Sociale și
Familiei, precum și ale structurilor sale deconcentrate,
stabilite de lege.
(3) Personalul cu atribuții și responsabilități în domeniul
inspecției, care în prezent este încadrat în structura
Autorității Naționale pentru Persoanele cu Handicap, a
Autorității Naționale pentru Protecția Drepturilor Copilului, a
Ministerului Muncii, Solidarității Sociale și Familiei și a
structurilor sale deconcentrate, va fi preluat prin transfer la
Inspecția Socială, în cadrul termenului prevăzut la alin. (1).
Art. 23. — (1) Obstrucționarea în orice mod de către
autoritățile administrației publice centrale sau locale ori de
către persoanele fizice sau juridice, publice ori private, a
inspectorilor sociali să își exercite atribuțiile în limitele
prevăzute la art. 13, 15 și 17 din prezenta ordonanță de
urgență constituie contravenție și se sancționează cu
amendă de la 5.000 lei la 10.000 lei.

MONITORUL OFICIAL AL ROMÂNIEI, PARTEA I, Nr. 1.056/30.XII.2006
(2) Constatarea și sancționarea contravențiilor prevăzute
la alin. (1) se fac de către inspectorii sociali.
(3) Prevederile prezentei ordonanțe de urgență
referitoare la contravenții se completează cu dispozițiile
Ordonanței Guvernului nr. 2/2001 privind stabilirea și
sancționarea contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 24. — Pentru dezvoltarea activităților proprii,
autoritățile publice centrale sau locale vor atribui Inspecției
Sociale, cu prioritate, în condițiile prevăzute de lege,
terenuri, clădiri și spații și orice alt mijloc de funcționare
necesar exercitării misiunilor.
Art. 25. — (1) În primul an de la înființare, Inspecția
Socială funcționează cu un număr total de 350 de posturi,
suplimentându-se cu 300 numărul maxim de posturi finanțat
prin bugetul Ministerului Muncii, Solidarității Sociale și
Familiei.
(2) Repartizarea numărului de posturi se realizează
după criterii prevăzute în Regulamentul de organizare și

7

funcționare al Inspecției Sociale, care să asigure
pluridisciplinaritate misiunilor, echilibru de vârstă, de gen și
alte criterii specifice, precum și în funcție de caracteristicile
sociodemografice ale județului, respectiv ale municipiului
București.
Art. 26. — Inspecția Socială, în condițiile prevăzute de
regulamentul de organizare și funcționare, realizează
formarea și perfecționarea personalului propriu.
Art. 27. — În termen de 120 de zile de la intrarea în
vigoare a prezentei ordonanțe de urgență, Ministerul
Muncii, Solidarității Sociale și Familiei va elabora proiectul
de lege privind Statutul inspectorului social, la propunerea
Inspecției Sociale.
Art. 28. — În termen de 90 de zile de la intrarea în
vigoare a prezentei ordonanțe de urgență, Ministerul
Muncii, Solidarității Sociale și Familiei va elabora, la
propunerea Inspecției Sociale, regulamentul de organizare
și funcționare al acesteia, care se aprobă prin hotărâre a
Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu
București, 21 decembrie 2006.
Nr. 130.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
privind utilizarea unor formulare financiar-contabile de către persoanele prevăzute la art. 1
din Legea contabilității nr. 82/1991, republicată
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 4 alin. (1) din Legea contabilității nr. 82/1991, republicată,
ministrul finanțelor publice emite următorul ordin:
Art. 1. — (1) Începând cu data de 1 ianuarie 2007,
conținutul minimal obligatoriu pentru formularul de factură
este cel prevăzut la art. 155 alin. (5) din Legea
nr. 571/2003 privind Codul fiscal, cu modificările și
completările ulterioare, denumită în continuare Codul fiscal.

(2) Formularele de factură, factură fiscală și aviz de
însoțire a mărfii, pretipărite, înseriate și numerotate sub
supravegherea Companiei Naționale îImprimeria Națională“ —
S.A. sau editate cu ajutorul tehnicii de calcul, în baza art. 2

8

MONITORUL OFICIAL AL ROMÂNIEI, PARTEA I, Nr. 1.056/30.XII.2006

alin. (1) din Ordinul ministrului finanțelor nr. 1.177/1998
privind aplicarea prevederilor art. 1 alin. (4) și (10)
paragraful 2 din Hotărârea Guvernului nr. 831/1997, cu
modificările și completările ulterioare, vor putea fi utilizate
și după data de 1 ianuarie 2007, până la epuizarea
stocului existent. Utilizarea formularelor cu seriile și plajele
de numere alocate în cursul anului 2006 se va efectua în
condițiile respectării prevederilor Codului fiscal.
(3) Prefixul R din codul de înregistrare în scopuri de
TVA, pretipărit pe facturile fiscale din stoc, va fi înlocuit cu
prefixul RO, modificare ce poate fi efectuată fie manual, fie
prin aplicarea unei ștampile.
Art. 2. — (1) Începând cu data de 1 ianuarie 2007,
formularele cu regim special prevăzute în anexa nr. 1 care
face parte integrantă din prezentul ordin nu se vor mai
tipări, înseria și numerota în conformitate cu prevederile
art. 1 alin. (5) din Hotărârea Guvernului nr. 831/1997
pentru aprobarea modelelor formularelor comune privind
activitatea financiară și contabilă și a normelor
metodologice privind întocmirea și utilizarea acestora, cu
modificările ulterioare.
(2) Formularele prevăzute la alin. (1), existente în stoc,
pot fi utilizate până la epuizare și după data de 1 ianuarie
2007, dar cele referitoare la livrări de bunuri sau prestări
de servicii taxabile din punct de vedere al taxei pe
valoarea adăugată nu mai dau dreptul de deducere a taxei
pe valoarea adăugată la cumpărător, dacă nu sunt însoțite
de factura care conține informațiile prevăzute la art. 155
alin. (5) din Codul fiscal.
Art. 3. — (1) În situațiile în care bunurile circulă fără să
fie însoțite de factură, documentul utilizat pe perioada
transportului este avizul de însoțire a mărfii, cu excepțiile
prevăzute expres de reglementările legale în vigoare.
(2) Conținutul minim de informații, precum și normele de
întocmire și utilizare a avizului de însoțire a mărfii sunt
prevăzute în anexa nr. 2 care face parte integrantă din
prezentul ordin.
Art. 4. — (1) Normele de întocmire și utilizare a facturii
sunt cele prevăzute în anexa nr. 3 care face parte
integrantă din prezentul ordin și se aplică numai de către
persoanele stabilite în România, în conformitate cu
prevederile art. 1251 alin. (2) din Codul fiscal.
(2) Persoanele impozabile nestabilite în România,
înregistrate în România potrivit art. 153 alin. (4) sau (5) din
Codul fiscal, vor întocmi facturile în conformitate cu
prevederile titlului VI din Codul fiscal.

Art. 5. — (1) Persoanele prevăzute la art. 1 din Legea
contabilității nr. 82/1991, republicată, vor asigura un regim
intern de numerotare a facturii în conformitate cu
prevederile cuprinse în anexa nr. 4 care face parte
integrantă din prezentul ordin.
(2) Prevederile alin. (1) se aplică și altor formulare
financiar-contabile care stau la baza înregistrării de venituri,
cum ar fi: monetar, chitanță și altele, după caz, precum și
avizului de însoțire a mărfii.
Art. 6. — (1) Persoanele care nu au obligația, în
conformitate cu prevederile legale, de a emite factură vor
înregistra veniturile realizate zilnic utilizând monetarul,
chitanța sau alte documente specifice, după caz.
(2) Prevederile alin. (1) nu se aplică operatorilor
economici care au obligația să utilizeze aparatele
electronice de marcat fiscale.
Art. 7. — Operatorii economici care doresc să utilizeze
factura simplificată, în conformitate cu prevederile art. 155
alin. (9) din Codul fiscal, vor depune o solicitare la Direcția
de reglementări contabile din Ministerul Finanțelor Publice,
care trebuie să conțină următoarele:
— notă justificativă, din care să reiasă motivele
solicitării;
— modelul solicitat de factură simplificată și normele de
utilizare a formularului respectiv.
Art. 8. — Prevederile referitoare la reconstituirea
documentelor financiar-contabile, cuprinse în Ordinul
ministrului finanțelor publice nr. 1.850/2004 privind registrele
și formularele financiar-contabile, nu sunt obligatorii și în
cazul facturii. Reconstituirea facturii se efectuează în
conformitate cu prevederile Codului fiscal.
Art. 9. — Persoanele impozabile care aplică regimul
special de scutire de taxă pe valoarea adăugată conform
art. 152 din Codul fiscal vor întocmi factura respectând
același conținut de informații prevăzut de Codul fiscal, mai
puțin elementele înscrise în scopuri de TVA.
Art. 10. — Prevederile Ordinului ministrului finanțelor
publice nr. 989/2002 privind tipărirea, înserierea și
numerotarea formularelor cu regim special și ale Ordinului
ministrului finanțelor publice nr. 1.849/2003 privind
personalizarea formularelor tipizate cu regim special,
comune pe economie, cu modificările și completările
ulterioare, se abrogă începând cu data de 1 ianuarie 2007.
Art. 11. — Prezentul ordin se publică în Monitorul
Oficial al României, Partea I.

Ministrul finanțelor publice,
Sebastian Teodor Gheorghe Vlădescu
București, 27 decembrie 2006.
Nr. 2.226.

MONITORUL OFICIAL AL ROMÂNIEI, PARTEA I, Nr. 1.056/30.XII.2006

9
ANEXA Nr. 1*)

*) Anexa nr. 1 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 1.056/30.XII.2006
ANEXA Nr. 2*)

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.056/30.XII.2006

11

12

MONITORUL OFICIAL AL ROMÂNIEI, PARTEA I, Nr. 1.056/30.XII.2006
ANEXA Nr. 3*)

Normele de întocmire și utilizare a facturii

*) Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.056/30.XII.2006

13
ANEXA Nr. 4*)

*) Anexa nr. 4 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MINISTERUL FINANȚELOR PUBLICE

ORDIN
pentru modificarea și completarea Ordinului ministrului finanțelor publice nr. 1.119/2006
pentru aprobarea Procedurii de administrare și monitorizare a marilor contribuabili
în vederea aplicării Ordinului ministrului finanțelor publice nr. 753/2006 privind organizarea
activității de administrare a marilor contribuabili, cu modificările și completările ulterioare
În temeiul prevederilor art. 32 alin. (1) și ale art. 33 alin. (3) din Ordonanța Guvernului nr. 92/2003 privind Codul
de procedură fiscală, republicată, cu modificările și completările ulterioare, și ale art. 1 din Ordinul ministrului finanțelor
publice nr. 753/2006 privind organizarea activității de administrare a marilor contribuabili, cu modificările și completările
ulterioare,
având în vedere prevederile art. 11 alin. (5) din Hotărârea Guvernului nr. 208/2005 privind organizarea și
funcționarea Ministerului Finanțelor Publice și a Agenției Naționale de Administrare Fiscală, cu modificările și completările
ulterioare,
pentru creșterea eficienței administrării marilor contribuabili și în scopul îmbunătățirii colectării creanțelor bugetare,
ministrul finanțelor publice emite următorul ordin:
Art. I. — Ordinul ministrului finanțelor publice
nr. 1.119/2006 pentru aprobarea Procedurii de administrare
și monitorizare a marilor contribuabili în vederea aplicării
Ordinului ministrului finanțelor publice nr. 753/2006 privind
organizarea activității de administrare a marilor contribuabili,
publicat în Monitorul Oficial al României, Partea I, nr. 597
din 11 iulie 2006, cu modificările și completările ulterioare,
se modifică și se completează după cum urmează:
1. Titlul secțiunii H de la capitolul I — îProcedura de
administrare și monitorizare a marilor contribuabili
administrați de Direcția generală de administrare a marilor
contribuabili“ al anexei nr. 1 va avea următorul cuprins:
îH. Activitatea de supraveghere fiscală, monitorizare și
autorizare“
2. Paragraful 1 al secțiunii H va avea următorul cuprins:
î1. Structurile de administrare fiscală din cadrul direcțiilor
generale ale finanțelor publice județene asigură
supravegherea fiscală permanentă, astfel cum aceasta este
definită în titlul VIII din Legea nr. 571/2003 privind Codul
fiscal, cu modificările și completările ulterioare, cu excepția
supravegherii fiscale aferente antrepozitelor fiscale situate
pe raza municipiului București și a județului Ilfov, pentru
care supravegherea permanentă se realizează în mod
direct de către personalul din cadrul structurii de
administrare fiscală a Direcției generale de administrare a
marilor contribuabili.“
3. Paragraful 2 al secțiunii H va avea următorul cuprins:
î2. Pentru agenții economici mari contribuabili,
monitorizarea permanentă instituită asupra antrepozitelor
fiscale de producție uleiuri minerale, care de la 1 ianuarie
2007 vor fi de produse energetice, se asigură de către
structurile de administrare fiscală din cadrul direcțiilor
generale ale finanțelor publice județene în a căror rază
teritorială sunt amplasate, cu excepția celor situate în
municipiul București și județul Ilfov, a căror monitorizare se

realizează în mod direct de către personalul din cadrul
structurii de administrare fiscală a Direcției generale de
administrare a marilor contribuabili.“
4. Paragraful 4 al secțiunii H va avea următorul cuprins:
î4. Eliberarea actelor administrative, precum și
participarea cu specialiști în comisiile constituite conform
legislației specifice în domeniul jocurilor de noroc și al
autorizării unităților emitente de tichete de masă se
realizează de Direcția generală de administrare a marilor
contribuabili pentru marii contribuabili cu sediul social sau
sedii secundare aflate pe raza municipiului București și a
județului Ilfov, respectiv de către direcțiile generale ale
finanțelor publice județene în a căror rază teritorială se află
sediul social sau sediile secundare ale marilor contribuabili.“
5. După secțiunea H se introduce o nouă secțiune,
secțiunea H1, cu următorul cuprins:
îH 1 . Activitatea de atribuire a numerelor de ordine
pentru aparatele de marcat electronice fiscale
1. Pentru punctele de lucru ale agenților economici mari
contribuabili care instalează aparate de marcat electronice
fiscale, atribuirea numerelor de ordine se realizează de
către direcțiile generale ale finanțelor publice județene în a
căror rază teritorială vor fi instalate aparatele de marcat
electronice fiscale, cu excepția punctelor de lucru situate pe
raza municipiului București și a județului Ilfov, pentru care
atribuirea numerelor de ordine se realizează de către
Direcția generală de administrare a marilor contribuabili.
2. Pentru contribuabilii mari care instalează aparate de
marcat electronice fiscale pe raza municipiului București și
a județului Ilfov, Registrul de evidență a aparatelor de
marcat electronice fiscale este întocmit de Direcția generală
de administrare a marilor contribuabili.“
Art. II. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 28 decembrie 2006.
Nr. 2.234.

MONITORUL OFICIAL AL ROMÂNIEI, PARTEA I, Nr. 1.056/30.XII.2006

15

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării aeronautice civile române privind autorizarea agenților aeronautici
civili în domeniul aeroportuar — RACR-AD-AACDA
Pentru îndeplinirea atribuțiilor ce revin Ministerului Transporturilor, Construcțiilor și Turismului, ca autoritate de stat
în domeniul transporturilor,
în temeiul prevederilor art. 4 lit. b) și ale art. 63 din Ordonanța Guvernului nr. 29/1997 privind Codul aerian,
republicată, cu modificările și completările ulterioare, precum și ale art. 4 alin. (1) pct. 12 și 13 și ale art. 5 alin. (4) din
Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor și
Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea aeronautică civilă
română privind autorizarea agenților aeronautici civili în
domeniul aeroportuar — RACR-AD-AACDA, prevăzută în
anexa*) care face parte integrantă din prezentul ordin.
Art. 2. — Direcția generală aviație civilă din cadrul
Ministerului Transporturilor, Construcțiilor și Turismului va
lua măsuri pentru ducerea la îndeplinire a prevederilor
prezentului ordin.
Art. 3. — Prezentul ordin transpune prevederile art. 14
din Directiva Consiliului 96/67/EC privind accesul pe piața
serviciilor de handling la sol pe aeroporturile din
Comunitate, publicată în Jurnalul Oficial al Comunităților
Europene (JO) nr. 272/1996, cu modificările ulterioare.
Art. 4. — Prezentul ordin se publică în Monitorul Oficial
al României, Partea I.

Art. 5. — Prezentul ordin intră în vigoare la data de
1 ianuarie 2007.
Art. 6. — La aceeași dată Ordinul ministrului lucrărilor
publice, transporturilor și locuinței nr. 358/2002 pentru
aprobarea Reglementării aeronautice civile române privind
autorizarea agenților aeronautici civili în domeniul
aeroportuar — RACR-AD-AACDA, publicat în Monitorul
Oficial al României, Partea I, nr. 306 din 9 mai 2002, se
abrogă.
Art. 7. — Certificatele de autorizare emise de Regia
Autonomă Autoritatea Aeronautică Civilă Română agenților
aeronautici civili în domeniul aeroportuar până la data
intrării în vigoare a prezentei reglementări sunt valabile
până la expirarea lor, dar nu mai târziu de 31 decembrie
2007.

Ministrul transporturilor, construcțiilor și turismului,
Radu Mircea Berceanu
București, 18 decembrie 2006.
Nr. 2.459.

ANEXĂ

REGLEMENTARE
aeronautică civilă română privind autorizarea agenților aeronautici civili în domeniul aeroportuar — RACR-AD-AACDA

*) Anexa este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MONITORUL OFICIAL AL ROMÂNIEI, PARTEA I, Nr. 1.056/30.XII.2006

17

18

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MONITORUL OFICIAL AL ROMÂNIEI, PARTEA I, Nr. 1.056/30.XII.2006

19

20

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MONITORUL OFICIAL AL ROMÂNIEI, PARTEA I, Nr. 1.056/30.XII.2006

21

22

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MONITORUL OFICIAL AL ROMÂNIEI, PARTEA I, Nr. 1.056/30.XII.2006

23

24

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MONITORUL OFICIAL AL ROMÂNIEI, PARTEA I, Nr. 1.056/30.XII.2006

25

26

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MONITORUL OFICIAL AL ROMÂNIEI, PARTEA I, Nr. 1.056/30.XII.2006

27

28

MONITORUL OFICIAL AL ROMÂNIEI, PARTEA I, Nr. 1.056/30.XII.2006

MONITORUL OFICIAL AL ROMÂNIEI, PARTEA I, Nr. 1.056/30.XII.2006

29

30

MONITORUL OFICIAL AL ROMÂNIEI, PARTEA I, Nr. 1.056/30.XII.2006

Anexă la reglementare

MONITORUL OFICIAL AL ROMÂNIEI, PARTEA I, Nr. 1.056/30.XII.2006

31

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.056/30.XII.2006 conține 32 de pagini.

Prețul: 2,25 lei

&JUYDGY|149687]
ISSN 1453—4495

