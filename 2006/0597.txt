PARTEA

Anul 174 (XVIII) — Nr. 597

I

Marți, 11 iulie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 509 din 15 iunie 2006 referitoare la excepția
de neconstituționalitate a dispozițiilor art. 90
alin. 2 și art. 214 din Codul de procedură penală

1.119. — Ordin al ministrului finanțelor publice pentru
aprobarea Procedurii de administrare și

ALE

Pagina

CURȚII

monitorizare a marilor contribuabili în vederea
aplicării Ordinului ministrului finanțelor publice
nr. 753/2006 privind organizarea activității de
administrare a marilor contribuabili, cu modificările
și completările ulterioare...........................................

3–15

Rectificări ...............................................................................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII

Nr.

16

CONSTITUȚIONALE

CURTEA CONSTITUȚIONALĂ

D E C I Z I A Nr. 509
din 15 iunie 2006

referitoare la excepția de neconstituționalitate a dispozițiilor art. 90 alin. 2 și art. 214
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 90 alin. 2 și ale art. 214 din Codul de

procedură penală, excepție ridicată de Florin Derecichei în
Dosarul nr. 6.292/2005 al Curții de Apel Alba Iulia — Secția
penală.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public solicită respingerea
excepției de neconstituționalitate, având în vedere
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:

2

MONITORUL OFICIAL AL ROMÂNIEI, PARTEA I, Nr. 597/11.VII.2006

Prin Încheierea din 21 februarie 2006, pronunțată în
Dosarul nr. 6.292/2005, Curtea de Apel Alba Iulia — Secția
penală a sesizat Curtea Constituțională cu excepția de
neconstituționalitate a prevederilor art. 90 alin. 2 și ale
art. 214 din Codul de procedură penală. Excepția a fost
ridicată de Florin Derecichei într-o cauză având ca obiect
săvârșirea infracțiunilor de gestiune frauduloasă și fals în
înscrisuri sub semnătură privată.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât determină receptarea în procesul
penal a rezultatelor unor anchete administrative, care, prin
natura lor, derogă de la regulile specifice procesului penal,
or, se impune ca acuzarea să argumenteze învinuirea fără
a recurge la probele obținute prin constrângere sau
presiune, contrar voinței acuzatului. Astfel, proceseleverbale nu pot constitui mijloace de probă, ci, eventual, pot
fi folosite în vederea sesizării organelor de urmărire penală,
invocându-se în acest sens și jurisprudența Curții Europene
a Drepturilor Omului în materie, și anume cauzele Funke
împotriva Franței, 1993, Fayed împotriva Regatului Unit, 1994,
Saunders împotriva Regatului Unit, 1996.
Curtea de Apel Alba Iulia — Secția penală și-a exprimat
opinia în sensul că excepția de neconstituționalitate este
neîntemeiată, întrucât procesele-verbale de constatare
întocmite de comisarii Gărzii Financiare sunt susceptibile
de a fi considerate mijloace de probă în sensul art. 64 din
Codul de procedură penală și pot servi la aflarea
adevărului în condițiile în care se coroborează cu alte
probe din dosar.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, invocând în acest sens Decizia
nr. 331/2005 a Curții Constituționale.
Avocatul Poporului apreciază că dispozițiile legale
criticate nu contravin dreptului la un proces echitabil, așa
cum a statuat și Curtea Constituțională prin Decizia nr. 331/2005.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 90 alin. 2 și ale art. 214 din Codul de
procedură penală. Art. 214 alin. 1 lit. c) a fost introdus prin
art. I pct. 135 din Legea nr. 281/2003 privind modificarea
și completarea Codului de procedură penală și a unor legi
speciale, publicată în Monitorul Oficial al României,
Partea I, nr. 468 din 1 iulie 2003.

Astfel, dispozițiile de lege criticate au următorul cuprins:
— Art. 90 alin. 2: îDe asemenea, sunt mijloace de probă
procesele-verbale și actele de constatare, încheiate de alte
organe, dacă legea prevede aceasta.“;
— Art. 214: îSunt obligate să procedeze la luarea de
declarații de la făptuitor și de la martorii care au fost de față la
săvârșirea unei infracțiuni și să întocmească proces-verbal
despre împrejurările concrete ale săvârșirii acesteia:
a) organele inspecțiilor de stat, alte organe de stat, precum
și ale unităților la care se referă art. 145 din Codul penal,
pentru infracțiunile care constituie încălcări ale dispozițiilor și
obligațiilor a căror respectare o controlează potrivit legii;
b) organele de control și cele de conducere ale
administrației publice, ale altor unități la care se referă art. 145
din Codul penal, pentru infracțiunile săvârșite în legătură cu
serviciul de cei aflați în subordine ori sub controlul lor.
c) ofițerii și subofițerii din cadrul Jandarmeriei Române
pentru infracțiunile constatate pe timpul executării misiunilor
specifice.
Organele arătate mai sus au dreptul să rețină corpurile
delicte, să procedeze la evaluarea pagubelor, precum și să
efectueze orice alte acte, când legea prevede aceasta.
Actele încheiate se înaintează procurorului în cel mult 3 zile
de la descoperirea faptei ce constituie infracțiune, afară de
cazul când legea dispune altfel.
În caz de infracțiuni flagrante, aceleași organe au obligația
să înainteze de îndată procurorului pe făptuitor, împreună cu
lucrările efectuate și cu mijloacele materiale de probă.
Procesele-verbale încheiate de aceste organe constituie
mijloace de probă.“
Autorul excepției susține că dispozițiile legale criticate
contravin prevederilor constituționale ale art. 21 alin. (3)
privind dreptul la un proces echitabil și ale art. 124
alin. (2) și (3) privind unicitatea și imparțialitatea justiției și
independența judecătorilor, precum și ale art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil.
Analizând excepția de neconstituționalitate, Curtea
constată că asupra dispozițiilor art. 90 alin. 2 din Codul de
procedură penală, raportate la prevederile din Constituție
invocate, s-a mai pronunțat prin Decizia nr. 331/2005,
publicată în Monitorul Oficial al României, Partea I, nr. 675
din 28 iulie 2005, statuând că acestea nu contravin
dreptului părților la un proces echitabil, întrucât proceseleverbale încheiate de alte organe decât cele de urmărire
penală sau instanța de judecată pot fi combătute cu orice
alte probe propuse de părți, în condițiile art. 67 alin. 1 din
Codul de procedură penală. De asemenea, Curtea a
statuat că dispozițiile legale criticate nu aduc atingere
unicității și imparțialității justiției și nici independenței
judecătorilor, întrucât instanța judecătorească este cea care
apreciază asupra concludenței și utilității probelor, iar, cu
ocazia deliberării, tot instanța de judecată este cea care
face aprecierea definitivă a probelor care, în conformitate
cu dispozițiile art. 63 alin. 2 teza întâi din Codul de
procedură penală, nu au valoare mai dinainte stabilită.
Neintervenind elemente noi, de natură a determina
reconsiderarea jurisprudenței Curții, considerentele și soluția
acestei decizii sunt valabile și în prezenta cauză.
Pentru aceleași motive, Curtea reține că nici dispozițiile
art. 214 din Codul de procedură penală nu contravin
prevederilor constituționale invocate.

MONITORUL OFICIAL AL ROMÂNIEI, PARTEA I, Nr. 597/11.VII.2006

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 90 alin. 2 și ale art. 214 din Codul de procedură
penală, excepție ridicată de Florin Derecichei în Dosarul nr. 6.292/2005 al Curții de Apel Alba Iulia — Secția penală.
Definitivă și general obligatorie.
Pronunțată în ședința publică din data de 15 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea Procedurii de administrare și monitorizare a marilor contribuabili în vederea
aplicării Ordinului ministrului finanțelor publice nr. 753/2006 privind organizarea activității de
administrare a marilor contribuabili, cu modificările și completările ulterioare
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 1 din Ordinul ministrului finanțelor publice nr. 753/2006 privind organizarea
activității de administrare a marilor contribuabili, cu modificările și completările ulterioare,
ministrul finanțelor publice emite următorul ordin:
Art. 1. — Se aprobă Procedura de administrare și
monitorizare a marilor contribuabili în vederea aplicării
Ordinului ministrului finanțelor publice nr. 753/2006 privind
organizarea activității de administrare a marilor contribuabili,
cu modificările și completările ulterioare, cuprinsă în anexa
care face parte integrantă din prezentul ordin.
Art. 2. — Ordinul ministrului finanțelor publice
nr. 516/2005 pentru aprobarea Procedurii de administrare
și monitorizare a marilor contribuabili în vederea aplicării
Ordinului ministrului finanțelor publice nr. 343/2005 privind
organizarea activității de administrare a marilor contribuabili,
publicat în Monitorul Oficial al României, Partea I, nr. 381
din 5 mai 2005, se abrogă.
Art. 3. — Direcția generală de reglementare a colectării
creanțelor bugetare, Direcția generală de gestiune a
impozitelor și contribuțiilor, Direcția de metodologie și

proceduri pentru inspecția fiscală, Direcția generală de
soluționare a contestațiilor și Direcția de monitorizare a
realizării creanțelor bugetare, Direcția juridică din cadrul
Agenției Naționale de Administrare Fiscală, Direcția
generală a tehnologiei informației, Direcția generală a
contabilității publice și a sistemului de decontări în sectorul
public, Direcția de autorizări din cadrul Ministerului
Finanțelor Publice, precum și Direcția generală de
administrare a marilor contribuabili, direcțiile generale ale
finanțelor publice județene, Direcția Generală a Finanțelor
Publice a Municipiului București și administrațiile finanțelor
publice implicate vor duce la îndeplinire prevederile
prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 4 iulie 2006.
Nr. 1.119.

4

MONITORUL OFICIAL AL ROMÂNIEI, PARTEA I, Nr. 597/11.VII.2006
ANEXĂ

PROCEDURĂ
de administrare și monitorizare a marilor contribuabili în vederea aplicării Ordinului ministrului finanțelor publice
nr. 753/2006 privind organizarea activității de administrare a marilor contribuabili, cu modificările
și completările ulterioare
CAPITOLUL I
Procedura de administrare și monitorizare a marilor
contribuabili administrați de Direcția generală de
administrare a marilor contribuabili
Prin organ fiscal competent privind îndeplinirea obligațiilor
de declarare și de plată se înțelege:
— Direcția generală de administrare a marilor
contribuabili;
— direcțiile generale ale finanțelor publice județene,
pentru sediile secundare ale marilor contribuabili administrați
conform prevederilor art. 3 alin. (2) din Ordinul ministrului
finanțelor publice nr. 753/2006 privind organizarea activității
de administrare a marilor contribuabili, cu modificările și
completările ulterioare.
A. Procedura de înregistrare fiscală
1. Modificările intervenite în datele declarate inițial de
marii contribuabili și înscrise în certificatul de înregistrare
fiscală, inclusiv cele privitoare la înregistrarea/scoaterea din
evidență ca plătitor de TVA, se fac prin depunerea cererii
de înregistrare a mențiunilor/cererii de preschimbare a
certificatului de înregistrare la oficiul registrului comerțului în
a cărui rază teritorială marele contribuabil își are sediul
social.
2. Modificările intervenite în datele declarate inițial de
marii contribuabili, care privesc obligațiile declarative și de
plată, cu excepția înregistrării/scoaterii din evidență ca
plătitor de TVA, vor fi declarate de către aceștia la Direcția
generală de administrare a marilor contribuabili, în termen
de 30 de zile de la data producerii acestora.
3. La primirea de la oficiul registrului comerțului a
modificărilor menționate la pct. 1, Direcția generală a
tehnologiei informației va actualiza cu aceste date Registrul
contribuabililor al Direcției generale de administrare a
marilor contribuabili.
4. Înregistrarea sediilor secundare ale marilor
contribuabili, cu excepția sucursalelor care se înregistrează
conform procedurilor speciale în materie de înregistrare a
comercianților, se face prin completarea și depunerea
formularului îDeclarație de înregistrare fiscală/Declarație de
mențiuni pentru sediile secundare (060)“, aprobat prin
Ordinul ministrului finanțelor publice nr. 1.600/2004, la
direcția generală a finanțelor publice a județului în a cărei
rază teritorială își desfășoară activitatea sediul secundar.
5. Prin excepție de la prevederile pct. 4, sediile
secundare ale marilor contribuabili aflate în raza teritorială
a municipiului București și a județului Ilfov se înregistrează
la Direcția generală de administrare a marilor contribuabili.
6. Scoaterea din evidența fiscală a sediilor secundare
ale marilor contribuabili înființate pe raza municipiului
București și a județului Ilfov de marii contribuabili se face
prin depunerea formularului 060 menționat mai sus la
Direcția generală de administrare a marilor contribuabili,
împreună cu certificatul de înregistrare fiscală, în vederea
anulării.
7. Informațiile referitoare la înființarea și scoaterea din
evidență a sediilor secundare ale marilor contribuabili, care
își desfășoară activitatea pe raza direcțiilor generale ale
finanțelor publice județene, cu excepția Direcției Generale a
Finanțelor Publice a Județului Ilfov, se transmit Direcției
generale de administrare a marilor contribuabili și se

evidențiază într-o secțiune separată a Registrului
contribuabililor.
8. Direcția generală de administrare a marilor
contribuabili va transmite Direcției de Trezorerie și
Contabilitate Publică a Municipiului București orice
modificare cu privire la luarea sau scoaterea din
administrare a marilor contribuabili ori a sediilor secundare
din municipiul București și județul Ilfov la data producerii
modificării.
B. Obligații declarative
1. Începând cu obligațiile lunii iunie 2006, marii
contribuabili definiți potrivit art. 1 alin. (1) din Ordinul
ministrului finanțelor publice nr. 753/2006, cu modificările și
completările ulterioare, depun declarațiile fiscale la organul
fiscal competent prevăzut în prezentul ordin.
2. În cazul marilor contribuabili care au sedii secundare
înregistrate ca plătitori de impozit pe veniturile din salarii,
conform legii, declararea impozitului pe veniturile din salarii
pentru activitatea sediilor secundare se face la organul
fiscal competent în administrarea acestora, prevăzut la
art. 3 alin. (1) și (2) din Ordinul ministrului finanțelor publice
nr. 753/2006, cu modificările și completările ulterioare.
3. Informația referitoare la declarațiile fiscale depuse de
către sediile secundare ale marilor contribuabili, care își
desfășoară activitatea pe raza direcțiilor generale ale
finanțelor publice județene, cu excepția Direcției Generale a
Finanțelor Publice a Județului Ilfov, se transmite Direcției
generale de administrare a marilor contribuabili până la
data de 5 a lunii următoare celei în care aveau termen de
depunere.
4. (1) Declarațiile fiscale ale marilor contribuabili se
depun în format electronic la organul fiscal competent, prin
intermediul Sistemului Electronic Național, conform Hotărârii
Guvernului nr. 1.085/2003, prin accesarea site-ului de
Internet www.e-guvernare.ro.
(2) Declararea impozitului pe veniturile din salarii pentru
activitatea sediilor secundare se poate face și prin celelalte
modalități de declarare prevăzute de lege: în format
electronic (dischetă) însoțit de formatul hârtie, cu
codificarea informației prin cod de bare sau prin utilizarea
ordinului de plată cu valoare de declarație. În acest caz,
declarațiile se transmit la organul fiscal competent, prin una
dintre modalitățile prevăzute la art. 81 din Ordonanța
Guvernului nr. 92/2003 privind Codul de procedură fiscală,
republicată, cu modificările și completările ulterioare.
(3) Formatul pe hârtie al declarației fiscale se arhivează
la organul fiscal care a primit declarația.
5. Data depunerii declarației fiscale este, după caz, data
confirmării primirii acesteia, comunicată contribuabilului prin
Sistemul Electronic Național sau prin poștă, data
înregistrării declarației la registratura organului fiscal
competent, data plății obligației în cazul în care se
utilizează ordinul de plată cu valoare de declarație.
6. (1) În situația în care contribuabilul a utilizat mai
multe căi de transmitere a declarației fiscale, va fi
înregistrată prima declarație depusă, conform legii.
(2) Orice corecție ulterioară a unei declarații fiscale se
face prin depunerea unei declarații fiscale rectificative, în
condițiile legii.
C. Rambursarea TVA
Prevederile cap. III din anexa la Ordinul ministrului
finanțelor publice nr. 967/2005, cu modificările și

MONITORUL OFICIAL AL ROMÂNIEI, PARTEA I, Nr. 597/11.VII.2006
completările ulterioare, se aplică persoanelor impozabile
definite în Ordinul ministrului finanțelor publice
nr. 753/2006, cu modificările și completările ulterioare,
începând cu deconturile cu sume negative de TVA, cu
opțiune de rambursare, aferente lunii iunie 2006, cu termen
de depunere până la data de 25 iulie 2006 inclusiv.
D. Solicitarea documentelor de către marii contribuabili
Solicitarea documentelor de către marii contribuabili se
face prin cerere adresată Direcției generale de administrare
a marilor contribuabili, astfel:
a) înregistrare la registratura direcției;
b) transmitere prin poștă;
c) prin alte mijloace, cum sunt fax, e-mail.
E. Eliberarea documentelor solicitate de marii
contribuabili
Eliberarea documentelor solicitate de marii contribuabili
se face astfel:
1. la sediul Direcției generale de administrare a marilor
contribuabili, împuternicitului sau reprezentantului legal al
contribuabilului;
2. prin transmitere poștală, la cererea contribuabilului,
cu scrisoare recomandată cu confirmare de primire.
F. Procedura de plată a obligațiilor fiscale la marii
contribuabili
1. Plata obligațiilor fiscale reprezentând impozite, taxe,
contribuții și alte venituri fiscale, cu excepția impozitului pe
venit, se efectuează în cazul marilor contribuabili de către
persoana juridică la Direcția de Trezorerie și Contabilitate
Publică a Municipiului București.
2. (1) Plata obligațiilor fiscale reprezentând impozit pe
venit, cu excepția impozitului pe venitul din salarii, se
efectuează, în cazul marilor contribuabili cu sediul în
municipiul București sau în județul Ilfov, de către persoana
juridică la Direcția de Trezorerie și Contabilitate Publică a
Municipiului București.
(2) Plata obligațiilor fiscale reprezentând impozit pe
venit, cu excepția impozitului pe venitul din salarii, se
efectuează, în cazul marilor contribuabili cu sediul în afara
municipiului București sau a județului Ilfov, de către
persoana juridică la unitățile de trezorerie și contabilitate
publică ale municipiilor reședință de județ în care își au
sediul social.
3. (1) Plata obligațiilor fiscale reprezentând impozitul pe
venitul din salarii, pentru activitatea proprie a marilor
contribuabili cu sediul în municipiul București sau în județul
Ilfov, se efectuează de către persoana juridică la Direcția
de Trezorerie și Contabilitate Publică a Municipiului
București, iar pentru activitatea sediilor secundare ale
acestora plata se efectuează de către sediile secundare
plătitoare de impozit pe venitul din salarii, potrivit legii, la
unitățile de trezorerie și contabilitate publică ale municipiilor
reședință de județ în care sediile secundare își desfășoară
activitatea sau la Direcția de Trezorerie și Contabilitate
Publică a Municipiului București, după caz.
(2) Plata obligațiilor fiscale reprezentând impozitul pe
venitul din salarii, pentru activitatea proprie a marilor
contribuabili cu sediul în afara municipiului București sau a
județului Ilfov, se efectuează de către persoana juridică la
unitățile de trezorerie și contabilitate publică ale municipiilor
reședință de județ în care își au sediul social, iar pentru
activitatea sediilor secundare ale acestora plata se
efectuează de către sediile secundare plătitoare de impozit
pe veniturile din salarii, potrivit legii, la unitățile de
trezorerie și contabilitate publică ale municipiilor reședință
de județ în care acestea își desfășoară activitatea sau la
Direcția de Trezorerie și Contabilitate Publică a Municipiului
București, după caz.
4. Din impozitul pe venit încasat la bugetul de stat
Direcția de Trezorerie și Contabilitate Publică a Municipiului

5

București și unitățile de trezorerie și contabilitate publică
ale municipiilor reședință de județ vor aloca lunar, în temen
de 5 zile lucrătoare de la finele fiecărei luni în care s-a
încasat acest impozit, cotele defalcate prevăzute de lege,
cuvenite bugetelor locale ale comunelor și orașelor județului
Ilfov, ale sectoarelor municipiului București, bugetului
Consiliului General al Municipiului București, precum și
bugetelor locale ale comunelor, orașelor, municipiilor și
bugetelor locale ale consiliilor județene din județul unde se
află persoana juridică mare contribuabil sau sediile
secundare, după caz.
5. Documentele de plată întocmite de marii contribuabili
în vederea achitării impozitului pe venitul din salarii datorat
de sediile secundare ale acestora, aflate în raza teritorială
a altui organ fiscal decât Direcția generală de administrare
a marilor contribuabili, vor cuprinde în mod obligatoriu și
următoarele informații:
a) codul de identificare fiscală și denumirea persoanei
juridice care face plata;
b) codul de identificare fiscală al sediului secundar
pentru care se face plata.
6. Unitățile de trezorerie și contabilitate publică ale
municipiilor reședință de județ și a municipiulului București
vor comunica zilnic Direcției generale de administrare a
marilor contribuabili plățile efectuate de contribuabili în
condițiile pct. 2 alin. (2) și ale pct. 3 alin. (2) din prezentul
capitol.
7. (1) Conturile de disponibilități ale marilor contribuabili
din județe, precum și cele ale sediilor secundare din județe
ale marilor contribuabili, în care se încasează sume de la
instituțiile publice în conformitate cu prevederile art. 5
alin. (8) și ale art. 6 din Ordonanța de urgență a
Guvernului nr. 146/2002, cu modificările și completările
ulterioare, se deschid la unitățile de trezorerie și
contabilitate publică ale municipiilor reședință de județ.
(2) Unitățile de trezorerie și contabilitate publică ale
municipiilor reședință de județ vor transmite la finele
fiecărei zile Direcției generale de administrare a marilor
contribuabili situația sumelor încasate în contul 50.69
îDisponibil al agenților economici“, deschis pe numele
operatorilor economici prevăzuți la alin. (1), iar aceasta are
obligația de a stabili în prima zi lucrătoare de la primirea
situațiilor respective lista operatorilor economici cu obligații
bugetare neachitate, precum și suma aferentă acestor
obligații, care se transmite Direcției de Trezorerie și
Contabilitate Publică a Municipiului București pentru
indisponibilizarea contului.
(3) Unitățile de trezorerie și contabilitate publică ale
municipiilor reședință de județ nu vor deconta ordinele de
plată pentru Trezoreria Statului (OPHT), prin care operatorii
economici prevăzuți la alin. (1) sau alte persoane juridice
împuternicite de aceștia dispun transferul în conturi bancare
al sumelor indisponibilizate de organele fiscale, cu excepția
celor în care se precizează în mod expres că transferul se
efectuează pentru achitarea integrală sau parțială a
drepturilor salariale.
(4) Sumele încasate în contul 50.69 îDisponibil al
agenților economici“ în plus față de cele indisponibilizate,
precum și cele pentru care nu s-a întocmit de către
organul fiscal lista prevăzută la alin. (2) în termenul stabilit
pot fi transferate în conturi bancare, cu condiția ca asupra
conturilor respective să nu fi fost înființată poprirea prin
titluri executorii.
G. Procedura de inspecție fiscală a marilor contribuabili
1. (1) Activitatea de inspecție fiscală se desfășoară în
baza titlului VII din Ordonanța Guvernului nr. 92/2003,
republicată, cu modificările și completările ulterioare.
(2) Activitatea de inspecție fiscală a marilor contribuabili
se efectuează de personalul cu atribuții de inspecție fiscală

6

MONITORUL OFICIAL AL ROMÂNIEI, PARTEA I, Nr. 597/11.VII.2006

din cadrul Direcției generale de administrare a marilor
contribuabili.
2. Acțiunile de inspecție fiscală începute de organele de
inspecție fiscală din cadrul direcțiilor generale ale finanțelor
publice județene și a municipiului București la agenții
economici din categoria mari contribuabili și nefinalizate
până la termenul de predare-primire a dosarului fiscal la
Direcția generală de administrare a marilor contribuabili se
vor finaliza de organele de inspecție fiscală care le-au
început, iar actul de control încheiat, însoțit, după caz, de
actul administrativ-fiscal, se va transmite la Direcția
generală de administrare a marilor contribuabili, pentru
valorificare, conform prevederilor legale.
3. Contestațiile la actele administrative fiscale încheiate
conform precizărilor prevăzute la pct. 2 din prezentul
capitol se depun la organele fiscale emitente ale actelor
administrativ-fiscale contestate și vor fi însoțite de punctul
de vedere al organului de inspecție fiscală care a efectuat
inspecția și care le vor transmite spre soluționare organelor
competente constituite în cadrul Direcției generale de
administrare a marilor contribuabili sau Direcției generale
de soluționare a contestațiilor din cadrul Agenției Naționale
de Administrare Fiscală, după caz, conform prevederilor
legale.
4. (1) Inspecția fiscală a activității sediilor secundare ale
marilor contribuabili se efectuează de către organele de
inspecție fiscală ale Direcției generale de administrare a
marilor contribuabili, prin cuprinderea acțiunii în programul
de activitate aprobat de conducerea Agenției Naționale de
Administrare Fiscală.
(2) În cazul în care contribuabilul are, potrivit legii,
obligații de plată la sediile secundare, iar competența de
administrare a acestora revine organului fiscal teritorial,
potrivit art. 34 din Ordonanța Guvernului nr. 92/2003,
republicată, cu modificările și completările ulterioare,
competența de efectuare a inspecției fiscale revine
organelor de inspecție fiscală ale direcțiilor generale ale
finanțelor publice județene, cu excepția municipiului
București, unde competența revine organelor de inspecție
fiscală ale direcției generale de administrare a marilor
contribuabili.
(3) Raportul de inspecție fiscală însoțit, după caz, de
Decizia de impunere privind obligațiile fiscale suplimentare
se transmit la organul fiscal care administrează obligația
fiscală care a făcut obiectul verificării.
(4) Coordonarea acțiunilor de inspecție fiscală la sediile
secundare ale marilor contribuabili revine Direcției generale
de administrare a marilor contribuabili.
(5) Contestațiile la actele administrative fiscale emise de
organele de inspecție fiscală, referitoare la obligațiile de
plată ale sediilor secundare, se vor depune la organul de
inspecție fiscală teritorială și se vor soluționa de către
organele competente de soluționare a contestațiilor din
cadrul direcțiilor generale ale finanțelor publice județene, cu
excepția Direcției Generale a Finanțelor Publice a
Municipiului București, unde competența revine organelor
de soluționare a contestațiilor din cadrul Direcției generale
de administrare a marilor contribuabili, sau, după caz, de
către Direcția generală de soluționare a contestațiilor din
cadrul Agenției Naționale de Administrare Fiscală, conform legii.
5. (1) Acțiunile de control încrucișat la un mare
contribuabil sau la un sediu secundar al acestuia sunt în
competența personalului cu atribuții de inspecție fiscală din
cadrul Direcției generale de administrare a marilor
contribuabili. Prin excepție față de prevederea de mai sus,
direcțiile generale ale finanțelor publice județene și a
municipiului București pot solicita structurilor de inspecție
fiscală din cadrul Direcției generale de administrare a
marilor contribuabili delegarea de competență pentru

efectuarea acțiunilor de control încrucișat, conform art. 97
alin. (3) din Ordonanța Guvernului nr. 92/2003, republicată,
cu modificările și completările ulterioare.
(2) Orice solicitare de delegare de competență va fi
transmisă la direcția responsabilă din cadrul Agenției
Naționale de Administrare Fiscală, pentru cuprinderea în
programul de activitate a structurii de inspecție fiscală care
va efectua controlul.
(3) Un exemplar al procesului-verbal întocmit de
organele de inspecție fiscală care au primit delegarea de
competență se va transmite pentru valorificare și conexare
la dosarul fiscal al contribuabilului gestionat de Direcția
generală de administrare a marilor contribuabili.
6. Prin excepție de la prevederile precedente, verificările
necesare la marii contribuabili în vederea soluționării
operative a cererilor de avizare a subvențiilor vor fi
efectuate de direcțiile generale ale finanțelor publice
județene, care vor aviza și deconturile justificative lunare
ale acestora privind utilizarea subvențiilor și transferurilor de
la bugetul de stat.
H. Activitatea de supraveghere fiscală și autorizare
1. Structurile de administrare fiscală din cadrul Direcției
generale de administrare a marilor contribuabili vor asigura
coordonarea activității de supraveghere fiscală, astfel cum
aceasta este definită în titlul VIII din Legea nr. 571/2003,
cu modificările și completările ulterioare.
2. Cu excepția supravegherii fiscale aferente
antrepozitelor fiscale situate pe raza municipiului București
și a județului Ilfov, pentru care supravegherea se va realiza
în mod direct cu personal din cadrul structurii de
administrare fiscală, Direcția generală de administrare a
marilor contribuabili poate delega competența în acest
domeniu la solicitarea structurilor de administrare fiscală din
cadrul direcțiilor generale ale finanțelor publice județene.
3. Structura de autorizare din cadrul Direcției generale
de administrare a marilor contribuabili este responsabilă cu
activitățile care decurg din aplicarea titlului VII din Legea
nr. 571/2003, cu modificările și completările ulterioare,
inclusiv în ceea ce privește eliberarea autorizațiilor de
utilizatori finali și a atestatelor pentru angrosiști.
4. Cu excepția activității aferente sediilor secundare
aflate pe raza municipiului București, pentru care eliberarea
actelor administrative corespunzătoare, precum și
participarea cu specialiști în comisiile constituite conform
legislației specifice în domeniul jocurilor de noroc și al
autorizării unităților emitente de tichete de masă se
realizează direct de către Direcția generală de administrare
a marilor contribuabili, Direcția generală de administrare a
marilor contribuabili poate delega competența în aceste
domenii direcțiilor generale ale finanțelor publice județene,
la solicitarea acestora.
5. Actele administrative emise în aplicarea legislației
privind activitatea de autorizare a antrepozitelor fiscale,
inclusiv autorizațiile de utilizatori finali și atestatele pentru
angrosiști, și a legislației din domeniul autorizării jocurilor
de noroc de către structurile teritoriale competente rămân
valabile pentru perioada pentru care au fost emise.
I. Procedura de îndrumare și asistență pentru marii
contribuabili
1. Îndrumarea și asistența marilor contribuabili în
aplicarea prevederilor legislației fiscale se asigură de către
Direcția generală de administrare a marilor contribuabili.
Îndrumarea și asistența se fac fie ca urmare a solicitării
contribuabililor, fie din inițiativa organului fiscal. Îndrumarea
și asistența ca urmare a solicitării marilor contribuabili se
realizează în mod prioritar prin e-mail sau telefonic. De
asemenea, marii contribuabili pot solicita asistență prin
e-mail sau telefonic Centrului de asistență a contribuabililor
din cadrul Agenției Naționale de Administrare Fiscală.

MONITORUL OFICIAL AL ROMÂNIEI, PARTEA I, Nr. 597/11.VII.2006
Îndrumarea și asistența din inițiativa organului fiscal se
asigură atât prin elaborarea și distribuirea de materiale de
informare (ghiduri, broșuri, pliante, afișe etc.), cât și prin
orice alte mijloace care pot asigura transmiterea
corespunzătoare a informațiilor și mesajelor.
2. În situația în care, din motive tehnice, Sistemul
Electronic Național nu este operațional pentru toți marii
contribuabili, îndrumarea și asistența acestora în ceea ce
privește depunerea și primirea declarațiilor fiscale se
asigură și de către compartimentele de specialitate din
cadrul direcțiilor generale ale finanțelor publice județene pe
a căror rază teritorială se află sediul social al
contribuabilului. Declarațiile fiscale în format electronic și pe
suport hârtie vor fi transmise de către organul fiscal
teritorial la Direcția generală de administrare a marilor
contribuabili pentru a fi preluate în evidența pe plătitori și
în dosarul fiscal al marelui contribuabil.
J. Procedura de urmărire a respectării înlesnirilor la
plată aflate în derulare pentru marii contribuabili
1. Pentru marii contribuabili, urmărirea modului de
respectare a înlesnirilor la plată acordate în baza actelor
normative în materie se realizează de către Direcția
generală de administrare a marilor contribuabili.
2. Prin excepție de la prevederile pct. 1, urmărirea
modului de respectare a înlesnirilor la plată acordate
pentru impozitul pe venit datorat de marii contribuabili care
nu au sediul social în municipiul București sau în județul
Ilfov se realizează de către direcțiile generale ale finanțelor
publice județene pe a căror rază teritorială își au sediul
social.
3. Pentru sediile secundare, urmărirea modului de
respectare a înlesnirilor la plată acordate în baza actelor
normative în materie se realizează astfel:
a) de către Direcția generală de administrare a marilor
contribuabili, pentru înlesnirile la plată acordate marilor
contribuabili și sediilor secundare care își desfășoară
activitatea pe raza teritorială a municipiului București și a
județului Ilfov;
b) de direcțiile generale ale finanțelor publice județene
pe a căror rază teritorială își desfășoară activitatea sediile
secundare, pentru impozitul pe veniturile din salarii ale
sediilor secundare pentru care au fost acordate înlesniri la
plată.
4. Ori de câte ori organele fiscale menționate la pct. 2
și pct. 3 lit. b) din prezentul capitol vor constata
nerespectarea termenelor și condițiilor prevăzute în
documentele de acordare a înlesnirilor la plată, vor înștiința
Direcția generală de administrare a marilor contribuabili în
termen de 3 zile lucrătoare de la data constatării.
5. Actul administrativ emis de Direcția generală de
administrare a marilor contribuabili, prin care se comunică
marelui contribuabil pierderea înlesnirii la plată, fie de către
marele contribuabil persoană juridică, fie de către un sediu
secundar al acestuia, se transmite și direcțiilor generale ale
finanțelor publice județene pe a căror rază teritorială își au
sediul social marii contribuabili prevăzuți la pct. 2 sau unde
își desfășoară activitatea sediile secundare prevăzute la
pct. 3, în vederea recuperării sumelor rămase de plată.
K. Procedura de compensare și de restituire a
obligațiilor bugetare
1. Restituirea sumelor reprezentând impozite, taxe,
contribuții și alte venituri bugetare, prevăzute la art. 113
alin. (1) din Ordonanța Guvernului nr. 92/2003, republicată,
cu modificările și completările ulterioare, marilor
contribuabili, inclusiv pentru sediile secundare ale acestora,
se realizează numai după compensarea efectuată cu alte
obligații fiscale datorate, în conformitate cu prevederile
art. 112 ale aceluiași act normativ.

7

2. Sumele de restituit/rambursat marelui contribuabil
persoană juridică vor fi compensate cu obligațiile fiscale
restante înregistrate de către acesta și apoi cu obligațiile
fiscale restante înregistrate de sediile sale secundare,
reprezentând impozit pe veniturile din salarii declarat și
neachitat. În cazul impozitului pe veniturile din salarii
sumele de restituit marelui contribuabil persoană juridică se
vor compensa cu același tip de obligații fiscale restante ale
sediilor secundare, iar eventualele diferențe rămase de
restituit vor fi compensate cu alte obligații fiscale ale
marelui contribuabil persoană juridică.
3. Procesele-verbale de compensare a obligațiilor fiscale
datorate bugetului de stat de către marele contribuabil sau
de către un sediu secundar al acestuia, prin procedura
prevăzută de Ordonanța de urgență a Guvernului
nr. 45/2001 privind producția de apă grea în perioada
2001—2004 la Regia Autonomă pentru Activități Nucleare
și acumularea acesteia de către Administrația Națională a
Rezervelor de Stat, cu modificările și completările
ulterioare, rămase nefinalizate la nivelul organului fiscal
competent până la data de 1 iulie 2006, vor fi predate, ca
parte a dosarului fiscal al contribuabilului, organului fiscal
învestit de la această dată cu competența administrării.
4. Cererile de compensare și/sau de restituire ale
contribuabililor care îndeplinesc condițiile prevăzute de
Ordinul ministrului finanțelor publice nr. 753/2006, cu
modificările și completările ulterioare, nesoluționate la data
efectuării predării-primirii activității de administrare a
acestuia de către organul fiscal teritorial, dar aflate în
termenul legal de soluționare, vor fi predate, ca parte a
dosarului fiscal al contribuabilului, Direcției generale de
administrare a marilor contribuabili, spre soluționare.
5. Cererile de compensare și/sau de restituire ale
contribuabililor care nu mai îndeplinesc condițiile prevăzute
de Ordinul ministrului finanțelor publice nr. 753/2006, cu
modificările și completările ulterioare, nesoluționate la data
efectuării predării-primirii activității de administrare a
acestuia de către Direcția generală de administrare a
marilor contribuabili, dar aflate în termenul legal de
soluționare, vor fi predate, ca parte a dosarului fiscal al
contribuabilului, organului fiscal teritorial competent, spre
soluționare.
6. Cererile de compensare și/sau de restituire,
nesoluționate la data efectuării predării-primirii activității de
administrare a acestora de către Direcția generală de
administrare a marilor contribuabili sau de către organul
fiscal teritorial competent, după caz, și al căror termen
legal de soluționare se împlinește până la data de 1 iulie
2006, vor fi soluționate de organul fiscal căruia i-au fost
acestea adresate.
L. Procedura de executare silită a marilor contribuabili
1. Pentru impozitul pe venit și impozitul pe venitul din
salarii datorat de către marii contribuabili persoane juridice,
organele de executare silită coordonatoare sunt cele ale
Direcției generale de administrare a marilor contribuabili.
2. Organele de executare competente pentru executarea
silită mobiliară și imobiliară pentru creanțele fiscale
prevăzute la pct. 1 sunt direcțiile generale ale finanțelor
publice județene în a căror rază teritorială se află bunurile
urmăribile sau Direcția generală de administrare a marilor
contribuabili dacă bunurile urmăribile se află pe raza
teritorială a municipiului București și a județului Ilfov.
3. Pentru impozitul pe venitul din salarii datorat de către
sediile secundare ale marilor contribuabili, organele de
executare silită coordonatoare sunt cele ale direcțiilor
generale ale finanțelor publice județene în a căror rază
teritorială se află sediile secundare sau, dacă sediile
secundare se află pe raza teritorială a municipiului
București și a județului Ilfov, organele de executare silită

8

MONITORUL OFICIAL AL ROMÂNIEI, PARTEA I, Nr. 597/11.VII.2006

coordonatoare sunt cele ale Direcției generale de
administrare a marilor contribuabili.
4. Pentru recuperarea creanțelor fiscale prevăzute la
pct. 3 din prezentul capitol, în cadrul procedurii de
executare silită mobiliară și imobiliară, organele de
executare silită competente sunt cele ale direcțiilor generale
ale finanțelor publice județene în a căror rază teritorială se
află bunurile urmăribile sau cele ale Direcției generale de
administrare a marilor contribuabili, după caz.
5. În cazul valorificării bunurilor sechestrate, organul de
executare silită coordonator, respectiv directorul executiv al
Direcției generale de administrare a marilor contribuabili
sau, după caz, al direcțiilor generale ale finanțelor publice
județene, numește prin decizie comisia de licitație.
Directorul executiv al Direcției generale de administrare a
marilor contribuabili poate delega competența directorului
executiv al organului de executare competent.
6. Distribuirea sumelor obținute prin valorificarea
bunurilor se face de către organul de executare
coordonator.
M. Reglementarea activității juridice
1. Pentru litigiile aflate pe rolul instanțelor de judecată,
având ca obiect contestațiile formulate împotriva măsurilor
dispuse prin acte de control sau de impunere întocmite de
organele de control abilitate, contestațiile la executarea
silită sau contestațiile împotriva actelor prin care se dispun
și se duc la îndeplinire măsurile asigurătorii, pentru litigiile
ce privesc procedurile de reorganizare judiciară și faliment,
precum și pentru orice alte litigii reprezentarea va fi
asigurată în continuare de birourile/compartimentele/
serviciile juridice din cadrul administrațiilor finanțelor publice
teritoriale sau direcțiilor generale ale finanțelor publice
județene, după caz, pe bază de mandat și sub directa
coordonare a Direcției generale de administrare a marilor
contribuabili.
2. Pentru litigiile viitoare, având ca obiect contestațiile
formulate împotriva măsurilor dispuse prin acte de control
sau de impunere întocmite de Direcția generală de
administrare a marilor contribuabili, pentru marii contribuabili
preluați în condițiile Ordinului ministrului finanțelor publice
nr. 753/2006, cu modificările și completările ulterioare,
precum și în contestațiile la executarea silită sau în
contestațiile împotriva actelor prin care se dispun și se duc
la îndeplinire măsurile asigurătorii, în litigiile ce privesc
procedurile de reorganizare judiciară și faliment, care au ca
parte marii contribuabili preluați în condițiile Ordinului
ministrului finanțelor publice nr. 753/2006, cu modificările și
completările ulterioare, reprezentarea în fața instanțelor de
judecată va fi asigurată de Serviciul juridic din cadrul
Direcției generale de administrare a marilor contribuabili,
direct sau prin birourile/compartimentele/serviciile juridice din
cadrul administrațiilor finanțelor publice teritoriale sau al
direcțiilor generale ale finanțelor publice județene, după
caz, pe bază de mandat.
N. Procedura de monitorizare a marilor contribuabili
1. Activitatea de monitorizare a marilor contribuabili
administrați de Direcția generală de administrare a marilor
contribuabili este realizată de către Direcția de monitorizare
a realizării creanțelor bugetare din cadrul Agenției Naționale
de Administrare Fiscală.
2. Monitorizarea colectării veniturilor bugetare de la marii
contribuabili se realizează pe baza raportării lunare pe care
Direcția generală de administrare a marilor contribuabili o
va transmite Direcției de monitorizare a realizării creanțelor
bugetare.
3. Compartimentele de specialitate organizate la nivelul
direcțiilor generale ale finanțelor publice județene vor
*) Formularele 01-04 sunt reproduse în facsimil.

transmite, până la data de 10 a lunii următoare celei de
raportare, la Direcția generală de administrare a marilor
contribuabili, situația privind obligațiile de plată,
reprezentând impozitul pe venitul din salarii datorat de
sediile secundare, după caz, și contribuțiile sociale datorate
și neachitate până la data de 31 decembrie 2003, precum
și încasările în contul acestora, conform formularelor 01—04*)
anexate, care fac parte integrantă din prezenta procedură.
4. Pe baza informațiilor referitoare la obligațiile de plată
și la încasările în contul acestora din evidența proprie,
precum și a informațiilor transmise conform pct. 3, Direcția
generală de administrare a marilor contribuabili
consolidează, în vederea raportării, obligațiile și plățile
marilor contribuabili persoane juridice, iar până la data de
15 a lunii următoare celei de raportare va transmite
Direcției de monitorizare a realizării creanțelor bugetare
situația privind obligațiile bugetare de plată și încasările în
contul acestora, conform formularelor 01—04.
5. Situația privind obligațiile bugetare de plată se
întocmește pe fiecare mare contribuabil și, separat, pe
fiecare buget, respectiv bugetul de stat, bugetul asigurărilor
sociale de stat, bugetul Fondului național unic de asigurări
sociale de sănătate și bugetul asigurărilor pentru șomaj.
6. Informațiile necesare a fi completate în situația
privind obligațiile bugetare de plată rezultă din evidența
analitică pe plătitori și constituie baza documentară de
analiză și informare atât pentru Agenția Națională de
Administrare Fiscală, cât și pentru Ministerul Finanțelor
Publice.
7. Informațiile cuprinse în formularele 01—04, transmise
de către Direcția generală de administrare a marilor
contribuabili, se vor prelua și se vor transmite în format
electronic și pe suport hârtie, pe baza datelor din Sistemul
de administrare a creanțelor fiscale.
8. Direcția de monitorizare a realizării creanțelor
bugetare va fi înștiințată în termen de 30 de zile despre
orice modificare intervenită în datele de înregistrare fiscală
a marilor contribuabili și a sucursalelor/punctelor de lucru
ale acestora și despre preluarea în administrare a unor noi
mari contribuabili conform prevederilor Ordinului ministrului
finanțelor publice nr. 753/2006, cu modificările și
completările ulterioare.
CAPITOLUL II
Măsuri tranzitorii
A. Soluționarea deconturilor cu sume negative de TVA
cu opțiune de rambursare
1. Solicitările de rambursare depuse de contribuabilii
prevăzuți la art. 2 alin. (3) din Ordinul ministrului finanțelor
publice nr. 753/2006, cu modificările și completările
ulterioare, până la data de 25 iunie 2006, deci inclusiv
cele aferente lunii mai 2006, și nesoluționate până la data
preluării de către noul organ de administrare se vor
soluționa după cum urmează:
a) de către organul fiscal competent la data depunerii
decontului:
— deconturile care se încadrează în categoria de risc
mic, care se soluționează pe bază de SIN;
— deconturile care se încadrează în categoria de risc
mediu sau mare, pentru care a fost început controlul fiscal
anticipat.
Decizia de rambursare emisă de organul fiscal
competent la data depunerii decontului se transmite, în
vederea compensării și/sau rambursării, Direcției generale
de administrare a marilor contribuabili;

MONITORUL OFICIAL AL ROMÂNIEI, PARTEA I, Nr. 597/11.VII.2006
b) de către Direcția generală de administrare a marilor
contribuabili — deconturile care se încadrează în categoria
de risc mediu sau mare, pentru care nu a fost început
controlul fiscal anticipat.
Organul fiscal de la fostul domiciliu fiscal va transmite
Direcției de administrare a marilor contribuabili atât
decontul cu sume negative de TVA cu opțiune de
rambursare, cât și Fișa de calcul a SIN și Fișa de analiză
de risc, după caz.
2. Solicitările de rambursare depuse de contribuabilii
prevăzuți la art. 2 alin. (4) din Ordinul ministrului finanțelor
publice nr. 753/2006, cu modificările și completările
ulterioare, până la data de 25 iunie 2006, deci inclusiv
cele aferente lunii mai 2006, și nesoluționate până la data
preluării de către noul organ de administrare se vor
soluționa potrivit procedurii aplicabile la data depunerii
solicitării, de către Direcția generală de administrare a
marilor contribuabili.
Decizia de rambursare emisă de Direcția generală de
administrare a marilor contribuabili se transmite, în vederea
compensării și/sau rambursării, noului organ fiscal
competent pentru administrare.
B. Plata obligațiilor fiscale ale marilor contribuabili
1. Până la data de 1 iulie 2006, plățile efectuate de
contribuabilii prevăzuți în anexa nr. 3 din Ordinul ministrului
finanțelor publice nr. 753/2006, cu modificările și
completările ulterioare, se realizează la Direcția de
Trezorerie și Contabilitate Publică a Municipiului București.
2. Începând cu această dată, plățile efectuate de acești
contribuabili se realizează la unitățile de trezorerie și
contabilitate publică a municipiilor reședință de județ,
respectiv a municipiului București, unde vor fi preluați spre
administrare.
3. Până la data de 1 iulie 2006, plățile efectuate de
marii contribuabili prevăzuți în tabelul 2.b) din anexa nr. 2
la Ordinul ministrului finanțelor publice nr. 753/2006, cu
modificările și completările ulterioare, se realizează la
unitățile de trezorerie și contabilitate publică la care sunt
arondați.
4. Începând cu această dată, plățile efectuate de acești
contribuabili se realizează la Direcția de Trezorerie și
Contabilitate Publică a Municipiului București.
C. Gestiunea înlesnirilor la plată
1. Până la data de 1 iulie 2006, urmărirea modului de
respectare a înlesnirilor la plată acordate în baza actelor
normative în materie marilor contribuabili prevăzuți în
tabelul 2.b) se realizează de către organele fiscale
competente unde aceștia își au sediul social, respectiv pe
a căror rază teritorială își desfășoară activitatea sediile
secundare ale acestora.
2. Până la aceeași dată, urmărirea modului de
respectare a înlesnirilor la plată acordate în baza actelor
normative în materie contribuabililor prevăzuți în anexa
nr. 3 la Ordinul ministrului finanțelor publice nr. 753/2006
se realizează de către Direcția generală de administrare a
marilor contribuabili, respectiv de către direcțiile generale
ale finanțelor publice județene pe a căror rază teritorială își
desfășoară activitatea sediile secundare ale acestora.
3. Actul administrativ emis de către organele fiscale
competente în administrarea contribuabililor prevăzuți în
tabelul 2.b) din anexa nr. 2 și în anexa nr. 3 la Ordinul
ministrului finanțelor publice nr. 753/2006, prin care se
comunică pierderea înlesnirii la plată, fie de către marele
contribuabil, fie de către un sediu secundar al acestuia, se
transmite și organelor fiscale care vor administra acești
contribuabili, în vederea recuperării sumelor rămase de
plată.
4. Pentru contribuabilii prevăzuți în anexa nr. 3 la
Ordinul ministrului finanțelor publice nr. 753/2006, cu

9

modificările și completările ulterioare, inclusiv pentru sediile
secundare ale acestora, și care beneficiază de înlesniri la
plată în derulare, urmărirea modului de respectare a
înlesnirilor la plată acordate în baza actelor normative în
materie se realizează de către organele fiscale teritoriale
unde aceștia își au sediul social, respectiv pe a căror rază
teritorială își desfășoară activitatea sediile secundare ale
acestora.
5. Pentru contribuabilii beneficiari de înlesniri la plată
prevăzuți în tabelul 2.b) din anexa nr. 2 și în anexa nr. 3
la Ordinul ministrului finanțelor publice nr. 753/2006,
organul fiscal competent va lua de îndată măsuri pentru
transferul garanțiilor constituite conform legii, astfel încât
acestea să se afle la dispoziția organelor fiscale care vor
administra acești contribuabili, până la următorul termen de
plată din înlesnire.
D. Procedura de executare silită
1. În cazul popririlor înființate asupra veniturilor datorate
de terți ori asupra disponibilităților din conturile bancare,
aflate în derulare până la termenele prevăzute în Ordinul
ministrului finanțelor publice nr. 753/2006, cu modificările și
completările ulterioare, direcțiile generale ale finanțelor
publice județene sau Direcția generală de administrare a
marilor contribuabili, după caz, vor comunica de îndată
terților și băncilor unde sunt înființate popriri contul de
trezorerie în care se vor vira sumele reținute, aferente
veniturilor bugetare.
2. Sumele obținute din valorificarea bunurilor
sechestrate, până la data de 1 iulie 2006, se vor vira în
contul Direcției de Trezorerie și Contabilitate Publică al
Municipiului București ori al unităților de trezorerie și
contabilitate publică ale municipiilor reședință de județ,
după caz, organul de executare silită al Direcției generale
de administrare a marilor contribuabili ori al direcțiilor
generale ale finanțelor publice județene, după caz,
procedând la eliberarea sau la distribuirea sumelor după
împlinirea termenului prevăzut de lege.
3. Creditorii debitorului executat silit vor depune titlurile
lor, în vederea participării la distribuire, la organul de
executare silită competent să distribuie sumele obținute prin
valorificarea bunurilor.
4. Direcțiile generale ale finanțelor publice județene,
respectiv Direcția generală de administrare a marilor
contribuabili, vor comunica de îndată Registrului de carte
funciară sau Arhivei electronice de garanții reale mobiliare,
după caz, noul organ fiscal competent în administrarea
debitorilor care înregistrează creanțe fiscale restante și
pentru care s-au făcut înscrierile conform legii în aceste
registre.
E. Monitorizarea marilor contribuabili
1. Până la data de 1 iulie 2006, raportarea lunară cu
privire la situația obligațiilor de plată și a încasărilor în
contul fiecărui buget, respectiv bugetul de stat, bugetul
asigurărilor sociale de stat, bugetul Fondului național unic
de asigurări sociale de sănătate și bugetul asigurărilor
pentru șomaj, se va realiza de organul fiscal competent.
2. Obligațiile bugetare, altele decât impozitul pe venit
datorat de marii contribuabili pentru activitatea proprie,
contribuțiile sociale datorate și neachitate până la
31 decembrie 2003 și impozitul pe venitul din salarii
datorat de sediile secundare aferente contribuabililor mari
prevăzuți în tabelul nr. 2.b) din anexa nr. 2 la Ordinul
ministrului finanțelor publice nr. 753/2006, cu modificările și
completările ulterioare, se transferă spre administrare
Direcției generale de administrare a marilor contribuabili la
data de 1 iulie 2006.

10

MONITORUL OFICIAL AL ROMÂNIEI, PARTEA I, Nr. 597/11.VII.2006

MONITORUL OFICIAL AL ROMÂNIEI, PARTEA I, Nr. 597/11.VII.2006

11

12

MONITORUL OFICIAL AL ROMÂNIEI, PARTEA I, Nr. 597/11.VII.2006

MONITORUL OFICIAL AL ROMÂNIEI, PARTEA I, Nr. 597/11.VII.2006

13

14

MONITORUL OFICIAL AL ROMÂNIEI, PARTEA I, Nr. 597/11.VII.2006
Formular 03

MONITORUL OFICIAL AL ROMÂNIEI, PARTEA I, Nr. 597/11.VII.2006

15
Formular 04

16

MONITORUL OFICIAL AL ROMÂNIEI, PARTEA I, Nr. 597/11.VII.2006

RECTIFICĂRI
În cuprinsul anexei la Hotărârea Guvernului nr. 1.290/2005 privind
redobândirea cetățeniei române de către unele persoane, publicată în Monitorul
Oficial al României, Partea I, nr. 973 din 2 noiembrie 2005, se fac următoarele
rectificări (care aparțin atât inițiatorului, cât și Redacției îMonitorul Oficial“, Partea I):
— la nr. 39, în loc de: î...în localitatea Cojba, ...“ se va citi: î...în localitatea
Cajba, ...“;
— la nr. 54, în loc de: îDemeneț Alexandru, fiul lui Constantin (fiul lui Pavel n. la
15.06.1906 în localitatea Cahul și Maria) și Tecla, ...“ se va citi: îDemeneț Alexandru,
fiul lui Constantin (fiul lui Pavel n. la 15.06.1906 în localitatea Cahul și Maria) și Fecla, ...“;
— la nr. 55, în loc de: îDemeneț Constantin, fiul lui Constantin și Tecla, ...“ se
va citi: îDemeneț Constantin, fiul lui Constantin și Fecla ...“.
N O T Ă:
Prezenta rectificare anulează rectificarea publicată în Monitorul Oficial al
României, Partea I, nr. 571 din 3 iulie 2006, la poz. 2.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 597/11.VII.2006 conține 16 pagini.

Prețul: 1,15 lei

&JUYDGY|117730]
ISSN 1453—4495

