PARTEA

Anul 174 (XVIII) — Nr. 363

I

LEGI, DECRETE, HOTĂRÂRI ȘI ALTE ACTE

Miercuri, 26 aprilie 2006

SUMAR

Nr.

Pagina

1–3

HOTĂRÂRI ALE GUVERNULUI ROMÂNIEI
— Hotărâre pentru aplicarea unor prevederi ale
Legii nr. 340/2004 privind prefectul și instituția
prefectului...................................................................

3–9

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 292 din 28 martie 2006 referitoare la excepția
de neconstituționalitate a dispozițiilor art. 133
alin. (8) din Ordonanța Guvernului nr. 92/2003
privind Codul de procedură fiscală..........................
460.

Nr.

376.

CURȚII

— Ordin al ministrului sănătății pentru aprobarea
Normelor metodologice privind prelevarea probelor
biologice în vederea stabilirii intoxicației etilice și a
stării de influență a produselor ori substanțelor
stupefiante sau a medicamentelor cu efecte
similare acestora asupra comportamentului
conducătorilor de autovehicule și tramvaie .............

10–15

CONSTITUȚIONALE

CURTEA CONSTITUȚIONALĂ

D E C I Z I A Nr. 292
din 28 martie 2006

referitoare la excepția de neconstituționalitate a dispozițiilor art. 133 alin. (8)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 133 alin. (8) din Ordonanța
Guvernului nr. 92/2003 privind Codul de procedură fiscală,

excepție ridicată de Societatea Comercială îInedit“ —
S.R.L. din Ștefănești în Dosarul nr. 4.050/cv/2005 al
Tribunalului Argeș — Secția civilă.
La apelul nominal răspunde Societatea Comercială
îProdivers“ — S.A. din Pitești, prin avocat, lipsă fiind
cealaltă parte, față de care procedura de citare a fost legal
îndeplinită.
Reprezentantul Societății Comerciale îProdivers“ — S.A.
din Pitești solicită respingerea excepției de neconstituționalitate, întrucât textul legal criticat asigură protejarea
intereselor generale ale statului în raport cu interesele
particulare ale persoanelor fizice sau juridice.
Reprezentantul Ministerului Public pune concluzii de
respingere a excepției de neconstituționalitate, arătând că
textul criticat consacră o procedură de executare silită

2

MONITORUL OFICIAL AL ROMÂNIEI, PARTEA I, Nr. 363/26.IV.2006

specială, care are în vedere realizarea cu prioritate a
creanțelor fiscale.
C U R T E A,

având în vedere actele și lucrările dosarului, constată
următoarele:
Prin Încheierea din 21 noiembrie 2005, pronunțată în
Dosarul nr. 4.050/cv/2005, Tribunalul Argeș — Secția civilă
a sesizat Curtea Constituțională cu excepția de
neconstituționalitate a dispozițiilor art. 133 alin. (8) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea
Comercială îInedit“ — S.R.L. din Ștefănești într-o cauză
având ca obiect soluționarea recursului formulat de autorul
excepției împotriva unei sentințe prin care a fost admisă,
în baza art. 133 alin. (8) din Ordonanța Guvernului
nr. 92/2003, o contestație la executare formulată împotriva
formelor de executare silită imobiliară întocmite de un
executor judecătoresc.
În motivarea excepției, autorul acesteia susține că
prevederile art. 132 alin. (8) din Ordonanța Guvernului
nr. 92/2003 contravin dispozițiilor constituționale ale art. 16
privind egalitatea în fața legii și ale art. 44 alin. (1) privind
modul de ocrotire a dreptului de proprietate.
Tribunalul Argeș — Secția civilă consideră că excepția
de neconstituționalitate este neîntemeiată. În argumentarea
acestei opinii, se apreciază că prin dispozițiile legale
criticate legiuitorul nu a urmărit crearea unui regim
discriminatoriu, ci protejarea creanțelor pe care statul le are
împotriva persoanelor fizice și juridice, urmărind
recuperarea cu prioritate a acestora. Se mai arată că nu
sunt încălcate prevederile art. 16 alin. (1) din Constituție,
întrucât apărarea intereselor generale ale statului și
realizarea cu prioritate a creanțelor fiscale justifică un
tratament diferențiat, iar norma legală criticată se aplică
tuturor persoanelor fizice și juridice aflate în ipoteza
acesteia, fără nici o discriminare pe considerente arbitrare.
Astfel, în opinia instanței, statul asigură protejarea
intereselor naționale în activitatea economică, potrivit
art. 135 alin. (2) din Constituție.
Instanța consideră că prevederile art. 132 alin. (8) din
Ordonanța Guvernului nr. 92/2003 nu aduc atingere
dreptului creditorului de a-și recupera creanțele pe care le
are împotriva debitorilor care au și creanțe fiscale și nu
are ca efect lipsirea acestora de proprietate, îsuma
realizată în cursul procedurii de executare silită urmând a fi
distribuită în ordinea prevăzută de art. 166 din Codul de
procedură fiscală“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată. În argumentarea
acestui punct de vedere, Avocatul Poporului consideră că
dispozițiile legale criticate, instituind reguli privind organele
de executare silită pentru realizarea creanțelor fiscale, nu
încalcă sub nici un aspect principiul egalității în drepturi a
cetățenilor.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,

notele scrise depuse, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile art. 132 alin. (8) din
Ordonanța Guvernului nr. 92/2003 privind Codul de
procedură fiscală, republicată în Monitorul Oficial al
României, Partea I, nr. 560 din 24 iunie 2004. Ulterior,
după o nouă republicare a Ordonanței Guvernului
nr. 92/2003 privind Codul de procedură fiscală în Monitorul
Oficial al României, Partea I, nr. 863 din 26 septembrie
2005, soluția legislativă cuprinsă în art. 132 alin. (8) a fost
reluată în art. 133 alin. (8), care are următorul cuprins:
— Art. 133 alin. (8): îÎn cazul în care asupra acelorași
venituri ori bunuri ale debitorului a fost pornită executarea, atât
pentru realizarea titlurilor executorii privind creanțe fiscale, cât
și pentru titluri ce se execută în condițiile prevăzute de alte
dispoziții legale, executarea silită se va face, potrivit
dispozițiilor prezentului cod, de către organele de executare
prevăzute de acesta.“
Textele constituționale invocate în susținerea excepției
sunt cele ale art. 16 privind egalitatea în drepturi și ale
art. 44 alin. (1) privind dreptul de proprietate privată.
În esență, autorul excepției apreciază că prevederile
legale criticate instituie un tratament juridic discriminatoriu
între creanțele statului și cele ale persoanelor fizice și
juridice în ceea ce privește procedura de executare silită a
acestora, încălcându-se astfel prevederile constituționale ale
art. 16 și ale art. 44 alin. (1).
Curtea constată că, potrivit jurisprudenței sale, în acord
cu cea a Curții Europene a Drepturilor Omului, principiul
egalității în fața legii nu exclude, ci, dimpotrivă, presupune
soluții diferite pentru situații diferite. Astfel, Curtea reține că,
în cauză, legiuitorul a instituit o procedură specială unică,
derogatorie de la dreptul comun, în ceea ce privește
executarea silită a unor creanțe aflate în curs de
executare, în funcție de calitatea acestora, și anume atunci
când asupra acelorași venituri ori bunuri ale debitorului a
fost pornită executarea, atât pentru realizarea titlurilor
executorii privind creanțe fiscale, cât și pentru titluri ce se
execută în condițiile codului de procedură fiscală. Această
procedură a fost instituită pentru a se asigura în mod
eficient protejarea creanțelor statului, recuperarea cu
prioritate a acestor creanțe și apărarea intereselor naționale
în activitatea economică. În consecință, Curtea constată că
reglementarea unei astfel de proceduri speciale față de
debitorii aflați în ipoteza textului legal criticat se justifică în
mod obiectiv și rațional.
De asemenea, Curtea reține că, în raport cu textul
constituțional al art. 16, reglementarea legală supusă
controlului de constituționalitate se aplică tuturor celor aflați
în situația prevăzută de ipoteza normei legale, fără excepții
sau discriminări.
În ceea ce privește invocarea încălcării prevederilor
art. 44 alin. (1) din Constituție, Curtea reține că acestea
nu au incidență în cauză, întrucât dispozițiile legale nu
limitează existența sau executarea dreptului de creanță al
creditorului, ci stabilesc doar organul de executare
competent al creanțelor aflate în ipoteza normei legale
criticate, precum și procedura după care urmează a fi
satisfăcute.

MONITORUL OFICIAL AL ROMÂNIEI, PARTEA I, Nr. 363/26.IV.2006

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 133 alin. (8) din Ordonanța Guvernului nr. 92/2003
privind Codul de procedură fiscală, excepție ridicată de Societatea Comercială îInedit“ — S.R.L. din Ștefănești în Dosarul
nr. 4.050/cv/2005 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 28 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aplicarea unor prevederi ale Legii nr. 340/2004 privind prefectul și instituția prefectului
art.

251

În temeiul art. 108 din Constituția României, republicată, al art. 1 alin. (5), art. 11 alin. (4), art. 8 alin. (2) și ale
alin. (4) din Legea nr. 340/2004 privind prefectul și instituția prefectului, cu modificările și completările ulterioare,
Guvernul României adoptă prezenta hotărâre.
CAPITOLUL I
Dispoziții generale

Art. 1. — (1) În calitate de reprezentant al Guvernului
pe plan local, prefectul asigură legătura operativă dintre
fiecare ministru, respectiv conducător al organului
administrației publice centrale din subordinea Guvernului și
conducătorul serviciului public deconcentrat din subordinea
acestuia.
(2) Miniștrii și conducătorii celorlalte organe ale
administrației publice centrale din subordinea Guvernului pot
delega prefectului unele atribuții de conducere și control,
precum:
a) verificarea modului de utilizare a fondurilor publice
alocate serviciilor publice deconcentrate;
b) verificarea modului de realizare a obiectivelor
cuprinse în strategiile sectoriale;
c) analizarea modului de realizare a acțiunilor cu
caracter interministerial care au ca scop creșterea calității
serviciilor publice;
d) organizarea unor achiziții publice prin programe
comune mai multor servicii publice deconcentrate din județ,
respectiv din municipiul București;
e) reprezentarea în fața instanțelor judecătorești, în
cazul în care serviciile publice deconcentrate din subordine
nu pot fi mandatate;
f) alte atribuții stabilite prin ordin al conducătorului
instituției ierarhic superioare serviciului public deconcentrat.
(3) La solicitarea Secretariatului General al Guvernului
sau a Cancelariei Primului-Ministru, după caz, prefectul
asigură, prin consilierii juridici ai instituției prefectului,
reprezentarea Guvernului sau a primului-ministru în fața
instanțelor judecătorești.

Art. 2. — (1) Subprefecții îndeplinesc, în numele
prefectului, atribuții în domeniul conducerii serviciilor publice
deconcentrate, al conducerii operative a instituției
prefectului, precum și alte atribuții prevăzute de lege ori
sarcini date de Ministerul Administrației și Internelor sau de
către prefect.
(2) Subprefecții au următoarele atribuții principale:
1. cu privire la exercitarea, în numele prefectului, a
conducerii serviciilor publice:
a) analizarea activității desfășurate de serviciile publice
deconcentrate, de serviciile publice comunitare pentru
eliberarea și evidența pașapoartelor simple și de serviciile
publice comunitare regim permise de conducere și
înmatriculare a vehiculelor și elaborarea de propuneri
pentru îmbunătățirea activității acestora, pe care le
înaintează prefectului;
b) examinarea, împreună cu conducătorii serviciilor
publice deconcentrate și cu autoritățile administrației publice
locale, a stadiului de execuție a unor lucrări și acțiuni care
se derulează în comun;
c) consultarea conducătorilor serviciilor publice
deconcentrate cu privire la ordinele prefectului prin care se
stabilesc măsuri cu caracter tehnic sau de specialitate,
potrivit legii;
d) asigurarea transmiterii ordinelor prefectului având ca
obiect stabilirea de măsuri cu caracter tehnic sau de
specialitate către conducătorul instituției ierarhic superioare
serviciului public deconcentrat, prin grija personalului din
cadrul instituției prefectului;
e) asigurarea examinării proiectelor bugetelor, precum și
a situațiilor financiare privind execuția bugetară întocmite de
serviciile publice deconcentrate, conform procedurii stabilite,
după caz, prin ordin al ministrului ori al conducătorului
organului administrației publice centrale organizat la nivelul

4

MONITORUL OFICIAL AL ROMÂNIEI, PARTEA I, Nr. 363/26.IV.2006

unităților administrativ-teritoriale, în vederea emiterii avizului
prefectului;
f) întocmirea proiectului regulamentului de funcționare a
colegiului prefectural, cu respectarea prevederilor
regulamentului-cadru;
g) dispunerea măsurilor în vederea organizării ședințelor
colegiului prefectural, stabilirea, după consultarea
conducătorilor serviciilor publice deconcentrate, a ordinii de
zi și a listei invitațiilor, pe care le înaintează prefectului;
h) urmărirea modului de îndeplinire a hotărârilor luate în
cadrul colegiului prefectural, prin grija secretariatului
colegiului prefectural, și formularea de propuneri în cazul
nerespectării acestora, pe care le înaintează prefectului;
i) gestionarea și urmărirea măsurilor dispuse de către
prefect în calitate de președinte al comitetului județean
pentru situații de urgență, precum și a hotărârilor luate în
cadrul comitetului județean pentru situații de urgență;
2. cu privire la conducerea operativă a instituției
prefectului:
a) asigurarea conducerii operative a instituției prefectului,
cu excepția cancelariei prefectului;
b) elaborarea proiectului regulamentului de organizare și
funcționare a instituției prefectului, pe care îl supune spre
aprobare prefectului;
c) asigurarea elaborării proiectului ordinului prefectului
privind înființarea și organizarea oficiilor prefecturale și
transmiterea acestuia către Ministerul Administrației și
Internelor;
d) asigurarea transmiterii către persoanele interesate a
ordinelor prefectului cu caracter individual;
e) primirea, distribuirea corespondenței și urmărirea
rezolvării acesteia în termenul legal;
f) elaborarea de studii și rapoarte cu privire la aplicarea
actelor normative în vigoare, pe care le prezintă prefectului;
g) asigurarea transmiterii ordinelor prefectului cu
caracter normativ către Ministerul Administrației și
Internelor, precum și publicarea în monitorul oficial al
județului ori al municipiului București, după caz;
h) îndrumarea metodologică a secretarilor unităților
administrativ-teritoriale și ai subdiviziunilor administrativteritoriale ale municipiilor, cu excepția secretarului general
al județului, respectiv al municipiului București;
i) gestionarea și urmărirea îndeplinirii măsurilor dispuse
de către prefect cu privire la realizarea sarcinilor rezultate
din actele normative în vigoare;
j) stabilirea și urmărirea modului de realizare a fluxului
de informare-documentare în domeniile de activitate
specifice instituției prefectului;
k) înaintarea către prefect de propuneri cu privire la
organizarea și desfășurarea circuitului legal al lucrărilor,
informarea documentară, primirea și soluționarea petițiilor,
precum și la arhivarea documentelor;
l) acordarea de consultanță autorităților administrației
publice locale privind proiectele acordurilor de colaborare,
cooperare, asociere, înfrățire și aderare, inițiate de acestea;
m) verificarea documentației și aplicarea apostilei pe
actele oficiale administrative întocmite pe teritoriul
României, care urmează să producă efecte juridice pe
teritoriul unui stat semnatar al Convenției cu privire la
suprimarea cerinței supralegalizării actelor oficiale străine,
adoptată la Haga la 5 octombrie 1961, la care România a
aderat prin Ordonanța Guvernului nr. 66/1999, aprobată
prin Legea nr. 52/2000, cu modificările ulterioare;
n) aprobarea eliberării de extrase sau copii de pe acte
din arhiva instituției prefectului, cu excepția celor care
conțin informații clasificate ca secrete de stat sau de
serviciu;
o) asigurarea secretariatului comisiei județene pentru
stabilirea dreptului de proprietate privată asupra terenurilor,
în calitate de secretar al comisiei județene;

p) exercitarea atribuțiilor rezultate ca urmare a aplicării
actelor normative cu caracter reparatoriu și convocarea în
ședințe lunare a comisiilor care au ca obiect punerea în
aplicare a acestor legi.
(3) Ordinele prefectului sunt contrasemnate de către
subprefectul care are sarcina de a le pune în aplicare.
Art. 3. — (1) Atribuțiile prevăzute la art. 2 care revin
fiecărui subprefect se stabilesc prin ordin al prefectului.
(2) În lipsa prefectului, atribuțiile acestuia se asigură de
către subprefectul desemnat prin ordin al prefectului.
CAPITOLUL II
Instituția prefectului
Art. 4. — (1) Structura-cadru de organizare a instituției
prefectului este prevăzută în anexa nr. 1.
(2) Structurile de specialitate prevăzute în anexa nr. 1
se pot organiza, în condițiile legii, prin ordin al prefectului,
la nivel de direcții, servicii și birouri, după caz, în funcție
de specificul fiecărei activități.
Art. 5. — (1) Personalul din cadrul instituției prefectului
este format din funcționari publici, funcționari publici cu
statut special și personal contractual.
(2) Numirea, respectiv încadrarea, precum și
modificarea, suspendarea și încetarea raporturilor de
serviciu, respectiv a raporturilor de muncă ale personalului
din cadrul instituției prefectului se efectuează prin ordin al
prefectului, în condițiile legii.
(3) Numirea, modificarea, suspendarea și încetarea
raporturilor de serviciu ale subprefecților se efectuează în
condițiile legii.
(4) Numărul maxim de posturi și structura posturilor
aferente instituției prefectului se stabilesc anual prin ordin
al ministrului administrației și internelor, cu încadrarea în
numărul maxim de posturi și în structura posturilor
aprobate Ministerului Administrației și Internelor.
SECȚIUNEA 1
Atribuțiile structurilor de specialitate ale instituției prefectului

Art. 6. — (1) Structurile de specialitate ale instituției
prefectului îndeplinesc următoarele atribuții principale:
1. cu privire la aplicarea și respectarea Constituției, a
legilor și a celorlalte acte normative:
a) elaborează studii și rapoarte cu privire la aplicarea
actelor normative în vigoare, precum și propuneri privind
îmbunătățirea stării de legalitate, pe care le înaintează
prefectului;
b) participă alături de reprezentanți ai serviciilor publice
deconcentrate la acțiuni de verificare, potrivit competențelor,
a modului de aplicare și respectare a actelor normative la
nivelul județului, respectiv al municipiului București, în
cadrul unor comisii mixte constituite prin ordin al
prefectului;
c) prezintă prefectului propuneri privind prioritățile de
dezvoltare a județului, respectiv a muncipiului București, în
concordanță cu prevederile planului de dezvoltare regională
și cu consultarea autorităților administrației publice locale și
a conducătorilor serviciilor publice deconcentrate;
d) întocmesc anual planul de acțiuni pentru realizarea în
județ, respectiv în municipiul București, a obiectivelor
cuprinse în Programul de guvernare;
e) elaborează și prezintă prefectului informări periodice
cu privire la situația și evoluția stării generale economice,
sociale, culturale, precum și cu privire la stadiul realizării
obiectivelor cuprinse în Programul de guvernare, în județ,
respectiv în municipiul București;
f) realizează documentarea necesară și elaborează pe
baza acesteia raportul anual privind starea economicosocială a județului, respectiv a municipiului București, care

MONITORUL OFICIAL AL ROMÂNIEI, PARTEA I, Nr. 363/26.IV.2006
se înaintează, potrivit legii, Guvernului, prin Ministerul
Administrației și Internelor;
g) monitorizează modul de aplicare în județ, respectiv în
municipiul București, a programelor și strategiilor
guvernamentale sau ministeriale cu privire la restructurarea
sectorială și la alte activități;
2. cu privire la verificarea legalității actelor administrative
adoptate sau emise de autoritățile administrației publice
locale și contenciosul administrativ:
a) țin evidența actelor administrative adoptate sau emise
de autoritățile administrației publice locale și transmise
prefectului în vederea verificării legalității, asigură păstrarea
acestora, precum și evidența acțiunilor și dosarelor aflate
pe rolul instanțelor judecătorești;
b) examinează sub aspectul legalității, în termenele
prevăzute de lege, actele administrative adoptate sau
emise de autoritățile administrației publice locale;
c) verifică legalitatea contractelor încheiate de autoritățile
administrației publice locale, asimilate potrivit legii actelor
administrative, ca urmare a sesizării prefectului de către
persoanele care se consideră vătămate într-un drept sau
interes legitim;
d) propun prefectului sesizarea, după caz, a autorităților
emitente, în vederea reanalizării actului considerat nelegal,
sau a instanței de contencios administrativ, cu motivarea
corespunzătoare;
e) întocmesc documentația, formulează acțiunea pentru
sesizarea instanțelor judecătorești și susțin în fața acestora
acțiunea formulată, precum și căile de atac, atunci când
este cazul;
f) elaborează rapoarte și prezintă informări prefectului cu
privire la actele verificate;
g) avizează ordinele prefectului din punctul de vedere al
legalității;
h) întocmesc documentația și reprezintă prefectul și
instituția prefectului în fața instanțelor judecătorești de orice
grad, precum și a altor autorități sau instituții publice;
i) acționează în vederea îndeplinirii, în condițiile legii, a
atribuțiilor ce revin prefectului în domeniul organizării și
desfășurării alegerilor locale, parlamentare și prezidențiale,
precum și a referendumului național ori local;
j) efectuează, în condițiile legii, verificările și întocmesc
documentația necesară cu privire la dizolvarea de drept a
unor consilii locale sau județene, respectiv a Consiliului
General al Municipiului București, la suspendarea de drept
a unor mandate de consilier sau de primar ori la încetarea
de drept a unor mandate de primar, respectiv la încetarea
înainte de termen a mandatului președintelui consiliului
județean sau al președintelui Consiliului General al
Municipiului București, după caz;
k) efectuează, în condițiile legii, verificări cu privire la
măsurile întreprinse de primar sau de președintele
consiliului județean, respectiv de președintele Consiliului
General al Municipiului București, în calitatea lor de
reprezentanți ai statului în unitatea administrativ-teritorială,
inclusiv la sediul autorităților administrației publice locale, și
propun prefectului, dacă este cazul, sesizarea organelor
competente;
l) desfășoară acțiuni de îndrumare privind modul de
exercitare de către primari a atribuțiilor delegate și
executate de către aceștia în numele statului;
3. cu privire la realizarea politicilor naționale, a celor de
integrare europeană și a planului de măsuri pentru
integrare europeană și intensificare a relațiilor externe:
a) întocmesc anual planul de acțiuni pentru realizarea în
județ, respectiv în municipiul București, a politicilor
naționale, a politicilor de integrare europeană și
intensificare a relațiilor externe, cu consultarea consiliului
județean, respectiv a Consiliului General al Municipiului

5

București, și a conducătorilor serviciilor publice
deconcentrate;
b) elaborează, în colaborare cu reprezentanți ai
consiliului județean, respectiv ai Consiliului General al
Municipiului București, ai serviciilor publice deconcentrate,
ai autorităților administrației publice locale, precum și ai
societății civile, planul de măsuri județean, respectiv al
municipiului București, în conformitate cu documentele
programatice referitoare la integrarea europeană;
c) acționează, cu sprijinul serviciilor publice
deconcentrate și al structurilor de integrare europeană,
pentru cunoașterea documentelor privind integrarea
europeană adoptate la nivel central;
d) acționează pentru atragerea societății civile la
activitățile care au legătură cu procesul de integrare
europeană și participă la programele societății civile în
domeniul integrării europene;
e) desfășoară activități menite să conducă la
cunoașterea de către autoritățile administrației publice
locale și de către cetățeni a programelor cu finanțare
externă inițiate și susținute de Uniunea Europeană și de
alte organisme internaționale;
f) întocmesc, gestionează prin evidență centralizată și
monitorizează activitatea de relații și de colaborări
internaționale a instituției prefectului;
g) elaborează evidența centralizată a rapoartelor de
activitate întocmite obligatoriu pentru orice activitate de
relații internaționale;
4. cu privire la buna organizare și desfășurare a
activității pentru situații de urgență, precum și la pregătirea
și ducerea la îndeplinire a măsurilor de apărare care nu
au caracter militar:
a) urmăresc îndeplinirea măsurilor dispuse de către
prefect, în calitate de președinte al comitetului județean,
respectiv al municipiului București, pentru situații de
urgență;
b) prezintă prefectului propuneri privind modul de
utilizare, în situații de criză, a fondurilor special alocate de
la bugetul de stat;
c) propun prefectului, în situațiile prevăzute de lege,
convocarea consiliilor locale, a consiliului județean,
respectiv a Consiliului General al Municipiului București,
după caz;
d) întocmesc rapoarte și informări privind evoluția și
desfășurarea evenimentelor în caz de dezastru, precum și
măsurile întreprinse de autoritățile administrației publice
locale în acest domeniu, pe care le înaintează prefectului;
e) asigură informarea prefectului cu privire la iminența
producerii unor fenomene naturale periculoase;
f) asigură informarea prefectului, în perioada producerii
fenomenelor naturale periculoase, cu privire la evaluarea
preliminară a efectelor și a pagubelor produse;
g) prezintă prefectului propuneri pentru acordarea unor
ajutoare umanitare în scopul protecției populației afectate
de calamități naturale, epidemii, epizootii, incendii sau alte
fenomene periculoase;
h) verifică modul de distribuire a ajutoarelor umanitare
și a sumelor alocate din Fondul de intervenție la dispoziția
Guvernului;
5. cu privire la activitatea de eliberare și de evidență a
pașapoartelor simple:
a) soluționează cererile pentru eliberarea pașapoartelor
simple, în conformitate cu prevederile legii;
b) colaborează cu serviciile publice comunitare locale de
evidență a persoanelor pentru asigurarea eliberării
pașapoartelor simple, în sistem de ghișeu unic;
c) administrează și gestionează registrul județean,
respectiv al municipiului București, de evidență a
pașapoartelor simple și valorifică datele cuprinse în acesta;

6

MONITORUL OFICIAL AL ROMÂNIEI, PARTEA I, Nr. 363/26.IV.2006

d) asigură furnizarea permanent, în cadrul Sistemului
național informatic de evidență a persoanelor, a informațiilor
necesare actualizării Registrului național de evidență a
pașapoartelor simple;
e) asigură înscrierea de mențiuni în pașapoartele
simple, în condițiile legii;
f) organizează la nivelul județului, respectiv al
municipiului București, gestionarea și controlul eliberării
pașapoartelor simple;
g) asigură soluționarea contestațiilor depuse la serviciul
public comunitar pentru eliberarea și evidența pașapoartelor
simple;
6. cu privire la regimul permiselor de conducere, al
certificatelor de înmatriculare a autovehiculelor și al plăcilor
cu numere de înmatriculare:
a) constituie și actualizează registrul județean, respectiv
al municipiului București, de evidență a permiselor de
conducere și a autovehiculelor înmatriculate și valorifică
datele cuprinse în acesta;
b) organizează examenele pentru obținerea permiselor
de conducere a autovehiculelor, în condițiile legii;
c) soluționează cererile pentru eliberarea permiselor de
conducere, a certificatelor de înmatriculare și a plăcilor cu
numere de înmatriculare pentru autovehicule rutiere, în
condițiile legii;
d) colaborează cu serviciile publice comunitare locale de
evidență a persoanelor pentru asigurarea eliberării
certificatelor de înmatriculare și a plăcilor cu numere de
înmatriculare pentru autovehicule rutiere, în sistem de
ghișeu unic;
e) asigură eliberarea permiselor de conducere, a
certificatelor de înmatriculare a autovehiculelor și a plăcilor
cu numere de înmatriculare pentru autovehicule rutiere;
f) monitorizează și controlează modul de respectare a
prevederilor legale referitoare la asigurarea protecției
datelor cu caracter personal, în domeniul de competență;
g) asigură soluționarea contestațiilor depuse la serviciul
public comunitar regim permise de conducere și
înmatriculare a vehiculelor.
(2) Structurile de specialitate ale instituției prefectului
mai îndeplinesc și următoarele atribuții:
a) întocmirea documentației necesare emiterii ordinelor
prefectului;
b) elaborarea proiectului ordinului prefectului de stabilire
a numărului consilierilor locali și județeni, precum și ai
Consiliului General al Municipiului București, pe baza
datelor statistice oficiale, și întocmirea graficului de
convocare a consiliilor locale și a consiliului județean,
respectiv a Consiliului General al Municipiului București, în
ședința de constituire;
c) elaborarea proiectului ordinului prefectului privind
numirea șefului oficiului prefectural;
d) elaborarea, cu consultarea conducătorilor serviciilor
publice deconcentrate, a proiectelor ordinelor prefectului
având ca obiect stabilirea de măsuri cu caracter tehnic sau
de specialitate;
e) asigurarea primirii, înregistrării și soluționării petițiilor
adresate prefectului, precum și a comunicării către petent a
răspunsului, în termenul legal;
f) îndrumarea cetățenilor care se adresează instituției
prefectului în problemele generale sau specifice relației cu
publicul;
g) organizarea activității de primire a cetățenilor în
audiență la prefect și subprefecți;
h) asigurarea de asistență de specialitate experților
locali pentru romi, care își desfășoară activitatea în cadrul
aparatului propriu al consiliilor locale, pentru îndeplinirea
sarcinilor prevăzute în Planul general de măsuri pentru
aplicarea Strategiei de îmbunătățire a situației romilor;

i) urmărirea și aplicarea prevederilor cuprinse în
strategiile și programele pentru susținerea reformei în
administrația publică;
j) realizarea lucrărilor de secretariat pentru colegiul
prefectural și prezentarea propunerilor cu privire la
programul de activitate al acestuia subprefectului cu atribuții
în domeniu;
k) conlucrarea cu unitățile teritoriale din subordinea
Ministerului Administrației și Internelor, Ministerului Apărării
Naționale și a Serviciului Român de Informații la elaborarea
măsurilor care se impun pentru asigurarea respectării
drepturilor individuale, apărarea proprietății publice și a
proprietății private, siguranța cetățenilor și prevenirea
infracțiunilor;
l) asigurarea organizării și desfășurării ședințelor
comisiilor sau comitetelor constituite în cadrul instituției
prefectului potrivit legii;
m) realizarea lucrărilor de secretariat pentru comisia
județeană consultativă și comitetul operativ consultativ și
prezentarea propunerilor cu privire la programul de
activitate al acestora prefectului;
n) conlucrarea cu compartimentele din aparatul propriu
al consiliului județean, respectiv al Consiliului General al
Municipiului București, în vederea elaborării proiectelor
hotărârilor Guvernului care au ca obiect soluționarea unor
probleme de interes local ori a inițierii, prin Ministerul
Administrației și Internelor, a unor proiecte de acte
normative;
o) exercitarea atribuțiilor rezultate ca urmare a aplicării
actelor normative cu caracter reparatoriu.
Art. 7. — Prefectul poate stabili prin ordin și alte atribuții
pentru structurile de specialitate ale instituției prefectului, în
vederea îndeplinirii în cele mai bune condiții a atribuțiilor
care i-au fost conferite prin reglementările legale.
SECȚIUNEA a 2-a
Cancelaria prefectului

Art. 8. — Cancelaria prefectului are următoarele atribuții
principale:
a) asigurarea condițiilor necesare desfășurării ședințelor
de lucru ale prefectului;
b) analizarea datelor oferite de sondaje, statistici, studii
și informarea prefectului și a subprefecților cu privire la
principalele probleme și tendințe ale mediului social și
economic din județ, respectiv din municipiul București;
c) organizarea întâlnirilor prefectului cu reprezentanții
locali ai societății civile, ai sindicatelor, ai patronatelor și ai
partidelor politice;
d) elaborarea sintezelor mass-media pentru informarea
rapidă și corectă a prefectului și a subprefecților;
e) organizarea, la solicitarea prefectului, a evenimentelor
de natură să informeze opinia publică și mass-media cu
privire la acțiunile prefectului;
f) asigurarea realizării, întreținerii și actualizării site-ului
oficial al instituției prefectului;
g) punerea la dispoziția mijloacelor de informare în
masă a informațiilor destinate opiniei publice, în vederea
cunoașterii exacte a activității prefectului, prin informări și
conferințe de presă organizate lunar sau ori de câte ori
este nevoie;
h) realizarea documentării necesare în vederea
elaborării raportului semestrial al prefectului referitor la
stadiul îndeplinirii obiectivelor cuprinse în Strategia
guvernamentală de îmbunătățire a situației romilor.
Art. 9. — Prefectul poate stabili prin ordin și alte
atribuții pentru personalul din cadrul cancelariei prefectului.

MONITORUL OFICIAL AL ROMÂNIEI, PARTEA I, Nr. 363/26.IV.2006
SECȚIUNEA a 3-a
Oficiul prefectural

Art. 10. — (1) În cadrul instituției prefectului se pot
organiza oficii prefecturale prin ordin al prefectului emis în
condițiile legii.
(2) Oficiul prefectural are următoarele atribuții principale:
a) realizarea documentării cu privire la situația și
evoluția stării generale economice, sociale și culturale a
zonei deservite;
b) desfășurarea unor acțiuni de îndrumare și de
verificare a măsurilor întreprinse de către primari în
calitatea lor de reprezentanți ai statului în unitățile
administrativ-teritoriale;
c) formularea de propuneri privind sesizarea, după caz,
a autorităților administrației publice locale emitente, în
vederea reanalizării actului considerat nelegal, sau a
instanței de contencios administrativ;
d) desfășurarea de activități menite să conducă la
cunoașterea de către autoritățile administrației publice
locale și de către cetățeni a programelor cu finanțare
externă inițiate și susținute de Uniunea Europeană și de
alte organisme internaționale;
e) realizarea de acțiuni pentru atragerea societății civile
la activitățile care au legătură cu procesul de integrare
europeană și participarea la programele societății civile în
domeniul integrării europene;
f) informarea prefectului cu privire la situațiile deosebite
care apar în zona deservită;
g) formularea de propuneri privind convocarea consiliilor
locale, respectiv a Consiliului General al Municipiului
București, după caz, în situațiile prevăzute de lege, pe
care le înaintează prefectului;
h) urmărirea îndeplinirii măsurilor dispuse de către
prefect, în calitate de președinte al comitetului județean,
respectiv al municipiului București, pentru situații de
urgență;
i) asigurarea primirii și înregistrării petițiilor adresate
prefectului;
j) îndrumarea cetățenilor care se adresează oficiului
prefectural în problemele generale sau specifice relației cu
publicul.
(3) Prefectul poate stabili prin ordin și alte sarcini pentru
oficiul prefectural.
Art. 11. — Regulamentul de organizare și funcționare a
oficiului prefectural, întocmit în conformitate cu
regulamentul-cadru prevăzut în anexa nr. 2, se aprobă prin
ordin al prefectului.
CAPITOLUL III
Colegiul prefectural
Art. 12. — (1) În fiecare județ, respectiv în municipiul
București, funcționează un colegiu prefectural condus de
către prefect.
(2) Colegiul prefectural are ca scop asigurarea
coordonării activității serviciilor publice deconcentrate din
județ, respectiv din municipiul București, și este organul
consultativ al prefectului în realizarea atribuțiilor de

conducere a serviciilor publice deconcentrate ale
ministerelor și ale celorlalte organe ale administrației
publice centrale organizate la nivelul unităților administrativteritoriale.
(3) În cadrul ședințelor de lucru, membrii colegiului
prefectural raportează și analizează stadiul implementării
programelor, politicilor, strategiilor și planurilor de acțiune
de la nivelul județului sau al localităților acestuia, respectiv
de la nivelul municipiului București, nevoile și dificultățile cu
care se confruntă serviciile publice deconcentrate,
propunând măsuri în vederea îmbunătățirii activității.
Art. 13. — (1) Colegiul prefectural are următoarele
atribuții principale:
a) analizează activitatea serviciilor publice deconcentrate
și propune măsuri în vederea îmbunătățirii acesteia;
b) stabilește domeniile și sectoarele în care este
necesară sau se poate realiza cu eficiență acțiunea
coordonată a mai multor servicii publice deconcentrate;
c) stabilește măsurile necesare implementării
programelor, politicilor, strategiilor și planurilor de acțiune
adoptate la nivel național;
d) organizează acțiunile comune ale mai multor servicii
publice deconcentrate în vederea soluționării unor situații
deosebite;
e) analizează măsurile necesare în vederea realizării
unui sistem comun de management al informației, al
resurselor materiale, financiare ori umane.
(2) Colegiul prefectural îndeplinește și alte atribuții
prevăzute de lege, precum și sarcini date de ministere sau
de celelalte organe ale administrației publice centrale din
subordinea Guvernului ori de către prefect.
Art. 14. — Regulamentul de funcționare a colegiului
prefectural se elaborează în conformitate cu regulamentulcadru prevăzut în anexa nr. 3 și se aprobă prin ordin al
prefectului.
CAPITOLUL IV
Dispoziții tranzitorii și finale
Art. 15. — Îndrumarea și controlul ierarhic de
specialitate asupra activității prefecților și a instituțiilor
prefectului se asigură de Ministerul Administrației și
Internelor.
Art. 16. — (1) În termen de 45 de zile de la data
intrării în vigoare a prezentei hotărâri, prefectul aprobă, prin
ordin, regulamentul de organizare și funcționare a instituției
prefectului, în care sunt stabilite sarcinile fiecărui
compartiment.
(2) Pe baza regulamentului de organizare și funcționare
a instituției prefectului se întocmește fișa fiecărui post din
statul de funcții.
Art. 17. — Anexele nr. 1—3 fac parte integrantă din
prezenta hotărâre.
Art. 18. — Pe data intrării în vigoare a prezentei hotărâri
se abrogă Hotărârea Guvernului nr. 1.844/2004 privind aparatul
de specialitate al prefectului, publicată în Monitorul Oficial al
României, Partea I, nr. 1.079 din 19 noiembrie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 aprilie 2006.
Nr. 460.

7

*) Anexa nr. 1 este reprodusă în facsimil.

de organizare a instituției prefectului

STRUCTURA-CADRU

ANEXA Nr. 1*)

8
MONITORUL OFICIAL AL ROMÂNIEI, PARTEA I, Nr. 363/26.IV.2006

MONITORUL OFICIAL AL ROMÂNIEI, PARTEA I, Nr. 363/26.IV.2006

9
ANEXA Nr. 2

REGULAMENT-CADRU

de organizare și funcționare a oficiului prefectural
Art. 1. — (1) Oficiul prefectural se organizează în
temeiul prevederilor art. 40 din Legea nr. 340/2004 privind
prefectul și instituția prefectului, cu modificările și
completările ulterioare, și face parte integrantă din instituția
prefectului.
(2) Structura organizatorică a oficiului prefectural se
aprobă prin ordin al prefectului de înființare și organizare a
oficiului prefectural.
Art. 2. — Oficiul prefectural are ca scop realizarea în
zona deservită a atribuțiilor ce revin instituției prefectului.
Art. 3. — Activitatea oficiului prefectural se organizează
și se desfășoară conform programului-cadru de acțiuni
propriu, aprobat de către prefect.
Art. 4. — (1) Șeful oficiului prefectural este numit prin
ordin al prefectului și are următoarele atribuții principale:
a) conduce întreaga activitate a oficiului prefectural;
b) raportează prefectului cu privire la activitatea oficiului
prefectural;

c) reprezintă oficiul prefectural în relațiile cu autoritățile
administrației publice locale, cu reprezentanții societății
civile, cu alte persoane juridice și cu cetățenii din zona
deservită;
d) întocmește proiectul de regulament de organizare și
funcționare a oficiului prefectural;
e) supune spre aprobare prefectului programul-cadru de
acțiuni al oficiului prefectural, până la data de 31 ianuarie
a fiecărui an.
(2) În îndeplinirea atribuțiilor care îi revin, șeful oficiului
prefectural colaborează cu autoritățile administrației publice
locale, cu conducătorii serviciilor publice deconcentrate, cu
organizații neguvernamentale, cu partenerii sociali și cu
mass-media, putând furniza, la cererea acestora, date și
informații, în limitele sale de competență, potrivit
prevederilor legale.
Art. 5. — Activitatea oficiului prefectural este îndrumată
și controlată de către subprefectul care asigură conducerea
operativă a instituției prefectului.

ANEXA Nr. 3
REGULAMENTUL-CADRU

de funcționare a colegiului prefectural
Art. 1. — Colegiul prefectural funcționează în temeiul
prevederilor art. 25 1 din Legea nr. 340/2004 privind
prefectul și instituția prefectului, cu modificările și
completările ulterioare.
Art. 2. — (1) Colegiul prefectural se întrunește la
prefectură și este prezidat de către prefect.
(2) În lipsa prefectului, ședințele colegiului prefectural
sunt prezidate de către subprefectul care realizează
conducerea serviciilor publice deconcentrate.
Art. 3. — Colegiul prefectural își desfășoară ativitatea în
plen, în prezența majorității membrilor acestuia.
Art. 4. — (1) Membrii colegiului prefectural, precum și
celelalte persoane a căror prezență la ședințele colegiului
este considerată necesară sunt convocate de către prefect,
individual și în scris.
(2) Ordinul de convocare trebuie să cuprindă data, ora,
locul unde se desfășoară ședința, ordinea de zi și lista
participanților.
(3) În mod excepțional, la propunerea unor membri ai
colegiului prefectural, se pot introduce pe ordinea de zi
probleme apărute ulterior convocării, cu acordul membrilor
colegiului prefectural.
Art. 5. — (1) Membrii colegiului prefectural sunt obligați
să participe personal la ședințe, cu excepția cazurilor
temeinic motivate.

(2) Membrul colegiului prefectural aflat în situația
prevăzută la alin. (1) trebuie să comunice numele
înlocuitorului său de drept.
Art. 6. — (1) Secretariatul colegiului prefectural este
asigurat de instituția prefectului și are ca atribuții redactarea
ordinii de zi, luarea măsurilor pentru aducerea la cunoștință
a convocării ședințelor, primirea rapoartelor, a informărilor,
a sintezelor și a celorlalte materiale necesare desfășurării
ședințelor, solicitate de la membrii colegiului prefectural,
întocmirea proceselor-verbale și a sintezelor ședințelor,
arhivarea și multiplicarea materialelor, precum și asigurarea
legăturii cu membrii colegiului prefectural.
(2) Procesul-verbal de ședință se semnează de către
prefect sau de către subprefectul care a condus ședința
colegiului prefectural și cuprinde dezbaterile care au avut
loc.
Art. 7. — (1) În exercitarea atribuțiilor care îi revin
colegiul prefectural adoptă hotărâri.
(2) Hotărârile se adoptă prin vot deschis și cu
majoritatea simplă a membrilor prezenți.
(3) În caz de paritate de voturi, votul prefectului decide.
Art. 8. — (1) Hotărârile colegiului prefectural se aduc la
cunoștință instituțiilor interesate de către secretariatul
colegiului prefectural.
(2) Hotărârile de interes public general se aduc la
cunoștință prin oricare mijloace de publicitate.

10

MONITORUL OFICIAL AL ROMÂNIEI, PARTEA I, Nr. 363/26.IV.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea Normelor metodologice privind prelevarea probelor biologice
în vederea stabilirii intoxicației etilice și a stării de influență a produselor ori substanțelor
stupefiante sau a medicamentelor cu efecte similare acestora asupra comportamentului
conducătorilor de autovehicule și tramvaie
Având în vedere prevederile art. 80 alin. (1) și ale art. 110 lit. b) din Ordonanța de urgență a Guvernului
nr. 195/2002 privind circulația pe drumurile publice, aprobată cu modificări prin Legea nr. 49/2006,
văzând Referatul de aprobare al Direcției generale de asistență medicală, structuri sanitare și salarizare
nr. E.N./9.054/2006,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Se aprobă Normele metodologice privind
prelevarea probelor biologice în vederea stabilirii intoxicației
etilice și a stării de influență a produselor ori substanțelor
stupefiante sau a medicamentelor cu efecte similare
acestora asupra comportamentului conducătorilor de
autovehicule și tramvaie, prevăzute în anexa care face
parte integrantă din prezentul ordin.
Art. 2. — Prevederile prezentului ordin se aplică în
cazul conducătorilor de autovehicule cu și fără atestat
profesional, precum și conducătorilor de tramvaie.
Art. 3. — Direcția generală de asistență medicală,
structuri sanitare și salarizare din Ministerul Sănătății,

direcțiile de sănătate publică județene și a municipiului
București, Institutul Național de Medicină Legală îMina
Minovici“ București, institutele de medicină legală din
Iași, Cluj-Napoca, Timișoara, Târgu Mureș și Craiova,
serviciile județene de medicină legală, structurile
Ministerului Administrației și Internelor abilitate potrivit
legii, precum și structurile abilitate ale Ministerului
Apărării Naționale vor duce la îndeplinire prevederile
prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății,
Gheorghe Eugen Nicolăescu
București, 10 aprilie 2006.
Nr. 376.
ANEXĂ
NORME METODOLOGICE

privind prelevarea probelor biologice în vederea stabilirii intoxicației etilice și a stării de influență a produselor
ori substanțelor stupefiante sau a medicamentelor cu efecte similare acestora asupra comportamentului
conducătorilor de autovehicule și tramvaie
Art. 1. — (1) Prelevarea sângelui necesar determinării
alcoolemiei ori a probelor biologice în vederea stabilirii stării
de influență a produselor ori substanțelor stupefiante sau a
medicamentelor cu efecte similare se face în cadrul oricărei
unități sanitare cu atribuții în acordarea asistenței medicale
de urgență sau, acolo unde există posibilitatea, în instituțiile
de medicină legală, de la toate persoanele aduse de către
autoritățile abilitate de lege în acest scop.
(2) Prelevarea probelor biologice poate fi făcută și la
solicitarea persoanelor fizice, numai la nivelul instituțiilor
medico-legale, valoarea probatorie a rezultatelor urmând a
fi stabilită în conformitate cu legea.
Art. 2. — (1) În termen de 15 zile de la intrarea în
vigoare a prezentelor norme direcțiile de sănătate publică

județene și a municipiului București desemnează unitățile
sanitare care efectuează prelevări de probe biologice în
vederea stabilirii intoxicației etilice și a stării de influență a
produselor ori substanțelor stupefiante sau a medicamentelor
cu
efecte
similare
acestora
asupra
comportamentului conducătorilor de autovehicule și
tramvaie.
(2) Lista unităților sanitare prevăzute la alin. (1), precum
și orice modificare ulterioară a acesteia se comunică
inspectoratelor județene de poliție, care o distribuie unităților
de poliție subordonate.
Art. 3. — (1) Prelevarea probelor biologice și efectuarea
examenului clinic în vederea stabilirii intoxicației etilice și a
stării de influență a produselor ori substanțelor stupefiante

MONITORUL OFICIAL AL ROMÂNIEI, PARTEA I, Nr. 363/26.IV.2006
sau a medicamentelor cu efecte similare acestora asupra
comportamentului conducătorilor de autovehicule și tramvaie
constituie urgență medicală și nu poate fi refuzată de nici
o unitate sanitară care are această atribuție.
(2) Personalul medical care asigură prestația prevăzută
la alin. (1) este reprezentat de medicii și asistenții medicali
cu aviz de liberă practică.
Art. 4. — Refuzul, precum și neîndeplinirea întocmai a
procedurilor de prelevare prevăzute în prezentele norme
atrage, după caz, răspunderea contravențională,
administrativă sau civilă a personalului medical implicat, cu
excepția situațiilor în care prin prelevare se pune în pericol
iminent viața conducătorului auto devenit victimă.
Art. 5. — (1) Prelevarea probelor biologice se face
numai pe baza documentelor de identitate: carte de
identitate, pașaport sau permis de conducere, în
conformitate cu drepturile pacientului.
(2) Dacă persoana adusă pentru prelevare nu deține
nici un act de identitate, polițistul va prezenta medicului
fișa dactiloscopică întocmită în prealabil, care se anexează
la buletinul de examinare clinică și la procesul-verbal de
prelevare.
(3) Amprentarea persoanei se poate face de către
polițist și la sediul instituției medico-legale sau al unității
sanitare la care urmează să se efectueze prelevarea.
Art. 6. — Procedurile de prelevare a produselor
biologice sunt următoarele:
a) pentru determinarea alcoolemiei se prelevează 2
(două) probe de sânge din venă la interval de o oră între
prelevări, fiecare probă conținând 10 ml sânge;
b) în situația în care nu se pot preleva 10 ml de
sânge, se menționează la rubrica îobservații“ a buletinului
de examinare clinică, prevăzut în anexa nr. 3 la prezentele
norme metodologice, cu precizarea motivului;
c) prelevarea sângelui se face cu seringi de unică
folosință, până la înlocuirea acestei metode cu trusa
standard de prelevare special destinată acestui scop, a
cărei componență este prevăzută în anexa nr. 5 la
prezentele norme metodologice;
d) prima prelevare se efectuează de preferință într-un
interval de timp de până la 30 de minute de la producerea
evenimentului care a determinat solicitarea prelevării de
sânge;
e) pentru determinarea produselor ori substanțelor
stupefiante sau a medicamentelor cu efecte similare se
prelevează o singură probă de sânge și în mod obligatoriu
50-100 ml urină.
Art. 7. — (1) În situațiile medicale speciale, în care nu
poate fi efectuată cea de-a doua prelevare, precum și în
cazul refuzului de prelevare, se menționează acest fapt în
mod expres în cadrul rubricii îobservații“ a buletinului de
examinare clinică, precizându-se motivul neprelevării.
(2) În situațiile prevăzute la alin. (1), cu excepția
refuzului de prelevare, se prelevează 10 ml urină, sub
supraveghere, în flacon spălat, care ulterior va fi supus
procedurii de sigilare prevăzute la art. 13, cu excepția
refuzului de prelevare.
Art. 8. — (1) În cazul refuzului de prelevare a celei de-a
doua probe, de regulă nu se efectuează calculul retroactiv
al alcoolemiei, consemnându-se în procesul-verbal de
prelevare al cărui formular este prevăzut în anexa nr. 2 la
prezentele norme metodologice.

11

(2) Medicul și polițistul vor încunoștiința persoana
despre consecințele refuzului prelevării celei de-a doua
probe prevăzute la alin. (1).
(3) Dacă persoana examinată refuză prelevarea celei
de-a doua prize de sânge, se consemnează refuzul de
către persoana examinată, pe formularul prevăzut în anexa
nr. 2.
Art. 9. — Supravegherea persoanei examinate în
intervalul dintre prelevări este asigurată de către organele
de poliție.
Art. 10. — Tegumentele se dezinfectează cu substanțe
antiseptice care nu conțin alcool, eter, benzen sau alte
substanțe volatile, fiind permise numai clorura de
benzalconiu sau soluția apoasă de clorură de mercur.
Art. 11. — Sângele prelevat se transferă într-un flacon
curat, tip penicilină, sau în alt recipient cu volumul de
minimum 10 ml și se sigilează, utilizându-se după
posibilități anticoagulant (fluorură de sodiu sau citrat de
sodiu neutru).
Art. 12. — Flacoanele în care s-au introdus probele
prelevate se sigilează imediat de către cadrul medical care
a efectuat prelevarea, înscriindu-se pe etichetă, cu
majuscule, următoarele date de identificare: numele și
prenumele persoanei de la care s-a făcut prelevarea, data
și ora prelevării, codul parafei medicului care a
supravegheat prelevarea.
Art. 13. — (1) Sigilarea flacoanelor se face în fața
persoanei examinate, imediat după prelevare, numai cu
ceară rigidă (ceară roșie), aplicându-se sigiliul medicului
legist, al unității sanitare sau al polițistului în prezența
căruia s-a făcut prelevarea.
(2) Unitățile sanitare desemnate pentru efectuarea
prelevărilor de probe biologice vor fi dotate cu sigilii oficiale
special destinate pentru operațiunea de sigilare prevăzută
la alin. (1).
(3) Sigiliile prevăzute la alin. (2) nu se mai utilizează
după înlocuirea procedeului clasic de prelevare cu cel care
utilizează trusele standard de prelevare.
Art. 14. — (1) Probele prelevate și sigilate, împreună cu
exemplarul original al procesului-verbal de prelevare a
probelor biologice și al buletinului de examinare clinică,
prevăzute în anexele nr. 2 și 3 la prezentele norme
metodologice, vor fi puse, după încheierea procedurii de
prelevare și examinare, la dispoziție polițistului, care le va
transporta și le va depune în cel mai scurt timp la
instituțiile medico-legale teritoriale.
(2) Copiile documentelor se păstrează de către organele
de poliție.
(3) În situația în care transportul sau depunerea
probelor prelevate nu poate fi efectuat imediat, acestea se
păstrează la frigider, în sediile unităților de poliție, timp de
maximum 3 zile.
(4) Se interzice instituțiilor medico-legale primirea
probelor biologice aduse de alte persoane decât polițiști.
Art. 15. — Trimiterea flacoanelor cu probe la laborator
se face numai în baza unei cereri de analiză, al cărei
model este prevăzut în anexa nr. 1 la prezentele norme
metodologice, întocmită de autoritatea care solicită
prelevarea și analiza probelor.
Art. 16. — (1) Determinarea alcoolemiei se face numai
în laboratoarele de toxicologie medico-legală de pe lângă
instituțiile de medicină legală.
(2) Alcoolemia determinată în alte laboratoare clinice nu
are valoare probatorie în justiție.

12

MONITORUL OFICIAL AL ROMÂNIEI, PARTEA I, Nr. 363/26.IV.2006

Art. 17. — (1) Cu ocazia prelevării primei probe,
medicul examinează clinic persoana adusă pentru prelevare
de probe biologice, completând în mod obligatoriu toate
rubricile buletinului de examinare clinică, al cărui formular
este prevăzut în anexa nr. 3 la prezentele norme
metodologice în 3 exemplare.
(2) În cazurile în care dispozițiile alin. (1) nu se
respectă, se menționează motivele care determină situația
respectivă.
Art. 18. — Datele de identitate ale persoanei și
momentul producerii evenimentului care a determinat
solicitarea prelevării de probe biologice se completează de
către polițist sub semnătură proprie, în formularul prevăzut
în anexa nr. 3 la prezentele norme metodologice.
Art. 19. — Exemplarul original al buletinului de
examinare clinică va însoți flacoanele cu probele prelevate
și va rămâne în păstrarea laboratorului medico-legal în al
cărui departament de toxicologie a fost efectuată
determinarea alcoolemiei.
Art. 20. — (1) Rezultatele analizelor se consemnează în
buletinul de analiză toxicologică, în care se înscrie
valoarea concentrației alcoolului în sânge (alcoolemia) sau,
după caz, și în urină (alcooluria), în cele două probe
analizate.
(2) Dozarea alcoolului se efectuează în mod obligatoriu
prin metoda oficială de chimie analitică și/sau prin metoda
gaz-cromatografică, în conformitate cu avizul Consiliului
superior de medicină legală.
(3) Buletinul de analiză se semnează de către
specialistul care a efectuat analiza și se contrasemnează
de către șeful de laborator sau șeful de serviciu.
Art. 21. — Utilizarea altor metode de analiză pentru
determinarea alcoolemiei sau modificarea metodei oficiale
atrage anularea valorii probatorii a rezultatelor.
Art. 22. — (1) Evidența alcoolemiilor la nivelul instituțiilor
medico-legale este menționată într-un registru special, cu
consemnarea tuturor datelor.
(2) Documentația fiecărui caz trebuie să cuprindă:
adresa poliției, exemplarele originale ale buletinelor de
examinare clinică și ale proceselor-verbale de prelevare,
copiile buletinelor de analiză emise, eventuala
corespondență privind cazul respectiv.
(3) Documentația prevăzută la alin. (2) va alcătui baza
de date științifice necesară în cazurile în care justiția
solicită precizări suplimentare.
Art. 23. — Flaconul cu urme de sânge neprelucrat se
păstrează timp de 15 zile, după care este distrus.
Art. 24. — Formularele prevăzute în anexele nr. 1, 2 și
3 la prezentele norme metodologice vor fi puse la
dispoziție unităților sanitare de către organele de poliție,
până la intrarea în vigoare a procedurii de prelevare cu
trusa standard de prelevare.
Art. 25. — (1) În situația producerii accidentelor rutiere,
după caz, se prelevează și de la victime cel puțin o probă
de sânge, cu respectarea procedurilor prevăzute la art. 6,
chiar și în absența polițistului, căruia i se va aduce la
cunoștință acest fapt în cel mai scurt timp.
(2) Reglementarea aspectelor de competență în aceste
cazuri revine poliției.
(3) În cazurile prevăzute la alin. (1) etichetarea,
sigilarea, trimiterea la laborator și analiza probelor de
sânge prelevate se efectuează în conformitate cu
prevederile art. 13—16.

Art. 26. — Pentru a stabili consumul de produse ori
substanțe stupefiante sau de medicamente cu efecte
similare acestora, se prelevează o singură probă de sânge
și 50—100 ml urină, în flacoane separate de cele pentru
alcoolemie sau cu trusă standard de prelevare separată.
Art. 27. — Probele prelevate se supun aceleiași
proceduri de securizare și transport ca și în cazul stabilirii
intoxicației etilice.
Art. 28. — Determinarea prezenței în organism a
produselor ori substanțelor stupefiante sau a
medicamentelor cu efecte similare acestora se efectuează
numai în laboratoarele de toxicologie medico-legală din
cadrul institutelor de medicină legală, precum și în oricare
alt laborator de toxicologie medico-legală care are avizul
expres al Consiliului superior de medicină legală.
Art. 29. — Rezultatele analizelor de laborator se
eliberează solicitanților după confirmarea achitării taxei
stabilite pentru prestația respectivă.
Art. 30. — Utilizarea trusei standard de prelevare, a
cărei componență este prevăzută în anexa nr. 5 la
prezentele norme metodologice, înlocuiește metoda clasică
în termen de 6 luni de la intrarea în vigoare a prezentelor
norme metodologice.
Art. 31. — (1) Evidența truselor standard de prelevare
se păstrează într-un registru special, sigiliile truselor
deteriorate și nefolosite fiind predate de serviciul de gardă,
pe bază de proces-verbal, compartimentului economicofinanciar al unității sanitare respective și se păstrează
pentru verificări.
(2) Pentru fiecare trusă standard folosită se
consemnează numărul sigiliului în registrul de prelevare
sau de evidență și în procesul-verbal de predare a truselor
deteriorate.
Art. 32. — (1) Trusele standard de prelevare se
achiziționează de către instituțiile medico-legale și se pun
la dispoziție unităților desemnate, la solicitarea acestora.
(2) Unitățile sanitare desemnate pot achiziționa și ele
trusele standard, în condițiile prevăzute de art. 30, din
bugetele proprii.
(3) În situația unităților sanitare care au achiziționat
truse standard, contravaloarea acestora este încasată de
către aceste unități.
Art. 33. — (1) Achiziționarea truselor standard de
prelevare se asigură din bugetul instituțiilor de medicină
legală, contravaloarea acestora fiind încasată de către
acestea, indiferent de locul în care s-a efectuat prelevarea.
(2) Dacă prelevarea probelor s-a efectuat în condițiile
prevăzute de art. 32 alin. (3), se va menționa pe cutie
acest aspect, aplicându-se ștampila unității sanitare
respective.
Art. 34. — Achiziționarea formularelor prevăzute în
anexa nr. 4 la prezentele norme metodologice se asigură
din bugetele instituțiilor medico-legale.
Art. 35. — (1) În situații speciale, la cererea polițistului
sau a persoanei examinate, se pot preleva contraprobe
de sânge.
(2) În situațiile prevăzute la alin. (1) contravaloarea
prestațiilor este dublă.
Art. 36. — (1) La prelevarea contraprobelor se va folosi
o altă trusă standard, proba 1 și contraproba 1 prelevându-se
concomitent, de preferință din aceeași puncționare a venei,
procedeul fiind similar și pentru proba 2 și contraproba 2.

MONITORUL OFICIAL AL ROMÂNIEI, PARTEA I, Nr. 363/26.IV.2006
(2) Valoare de contraprobă poate avea și analiza de
laborator efectuată din sângele rămas de la primele
determinări, păstrat în condiții optime, menționată în mod
expres în cererea de analiză, situație în care pentru noua
determinare se va achita numai contravaloarea analizei de
laborator.
(3) Analizele de laborator se vor solicita simultan la
laboratoare de toxicologie medico-legală diferite, conform
competenței teritoriale a instituțiilor de medicină legală
prevăzute la art. 9 din Hotărârea Guvernului nr. 774/2000
pentru aprobarea Regulamentului de aplicare a dispozițiilor
Ordonanței Guvernului nr. 1/2000 privind organizarea
activității și funcționarea instituțiilor de medicină legală, cu
modificările și completările ulterioare, după cum urmează:

a) dacă probele se lucrează la nivelul unui serviciu de
medicină legală județean, analiza contraprobelor se va
solicita institutului de medicină legală competent teritorial;
b) dacă probele se lucrează la nivelul unui institut de
medicină legală, analiza contraprobelor se va solicita
Institutului Național de Medicină Legală îMina Minovici“
București;
c) dacă probele se lucrează la nivelul Institutului
Național de Medicină Legală îMina Minovici“ București,
analiza contraprobelor se va solicita unui alt institut de
medicină legală.
(4) Termenul de păstrare a contraprobelor până la
predarea lor în laboratoarele de toxicologie medico-legală
este de maximum 10 zile, în condiții stricte de conservare
la frigider.
ANEXA Nr. 1
la normele metodologice

MINISTERUL ADMINISTRAȚIEI ȘI INTERNELOR

Inspectoratul General al Poliției ..........................
Nr. ............................... din ..................................
CERERE DE ANALIZĂ

Vă rugăm să analizați sângele/urina numitului/numitei .............................................................,
CNP .............................................................., de profesie ..................................................................
Motivul analizei: stabilirea gradului de imbibiție alcoolică.
Observații ..........................................................................................................................................
(Se completează atunci când se solicită evidențierea drogurilor, a medicamentelor
sau substanțelor cu efecte similare)

Etilotest: Ora: .......................
Valoarea: ............................................. mg alcool/l aer expirat
Anexăm probele de sânge/urină, procesul-verbal de prelevare și buletinul de examinare
clinică.
Semnătura și ștampila,
........................................
ANEXA Nr. 2
la normele metodologice
PROCES-VERBAL DE PRELEVARE

anul ............... luna ................. ziua ............ ora ........... minutul .............
prezentării la instituția medicală
Unitatea sanitară ...................................................................... , medic ......................................,
am procedat la prelevarea probelor de sânge/urină de la numitul/numita ................................,
fiul/fiica lui ...................................... și al/a ..............................., născut/născută la data de ................
în ..............................................., legitimat/legitimată cu ...................., CNP ............................,
domiciliat/domiciliată în orașul (comuna) ................................., str. ............................. nr. .....,
sectorul/județul ........................., la orele ................. și ......................................................................,
în calitate de conducător de autovehicul/ocupant/pieton, având profesia de .........................................
Menționăm că seringa și acul cu care s-au prelevat probele sunt de unică folosință, iar
flaconul a fost curat și nu prezintă urme de alcool sau alte substanțe volatile.
De asemenea, dezinfectarea pielii s-a făcut conform prevederilor normelor metodologice de
prelevare.
Drept care am încheiat prezentul proces-verbal de prelevare a sângelui/urinei spre cele
legale.
Medic,
Sigiliu nr: ............................................
.............................
Polițist,
(gradul, numele și prenumele, unitatea)

............................................
Semnătura persoanei examinate
.....................................................

13

14

MONITORUL OFICIAL AL ROMÂNIEI, PARTEA I, Nr. 363/26.IV.2006
ANEXA Nr. 31)
la normele metodologice

1)

Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 363/26.IV.2006
ANEXA Nr. 4
la normele metodologice

Județul .......................................................
Localitatea .................................................
Unitatea medico-legală ............................

Nr. ..........................................
Ziua ....... luna ....... anul .....

Către .......................................................................
.................................................................................
La Cererea dumneavoastră nr. ................................ din .......................... vă înaintăm rezultatul
laboratorului de toxicologie.
L.S.
Conducătorul unității,
..................................

BULETIN DE ANALIZĂ TOXICOLOGICĂ—ALCOOLEMIE — Nr. .....................................

ziua ............ luna ............... anul ...............
Materialul trimis: ......................................................... Adus de: ..................................................
De la cine este prelevat: ...............................................................................................................
Data prelevării: ziua ............................... luna ....................... anul ...........................................
Data primirii probei: ziua ........................ luna .................... anul ..........................................
Data prelucrării de către laborator: ziua ......................... luna ........................ anul ....................
Numele scris pe flacon: ................................................................................................................
Felul ambalajului (nr. kit): ...............................................................................................................
Descrierea și starea sigiliului/trusei: ..............................................................................................
REZULTATUL

Cantitatea de alcool exprimate în g la 1.000 ml sânge (g‰):
— proba I: ora: ............ alcoolemie: .......................................
— proba II: ora: ........... alcoolemie: .......................................
Metoda folosită: .........................................................................
Alte mențiuni: ............................................................................
.....................................................................................................
Lucrat de:
........................

Șef de laborator,
...........................
ANEXA Nr. 5
la normele metodologice
COMPONENȚA

trusei standard de prelevare
Trusa standard de prelevare este compusă din:
1. holder + două ace de puncție venoasă;
2. două mănuși latex;
3. tampon de unică folosință impregnat cu dezinfectant tegumentar nonalcoolic (clorură de
benzalconiu);
4. 4 vacuette de 6—10 ml cu fluorură de Na + oxalat de K sau cu citrat de Na, cu
etichete diferit colorate, inscripționate cu numărul probei, seria sigiliului și casetă liberă pentru
consemnarea orei;
5. recipient de 50—100 ml pentru urină, cu capac etanș;
6. container pentru cele 4 vacuette și recipientul de urină;
7. sigiliu autocolant pentru container;
8. formularele necesare, conform anexelor nr. 1, 2 și 3 la normele metodologice, în
3 exemplare, pe hârtie autocopiativă;
9. sigiliu înseriat cu grad de securitate sporit, cu fir de plastic și inel metalic, de unică
folosință;
10. cutie de carton special împachetată și inscripționată.

15

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 363/26.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|115392]
ISSN 1453—4495

