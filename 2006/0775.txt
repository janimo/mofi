PARTEA

Anul 174 (XVIII) — Nr. 775

I

Miercuri, 13 septembrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.091. — Ordin al ministrului sănătății publice privind
aprobarea protocoalelor de transfer interclinic al
pacientului critic .........................................................
1.607. — Ordin al ministrului transporturilor, construcțiilor
și turismului privind completarea anexei nr. 1 la
Ordinul ministrului transporturilor, construcțiilor și
turismului nr. 319/2006 pentru aprobarea Normelor
privind stabilirea echipajului minim de siguranță la
navele de navigație interioară care arborează
pavilion român ...........................................................

ACTE
ALE

ALE

ORGANELOR

ADMINISTRAȚIEI

DE

1–15

15–16

SPECIALITATE

PUBLICE

CENTRALE

MINISTERUL SĂNĂTĂȚII PUBLICE

ORDIN
privind aprobarea protocoalelor de transfer interclinic al pacientului critic
Având în vedere prevederile art. 102 alin. (3) din titlul IV îSistemul național de asistență medicală de urgență și
de prim ajutor calificat“ din Legea nr. 95/2006 privind reforma în domeniul sănătății,
văzând Referatul de aprobare al Direcției generale politici, strategii și managementul calității în sănătate
nr. EN. 3.849/2006,
în temeiul prevederilor Hotărârii Guvernului nr. 862/2006 privind organizarea și funcționarea Ministerului Sănătății Publice,
ministrul sănătății publice emite următorul ordin:
Art. 1. — În înțelesul prezentului ordin, termenii și
noțiunile folosite au următoarele semnificații:
1. pacient critic — pacient cu funcțiile vitale instabile sau
cu afecțiuni care pot avea complicații ireversibile necesitând
investigații, intervenții și/sau îngrijiri medicale speciale acordate
de către o echipă complexă, pluridisciplinară, într-o clinică sau
secție de terapie intensivă generală sau specializată;
2. transfer interclinic — transferul unui pacient între două
unități sanitare, din care unitatea sanitară care primește

pacientul este de un nivel de competență și/sau dotare mai
mare decât unitatea sanitară care trimite pacientul;
3. spital sau unitate sanitară trimițătoare — oricare unitate
sanitară cu paturi al cărei personal medical decide transferul
unui pacient către o altă unitate sanitară cu paturi în vederea
asigurării unor îngrijiri medicale de grad mai înalt de
complexitate decât cele care sunt asigurate în acea unitate
din cauza lipsei de competență și/sau dotare necesară;

2

MONITORUL OFICIAL AL ROMÂNIEI, PARTEA I, Nr. 775/13.IX.2006

4. spital sau unitate sanitară primitoare — spital regional,
spital județean sau o clinică universitară care poate asigura
îngrijirile complexe și complete unui pacient transferat
pentru o anumită patologie;
5. medic responsabil de organizarea transferului — medic
care răspunde, prin funcția și competența pe care le
deține, de organizarea transferului la nivelul unității care
solicită transferul sau la nivelul unității primitoare;
6. acord de colaborare — acord care se semnează între
unitățile potențial trimițătoare și unitățile potențial primitoare,
prin care se stabilesc regulile de transfer, procedurile de
lucru și datele de contact în vederea aplicării prevederilor
acestui ordin;
7. pacient critic internat — pacient critic pentru care s-au
completat și înregistrat actele de internare într-o unitate
sanitară cu paturi, responsabilitatea asupra acestui pacient
fiind preluată de o secție sau clinică din cadrul spitalului
sau unității sanitare;
8. pacient critic neinternat — pacient critic pentru care
nu s-au înregistrat actele de internare, aflându-se în
unitatea de primiri urgențe sau compartimentul de primiri
urgențe al unității sanitare respective, responsabilitatea
asupra acestui pacient fiind a medicului din cadrul unității
de primiri urgențe, al compartimentului de primiri urgențe
sau, în lipsa unei structuri de primire a urgențelor cu
personal propriu, a medicului care asigură gardă de
urgență în unitatea sanitară respectivă;
9. serviciul care efectuează transferul — serviciul care
efectuează transferul cu mijloacele aflate în dotare și
personal propriu sau serviciul care asigură personalul de
transfer, utilizând mijloacele puse la dispoziție de un
serviciu de urgență prespitalicească sau de o altă instituție
care deține mijloacele necesare;
10. unitate de terapie intensivă mobilă — o ambulanță tip C
dotată complet cu echipamentele, medicamentele și
materialele necesare acordării îngrijirilor la nivel de terapie
intensivă de către personal competent și experimentat în
domeniu;
11. echipaj de urgență — echipaj de asistență medicală
de urgență prespitalicească condus de un medic sau, după
caz, de un asistent medical cu pregătire specifică, care
deține în dotare echipamentele, materialele și
medicamentele necesare îngrijirii corecte, pe durata
transferului unui pacient critic, în condițiile minime necesare
de siguranță, precum și competențele și experiența
necesare îngrijirii pe durata transferului pacientului
respectiv;
12. persoanele responsabile de evaluarea pacienților și
organizarea transferului — persoanele din ambele unități
sanitare, unitatea trimițătoare și unitatea primitoare, precum
și persoanele din alte instituții implicate în organizarea
transferului interclinic și efectuarea acestuia. Aceste
persoane sunt desemnate, în prealabil, de conducerile
unităților implicate după funcțiile și competențele necesare
organizării unui transfer interclinic al unui pacient critic.
Persoane care dețin funcțiile și competențele necesare
organizării transferului se află în permanență în spital
[de exemplu: medic șef de gardă din cadrul unității de
primire a urgențelor (UPU), chirurg de gardă, internist de
gardă etc.], ele neputând fi limitate la persoane cu funcții
unice (șef de secție, director de spital etc.);
13. pacient critic netransportabil — pacientul aflat în stop
cardiorespirator sau pacientul care se află într-o stare
critică care necesită investigare, intervenție imediată cu
scopul salvării vieții și/sau îngrijiri complexe într-o secție de
terapie intensivă, fără de care nu va supraviețui sau va
suferi complicații ireversibile, cu condiția ca unitatea
sanitară în care se află să aibă posibilitatea din punct de
vedere al resurselor tehnico-materiale, precum și al
resurselor umane de a acorda îngrijirile necesare. Dacă
transportul unui pacient critic către o altă unitate reprezintă
unica șansă de diagnosticare și/sau rezolvare definitivă în

vederea salvării vieții acestuia, pacientul este considerat
transportabil indiferent de starea acestuia și riscurile posibil
a apărea pe durata transportului, cu condiția asigurării
condițiilor adecvate de transport din punct de vedere
tehnic, precum și din punct de vedere al resurselor umane
necesare.
Art. 2. — Se aprobă protocoalele de transfer interclinic
al pacientului critic, prevăzute în anexa nr. I.
Art. 3. — Protocoalele de transfer interclinic al
pacientului critic sunt aplicabile în cazul transferului unui
pacient critic între două unități sanitare, când transferul are
loc către o unitate cu capacitate terapeutică mai mare
decât unitatea care solicită transferul.
Art. 4. — Toate unitățile sanitare arondate unui spital
regional de urgență încheie un acord de colaborare cu
spitalul respectiv, conform modelului prevăzut în anexa nr. II,
în termen de cel mult 30 de zile de la data intrării în vigoare
a prezentului ordin.
Art. 5. — Toate unitățile sanitare dintr-un județ încheie
un acord de colaborare cu spitalul județean din județul
respectiv, pe baza prevederilor prezentului ordin, în termen
de cel mult 30 de zile de la publicare.
Art. 6. — Copiile acordurilor semnate sunt trimise, în
termen de 30 de zile de la data intrării în vigoare a
prezentului ordin, către autoritățile de sănătate publică, care
trimit o listă cu toate acordurile semnate Direcției generale
politici, strategii și managementul calității în sănătate din
cadrul Ministerului Sănătății Publice.
Art. 7. — Acordurile de colaborare sunt multiplicate la
nivelul fiecărui spital și distribuite secțiilor, clinicilor,
unităților și compartimentelor de primire a urgențelor,
precum
și
personalului
serviciilor
de
urgență
prespitalicească. Persoanele implicate care fac parte din
structurile instituțiilor semnatare au obligația legală de a
respecta cele stabilite prin acord.
Art. 8. — Acorduri de colaborare pot fi încheiate de
către un spital sau o unitate sanitară de nivel IV, III sau II
cu mai multe spitale regionale și/sau clinici de specialitate,
fiind obligatorie încheierea a cel puțin un acord cu cel mai
apropiat spital regional la care spitalul sau unitatea sanitară
respectivă este arondată.
Art. 9. — Spitalele regionale pot încheia între ele
acorduri de colaborare care să asigure complementaritatea
mai ales în cazul lipsei de locuri pentru internare la
clinicile de terapie intensivă sau în cazul defecțiunii unor
echipamente de investigații ori al lipsei temporare de
personal calificat într-un anumit domeniu.
Art. 10. — Organizarea unui transfer interclinic al unui
pacient critic către un spital regional sau județean se face,
după caz, în colaborare cu serviciile de ambulanță
județene și al municipiului București, serviciile mobile de
urgență, reanimare și descarcerare (SMURD) și/sau cu
echipajele de transport neonatal sau alte servicii de
transport sanitar, abilitate prin lege, care dețin
competențele necesare pentru efectuarea acestuia.
Art. 11. — Medicii din spitalele care urmează să
transfere pacientul critic sunt obligați să se consulte, înainte
de efectuarea transferului, cu echipajele aeriene de salvare,
în situația în care cazul face parte din cele prevăzute în
acest ordin sau în conformitate cu prevederile Ordonanței
de urgență a Guvernului nr. 126/2003 privind operarea,
funcționarea și finanțarea asistenței de urgență acordate cu
elicopterele achiziționate de Ministerul Sănătății și
repartizate operatorilor medicali Institutul Clinic Fundeni și
Spitalul Clinic Județean de Urgență Târgu Mureș, aprobată
prin Legea nr. 40/2004, și ale Normelor metodologice de
aplicare a acesteia, aprobate prin Ordinul ministrului
administrației și internelor și al ministrului sănătății
nr. 277/777/2004.
Art. 12. — În cazul pacienților critici care necesită
intervenție de urgență cu scopul salvării vieții la un spital
județean sau regional, medicul din spitalul care solicită

MONITORUL OFICIAL AL ROMÂNIEI, PARTEA I, Nr. 775/13.IX.2006
transferul are dreptul de a solicita echipajul aerian de
salvare sau, după caz, un echipaj mobil de terapie
intensivă, un echipaj de transfer neonatal ori un echipaj de
urgență, fără obținerea acordului în prealabil al spitalului
care urmează să primească pacientul respectiv, cu condiția
informării în cel mai scurt timp posibil a medicilor din
spitalul primitor.
Art. 13. — Medicul care efectuează transferul pe cale
aeriană sau cu ambulanță are dreptul de a modifica
destinația inițială și de a transfera pacientul către o altă
unitate, în oricare din următoarele situații:
a) starea clinică a pacientului impune acest lucru;
b) condițiile de zbor sau de drum nu permit sosirea la
destinația inițială;
c) există un spital mai apropiat, de același nivel sau cu
aceleași competențe ca și spitalul la care a fost trimis
pacientul, distanța între cele două spitale fiind mai mare de
15 minute de deplasare, starea clinică a pacientului
deteriorându-se brusc și necesitând investigații și/sau
intervenție medicală specializată în regim de urgență.
Art. 14. — În cazul în care medicul care efectuează
transferul decide schimbarea destinației, acesta informează
spitalul la care va fi transferat pacientul, precum și spitalul
care a solicitat transferul, telefonic, radiotelefonic sau prin
dispeceratul medical, prezentând și motivele care stau la
baza deciziei sale.
Art. 15. — În cazurile în care, din motive obiective,
lipsește un mijloc adecvat de transfer interclinic al unui
pacient critic care necesită un transfer de urgență sau în
cazul în care pacientul necesită un mijloc special de
transfer interclinic, cum ar fi unitatea de terapie intensivă
mobilă pentru nou-născuți, elicopter sau o unitate mobilă
de terapie intensivă, medicul din spitalul care organizează
transferul, în colaborare cu serviciul de urgență
prespitalicească, va solicita acest mijloc de transfer de la
un spital regional sau de la un alt serviciu de urgență
apropiat, care deține asemenea mijloace de transfer.
Art. 16. — În lipsa unui personal medical adecvat,
instruit pentru transferul unui pacient critic, spitalul care
organizează transferul asigură personalul de însoțire sau
solicită intervenția unui echipaj adecvat de la un alt spital
sau serviciu de urgență.
Art. 17. — Serviciile de urgență prespitalicească au
obligația să informeze, prin medicul coordonator al
dispeceratului medical, medicul care organizează transferul
despre nivelul de competență al echipajului pe care îl pot
asigura și nivelul de dotare al acestuia, cu respectarea
nivelului de competență și dotării echipajului solicitat de
medicul care cere transferul.
Art. 18. — Echipajul de transfer interclinic are obligația
de a solicita sprijinul altui echipaj la întâlnire, în cazul în
care starea pacientului se agravează, iar personalul din
echipajul respectiv nu deține competențele și/sau
echipamentele și medicamentele necesare stabilizării
pacientului. În astfel de situații echipajul de sprijin va fi
solicitat de la cel mai apropiat serviciu de urgență
prespitalicească, prin apelarea 112 sau prin apelarea
radiotelefonică, dacă este posibil. În lipsa unui echipaj
terestru în apropiere se solicită intervenția unui echipaj de
salvare aeriană, apelând la dispeceratul regional prin
112 sau, dacă este posibil, radiotelefonic.
Art. 19. — Pentru transferul interclinic al pacientului critic
se aplică și prevederile Ordinului ministrului administrației și
internelor și al ministrului sănătății nr. 277/777/2004 pentru
aprobarea Normelor metodologice de aplicare a Ordonanței
de urgență a Guvernului nr. 126/2003 privind operarea,
funcționarea și finanțarea asistenței de urgență acordate cu

elicopterele achiziționate de Ministerul Sănătății și repartizate
operatorilor medicali Institutul Clinic Fundeni și Spitalul Clinic
Județean de Urgență Târgu Mureș, aprobată prin Legea
nr. 40/2004, cu excepția anexei privind recomandările pentru
transferul interclinic, care va fi înlocuită de prevederile
prezentului ordin.
Art. 20. — Fiecare unitate sanitară potențial trimițătoare
sau primitoare asigură accesul personalului medical la un
fax funcțional 24 de ore din 24, 7 zile din 7, preferabil în
cadrul unităților de primire a urgențelor sau, în lipsa
acestora, într-o încăpere cu supraveghere permanentă.
Art. 21. — Toate sediile dispeceratelor medicale sau ale
dispeceratelor integrate, precum și sediile centrale ale
serviciilor de ambulanță județene și al municipiului
București și serviciilor mobile de urgență, reanimare și
descarcerare, inclusiv toate bazele aeriene de salvare, vor
fi dotate cu aparate fax funcționale și accesibile
personalului 24 de ore din 24, 7 zile din 7.
Art. 22. — Transferul interclinic al pacientului critic este
considerat, din punctul de vedere al serviciilor de urgență
prespitalicească, intervenție de urgență și este
finanțat/decontat ca atare, fiind eligibile în vederea
decontării următoarele: costul/km și costul/solicitare la
tarifele contractate pentru intervenții la urgențele majore
sau orice altă modalitate de finanțare a intervențiilor la
urgențele majore, în conformitate cu prevederile în vigoare.
Art. 23. — Materialele sanitare și medicamentele
necesare pe durata transferului pacientului, inclusiv
produsele sanguine, dacă este cazul, sunt asigurate, pentru
toată durata transferului, de către unitatea sanitară care
solicită transferul, urmând ca echipajul de transfer să
predea materialele și medicamentele rămase neutilizate
medicului din unitatea care primește pacientul, acestea fiind
trecute în fișa pacientului.
Art. 24. — Transferul interclinic al nou-născuților aflați în
stare critică este finanțat/decontat ca o intervenție de urgență,
la tarifele stabilite pentru finanțarea unităților de terapie
intensivă mobilă. În acest sens, casele de asigurări de
sănătate semnează contracte de prestări servicii cu spitalele
sau serviciile de urgență prespitalicească care asigură
transferul interclinic al nou-născuților aflați în stare critică.
Art. 25. — (1) În cazul pacienților considerați
netransportabili din cauza stării lor clinice, dar al căror
transfer către o altă unitate sanitară reprezintă unica șansă
de salvare a vieții lor, decizia asupra efectuării transferului
se ia de către medicii din spitalul în care se află pacientul
la momentul respectiv, de comun acord cu medicii din
spitalul la care urmează a fi trimis pacientul și cu serviciul
care urmează să efectueze transferul.
(2) În situațiile prevăzute la alin. (1), medicul sau
medicii care decid transferul în beneficiul pacientului explică
situația și riscurile acestui transfer familiei, care își va da
acordul. În lipsa familiei, aceasta va fi reprezentată de
medicii din spitalul în care se află pacientul.
Art. 26. — Nerespectarea prevederilor prezentului ordin
atrage răspunderea administrativă, civilă sau, după caz,
penală, în condițiile legii.
Art. 27. — Anexele nr. I și II fac parte integrantă din
prezentul ordin.
Art. 28. — Prezentul ordin intră în vigoare în termen de
30 de zile de la data publicării.
Art. 29. — Autoritățile de sănătate publică județene și a
municipiului București, unitățile sanitare și personalul
medical implicat vor duce la îndeplinire prevederile
prezentului ordin.
Art. 30. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 7 septembrie 2006.
Nr. 1.091.

3

4

MONITORUL OFICIAL AL ROMÂNIEI, PARTEA I, Nr. 775/13.IX.2006
ANEXA Nr. I

PROTOCOALE DE TRANSFER
interclinic al pacientului critic
1. Principii generale
1. Scopul principal al transferului este asigurarea
asistenței medicale optime pentru pacient.
2. Înaintea efectuării transferului unitatea sanitară în
care se află pacientul are obligația să îl evalueze și să îi
asigure tratamentul necesar stabilizării în vederea
transferului, evitând întârzierile nejustificate care pot
influența negativ tratamentul definitiv în centrul de
specialitate. Examinările și manevrele efectuate vor fi
consemnate în fișa pacientului. Originalul sau o copie a
acestei fișe însoțește pacientul la unitatea unde acesta este
transferat.
3. Medicul din unitatea sanitară în care se află pacientul
are obligația să îl informeze pe acesta sau pe aparținătorii
acestuia asupra riscurilor și a posibilelor beneficii ale
transferului, consemnând această informare. Acceptul
pacientului sau al aparținătorilor se obține, dacă este
posibil, înaintea începerii transferului, fără ca aceasta să
ducă la întârzieri ce ar fi în detrimentul pacientului. În cazul
în care acceptul pacientului sau al aparținătorilor nu poate
fi obținut, acest lucru este documentat și motivele sunt
explicate în fișa pacientului.
4. Spitalele vor avea un protocol prestabilit, prin care se
vor numi persoanele responsabile de evaluarea pacienților
și organizarea transferului. Spitalele care primesc pacienți
pentru tratament de specialitate stabilesc persoanele
responsabile de acceptarea transferurilor și organizarea
acestora, în colaborare cu spitalele ce doresc să transfere
pacienți.
5. Medicul responsabil din spitalul care transferă
pacientul evaluează starea acestuia, necesitatea
transferului, momentul transferului, modalitatea transportului,
nivelul asistenței medicale pe durata transferului
(competențele echipajului și dotarea necesară) și destinația
transferului, având ca scop final asigurarea îngrijirilor
medicale optime pacientului transferat, fără întârziere
nejustificată. În situația în care spitalul la care se solicită
transferul pacientului refuză să accepte din lipsa locurilor,
acestuia îi revine obligația de a găsi un loc într-un spital
care deține competențe și condiții de investigații și
tratament cel puțin egale cu nivelul propriu.
6. Acceptul pentru transfer se obține de la spitalul care
primește pacientul, înaintea începerii transferului, cu
excepția cazurilor în care pacientul necesită un transfer de
urgență, fiind instabil hemodinamic sau în pericol vital
eminent. În cazul pacienților aflați în stare critică sau cu
potențial de agravare, în lipsa îngrijirilor adecvate și care
necesită asistență medicală de specialitate ce nu poate fi
asigurată de spitalul în care acesta se află, un spital care
poate asigura acest nivel de îngrijiri medicale nu are
dreptul de a refuza transferurile.
7. Documentația ce cuprinde starea pacientului,
investigațiile efectuate și rezultatele acestora, medicația
administrată, cu specificația dozelor și a orelor de
administrare, consulturile de specialitate etc. este copiată
sau trimisă în original spitalului care primește pacientul. În
situația în care este posibil, documentația poate fi trimisă
și prin poștă electronică. Investigațiile imagistice efectuate
(CT, RX, RMN, angiografii etc.), precum și alte teste vor fi
trimise cu documentația medicală a pacientului.
2. Organizarea transferului
1. Reponsabilitățile medicului din centrul care cere
transferul pacientului:
a) identifică pacientul cu indicație pentru transfer;
b) inițiază procesul de transfer, prin contactul direct
cu medicul din unitatea primitoare;

c) asigură stabilizarea maximă posibilă a pacientului,
în limita posibilităților din instituția în care se află
pacientul;
d) determină modalitatea de transfer, prin consultare
cu serviciul care efectuează transferul;
e) evită întârzierile nejustificate din punct de vedere
medical;
f) asigură păstrarea unui nivel adecvat și constant de
îngrijire pe durata transferului, până la preluarea
pacientului de către medicul din unitatea primitoare,
prin indicarea la solicitarea transferului a
competențelor echipajului și a nivelului de dotare
necesară pentru realizarea în cele mai bune condiții
a transferului;
g) transferă documentația și rezultatele investigațiilor
pacientului către unitatea primitoare.
2. Responsabilitățile medicului din centrul care urmează
să primească pacientul:
a) asigură din timp resursele necesare (materiale și
umane) pentru primirea cazului transferat;
b) recomandă soluțiile optime de transfer și măsurile
terapeutice de resuscitare înaintea începerii
transportului și pe durata transportului, dacă este
necesar.
3. Înaintea efectuării transferului pacientul este reanimat
și stabilizat în limita posibilităților unității în care este internat,
evitând întârzierile nejustificate. Se efectuează următoarele
manevre de stabilizare, atunci când există indicație:
a) Căile respiratorii:
1. se utilizează un adjuvant simplu de cale
aeriană sau se intubează pacientul, dacă este
necesar;
2. se aspiră căile respiratorii și se eliberează;
3. se introduce o sondă nazogastrică (orogastrică
în cazul traumatismelor craniene și faciale
grave) în vederea reducerii riscului de aspirație.
b) Respirația:
4. se stabilizează frecvența și se administrează
oxigen;
5. se asigură ventilația mecanică, dacă este
necesar;
6. se efectuează drenajul toracic, dacă este
nevoie. (Se acordă atenție sporită pacienților
intubați, cu traumatism toracic închis, mai ales
dacă transferul se efectuează pe calea aerului.)
c) Circulația:
7. se controlează hemoragiile externe;
8. se asigură două linii intravenoase (i.v.) groase
(minimum 18—16 G) și se administrează
cristaloide;
9. se reumple patul vascular utilizând cristaloide
sau sânge integral, dacă este indicat, pe toată
durata transferului, în conformitate cu
protocoalele medicale în vigoare;
10. se introduce un cateter urinar, dacă nu este
contraindicație în acest sens, în vederea
monitorizării debitului urinar;
11. se monitorizează ritmul cardiac și frecvența
cardiacă;
12. se administrează medicamente inotrope și
vasoactive la pacienții la care se indică (șoc
cardiogen, insuficiență cardiacă stângă etc.),
utilizând un injectomat sau o altă modalitate
sigură de control al dozelor.
d) Sistemul nervos central:
13. se asistă ventilația în cazul pacientului
comatos;

MONITORUL OFICIAL AL ROMÂNIEI, PARTEA I, Nr. 775/13.IX.2006
14. se administrează Manitol sau diuretice, dacă
sunt indicate;
15. se imobilizează capul, gâtul, toracele și
coloana vertebrală la pacientul traumatizat.
e) Examinările diagnostice:
(Când acestea sunt indicate, ele nu trebuie să ducă la
întârzierea transferului. Ele pot fi efectuate și la
centrul care primește pacientul.)
16. Rx coloană cervicală, torace, bazin și
extremități;
17. examinările de înaltă performanță, cum ar fi:
CT, angiografie etc., nu sunt indicate dacă vor
duce la întârzierea transferului. Ele se
efectuează doar dacă pacientul este stabil și
dacă întârzierea transferului nu afectează
pacientul în mod negativ;
18. hemoglobinemie, hematocrit, grup sanguin și
gaze arteriale;
19. test de sarcină pentru toate pacientele
traumatizate, aflate în intervale de vârstă în
care sarcina este posibilă;
20. monitorizarea ritmului cardiac și a pulsoximetriei,
cu notarea periodică a valorilor în documentația
pacientului;
21. monitorizarea TA și documentarea periodică.
f) Plăgile:
(Efectuarea manevrelor de mai jos nu trebuie să ducă
la întârzierea efectuării transferului.)
22. se efectuează toaleta plăgilor și pansamentul;
23. se efectuează seroprofilaxia antitetanică și se
documentează acest lucru în scris;
24. se administrează antibiotice, dacă se indică în
cazul respectiv.
g) Fracturile:
(Nu se întârzie transferul pentru efectuarea
radiografiilor, mai ales dacă pacientul suferă de alte
leziuni grave în afara fracturilor.)
25. se efectuează imobilizarea în atele;
26. se folosesc atele de tracțiune, dacă există,
acolo unde este nevoie;
27. se verifică circulația periferică și se
documentează în scris.
4. Asigurarea îngrijirilor pe durata transferului —
medicul care solicită transferul, precum și unitatea care
realizează transferul au obligația de a se asigura că:
a) transferul se efectuează de personal calificat care
deține echipamentele și medicamentele necesare
pentru a face față eventualelor complicații;
b) există materiale și medicamente suficiente pentru
realizarea transferului. Acestea se asigură de
unitatea care solicită transferul, pentru toată durata
acestuia (inclusiv produse sanguine, dacă este
cazul). În lipsa unor materiale sau medicamente
speciale de la unitatea care solicită transferul, în
cazul în care transferul este asigurat de personal
din cadrul unității sanitare care primește pacientul,
materialele și medicamentele pot fi asigurate de
această unitate sanitară primitoare;
c) se asigură permanent monitorizarea funcțiilor vitale
ale pacientului pe durata transferului;
d) există capacitatea de a asigura funcțiile vitale, în
caz de necesitate, pe timpul transferului (ventilație,
aspirație, IOT, suport hemodinamic, imobilizare
coloană etc.);
e) există capacitatea de a documenta starea pacientului
și modificările ce apar pe durata transferului;
f) există posibilitatea de a comunica cu centrul de
specialitate la care se transferă pacientul pentru
consult și cu medicul care a solicitat transferul,
dacă va fi cazul, pe durata transportului;
g) în lipsa personalului calificat pentru efectuarea
transferului, spitalul care transferă pacientul asigură

5

personal de însoțire sau solicită efectuarea
transferului de către un serviciu specializat pe cale
aeriană sau rutieră, după caz;
h) în cazul efectuării transferului de către servicii
specializate care nu fac parte din structura
spitalelor care transferă sau care primesc pacientul
respectiv, aceste servicii au obligația să asigure
personalul calificat sau să solicite personalul din
partea uneia dintre instituțiile implicate. Medicul
care solicită transferul are obligația de a menționa
competențele echipajului care să asigure transferul
și dotarea necesară în acest scop;
i) echipajul care efectuează transferul are dreptul de
a recomanda și de a utiliza mijlocul de transfer cel
mai adecvat cazului respectiv, de comun acord cu
medicul din unitatea sanitară care solicită transferul;
j) șeful echipajului de urgență desemnat să efectueze
transferul are dreptul de a refuza efectuarea
transferului în cazul în care dotarea ambulanței sau
competența echipajului nu permite îngrijirile
corespunzătoare pe durata transportului, caz în
care va solicita medicului coordonator din
dispeceratul medical sau responsabilului din
serviciul din care face parte trimiterea unui mijloc
de transport corespunzător;
k) în situații excepționale, când viața pacientului
depinde de transferul de urgență al acestuia,
medicul coordonator din dispecerat poate ordona
echipajului disponibil să efectueze transferul chiar
în situația în care echipajul nu îndeplinește
condițiile prevăzute în prezentul ordin, cu condiția
asigurării unui echipaj adecvat la întâlnirea cu
acesta, dacă distanța și durata transferului impun
o asemenea măsură. Astfel de situații trebuie să
rămână excepții, fiind obligatorie documentarea lor
la nivelul dispeceratului, precum și la nivelul
echipajului care efectuează transferul, descriind
situația, circumstanțele și motivele care au stat la
baza deciziei.
5. Informațiile minime ce trebuie să însoțească pacientul:
a) numele pacientului, dacă este posibil, cu adresa și
datele despre persoanele de contact și numerele
de telefon;
b) istoricul afecțiunii pentru care pacientul este
transferat;
c) în caz de traumă, mecanismul leziunii, data și ora
la care a avut loc accidentul;
d) afecțiunile/leziunile identificate;
e) antecedentele medicale ale pacientului;
f) medicația administrată și medicația curentă;
g) medicul curant al pacientului și datele de contact;
h) semnele vitale la sosirea pacientului în spitalul
care solicită transferul, scorul Glasgow (GCS) și,
în cazul pacientului traumatizat, scorul revizuit de
traumă (RTS), prevăzut în anexa nr. 1 sau, după
caz, scorul pediatric de traumă, prevăzut în anexa
nr. 2;
i) măsurile terapeutice efectuate și rezultatul obținut;
j) rezultatele testelor diagnostice și ale analizelor de
laborator;
k) soluțiile intravenoase administrate (tipul, inclusiv
produsele sanguine și cantitatea);
l) semnele vitale, inclusiv GCS, măsurate și
documentate periodic în spitalul care cere
transferul;
m) fișa medicală din prespital, dacă pacientul a ajuns
în spital cu ambulanța;
n) fișa medicală de transfer interclinic al pacientului
critic, prevăzută în anexa nr. 3, cu funcțiile vitale
măsurate și documentate periodic pe durata
transferului, inclusiv GCS, medicamentele și
soluțiile administrate pe durata transferului.

6

MONITORUL OFICIAL AL ROMÂNIEI, PARTEA I, Nr. 775/13.IX.2006

Manevrele efectuate pe durata transferului vor fi
de asemenea documentate;
o) numele și datele de contact ale medicului care a
cerut transferul;
p) numele și datele de contact ale medicului care a
acceptat transferul;
q) numele și datele de contact ale medicului sau
cadrului sanitar care a efectuat transferul.
6. Criteriile, indicațiile și contraindicațiile transferului pe
calea aerului:
(Transferul pe calea aerului se utilizează în cazul în care
nu se poate asigura un transfer potrivit pe cale terestră
sau în cazul în care timpul de transfer pe cale terestră
este mai lung decât permite starea pacientului, ducând
la agravarea acesteia sau la instalarea unor complicații
ireversibile. Pacientul traumatizat sau netraumatizat,
instabil ori cu potențial ridicat de agravare pe durata
transportului, care necesită transfer interclinic la o
unitate specializată, trebuie să beneficieze de o
modalitate de transport optimă care să asigure transferul
în siguranță și în timp util.)
a) oricare dintre criteriile de transfer menționate mai
jos poate fi o indicație pentru transfer pe calea
aerului;
b) în situațiile în care timpul are o importanță majoră
(pacient traumatizat instabil, cu suspiciune de
hematom epidural, cu IMA, necesitând tromboliză
sau angioplastie etc.), transferul pe cale aerului
este soluția optimă, dacă transferul terestru
necesită un timp mai îndelungat, cu condiția
disponibilității unui mijloc de transfer aerian în
timp util;
c) este preferabil în unele situații (fracturi instabile
de coloană, pacienți instabili care nu suportă
transfer de lungă durată pe cale rutieră, lipsa de
mijloc de transport rutier adecvat sau de echipaj
competent etc.) ca pacientul care urmează a fi
transferat să rămână sub observație medicală în
unitatea care a cerut transferul, până la sosirea
unui mijloc de transport aerian cu personal
calificat. Decizia se ia de comun acord între
medicul care organizează transferul și șeful
echipajului aerian de salvare care urmează să
efectueze transferul;
d) în cazul în care transferul pacientului critic pe
cale aeriană nu poate fi efectuat din motive
obiective (condiții meteo, lipsă mijloc aerian etc.),
transferul trebuie efectuat în condiții optime,
utilizând, în limita posibilităților, unități de terapie
intensivă mobilă cu personal calificat;
e) contraindicațiile transferului pe calea aerului
includ:
1. pacient în stop cardiac;
2. pacient în stare terminală;
3. boală contagioasă activă, netratată, ce poate
periclita viața echipajului;
4. pacient combativ, necontrolat (eventual necesită
anestezie);
5. pacient conștient, coerent, care refuză
transferul pe calea aerului;
6. pacient instabil ce necesită o procedură (de
exemplu, laparotomie) ce poate fi efectuată în
spitalul în care se află;
7. pacient stabil, care poate fi transportat cu alt
mijloc medicalizat, factorul timp nefiind de
importanță majoră.
3. Criteriile de transfer al pacientului adult netraumatizat
1. Criterii generale:
a) pacientul se află în stare critică și necesită
investigații/îngrijiri de specialitate într-o unitate
terțiară;

b) spitalul în care se află pacientul nu poate
asigura tratamentul optim acestuia. Un astfel de
caz este reprezentat de, dar nu se rezumă la,
pacienții cu IMA ce necesită tromboliză sau
angioplastie, care nu poate fi realizată în spitalul
în care se află pacientul.
2. Criterii specifice:
a) pacient cu starea de conștiență alterată,
necesitând investigații/terapie intensivă/IOT/
ventilație mecanică;
b) anevrism disecant de aortă;
c) hemoragie cerebrală (hemoragie subarahnoidă);
d) hipotermie/hipotermie severă;
e) pacient care necesită intervenție cardiacă de
urgență (ruptură valvulară etc.);
f) pacient cu disritmii maligne;
g) pacient cu IMA, necesitând tromboliză sau
angioplastie;
h) pacient cu IMA la care tromboliza este
contraindicată, necesitând angioplastie;
i) pacient în șoc, necesitând IOT/ventilație
mecanică și/sau medicație inotropă (cum ar fi
șocul septic);
j) pacient instabil care necesită investigații
avansate ce nu pot fi efectuate în unitatea în
care se află, cum ar fi: CT, angiografie etc.;
k) intoxicații severe;
l) insuficiență renală acută care necesită dializă de
urgență;
m) status epilepticus ce nu poate fi controlat;
n) pacient cu indicații de terapie hiperbară de
urgență.
4. Criteriile de transfer al pacientului adult traumatizat
1. Sistem nervos central:
a) traumă craniocerebrală:
1. plăgi craniene penetrante (plăgi craniocerebrale),
cu sau fără pierdere de LCR sau substanță
cerebrală;
2. fracturi cu înfundare;
3. GCS sub 14 sau în curs de deteriorare;
4. pacienți care necesită IOT/ventilație;
b) leziuni majore ale coloanei și/sau leziuni
medulare.
2. Torace:
a) mediastin lărgit sau alte semne ce sugerează
leziuni ale vaselor mari;
b) leziuni grave ale peretului toracic (volet costal,
torace moale etc.);
c) contuzie pulmonară;
d) leziune cardiacă;
e) pacienți care necesită IOT/ventilație;
f) pacienți care necesită ventilație prelungită și
îngrijiri speciale.
3. Bazin/abdomen:
a) fracturi instabile ale bazinului;
b) fracturi de bazin cu șoc și hemoragie continuă;
c) leziuni/fracturi deschise ale bazinului.
4. Extremități:
a) fracturi deschise grave;
b) amputație traumatică cu potențial de
reimplantare;
c) fracturi articulare complexe;
d) leziune majoră prin strivire;
e) ischemia unei extremități.
5. Politrauma:
a) traumatism craniocerebral asociat cu traumatism
al feței, toracelui, abdomenului sau al bazinului;
b) orice traumatism simultan a mai mult de două
regiuni corporale care pun în pericol viața
pacientului;

MONITORUL OFICIAL AL ROMÂNIEI, PARTEA I, Nr. 775/13.IX.2006
c) arsuri majore sau arsuri asociate cu leziuni
traumatice grave.
6. Factori agravanți:
a) vârsta > 55 de ani;
b) copii;
c) afecțiuni cardiace sau pulmonare preexistente;
d) diabet insulinodependent, obezitate morbidă;
e) sarcină;
f) imunodepresie.
7. Agravare secundară (sechele tardive):
a) necesitatea ventilației mecanice;
b) sepsis;
c) insuficiență
organică
sau
pluriorganică
(deteriorarea la nivel SNC, cardiac, pulmonar,
hepatic, renal sau a sistemului de coagulare);
d) necroza tisulară majoră.
5. Criteriile de transfer al pacientului pediatric
netraumatizat
1. Criterii fiziologice/fiziopatologice:
a) status neurologic alterat sau în curs de
agravare;
b) insuficiență respiratorie;
c) detresă respiratorie care nu răspunde la
tratamentul efectuat, asociată cu una dintre
următoarele condiții:
1. cianoză;
2. retracții musculare (moderate/severe);
3. apnee;
4. stridor (moderat/sever);
5. respirații patologice (gasping, respirație
acidotică etc.);
6. status astmaticus;
d) copii necesitând intubație endotraheală și/sau
protezare ventilatorie;
e) disritmii grave;
f) insuficiență cardiacă;
g) șoc care nu răspunde corespunzător la
tratamentul instituit;
h) copii care necesită oricare dintre următoarele:
1. monitorizarea presiunii intracraniene;
2. monitorizarea presiunii venoase centrale, a
presiunii arteriale invazive sau a presiunii în
artera pulmonară;
3. administrarea de medicamente vasoactive;
i) hipotermie sau hipertermie severă;
j) insuficiență hepatică;
k) insuficiență renală, acută sau cronică, care
necesită dializă imediată.
2. Alte criterii:
a) înec incomplet, cu pierderea stării de
conștiență, semne vitale instabile sau probleme
respiratorii;
b) status epilepticus;
c) mușcătură de șarpe;
d) ingestie sau expunere la substanțe toxice cu
potențial pericol vital;
e) tulburări electrolitice severe;
f) tulburări metabolice severe;
g) deshidratare severă;
h) infecții cu potențial pericol vital, sepsis;
i) copii a căror stare generală necesită măsuri de
terapie intensivă;
j) orice copil al cărui medic consideră că există
beneficiu posibil în cazul transferului de urgență
la un centru specializat în terapie intensivă
pediatrică.
6. Criteriile de transfer al pacientului pediatric
traumatizat
1. Criterii fiziologice/fiziopatologice:
a) status neurologic alterat sau în curs de
agravare;
b) detresă sau insuficiență respiratorie;

7

c) copii care necesită intubație endotraheală și/sau
suport ventilator;
d) șoc, compensat sau necompensat;
e) leziuni care necesită transfuzii sanguine;
f) copii care necesită oricare dintre următoarele:
1. monitorizarea presiunii intracraniene;
2. monitorizarea presiunii venoase centrale, a
presiunii arteriale invazive sau a presiunii în
artera pulmonară;
3. administrare de medicație vasoactivă.
2. Criterii anatomice:
a) fracturi și plăgi penetrante profunde la nivelul
extremităților,
complicate
prin
leziuni
neurovasculare sau sindrom de compartiment;
b) fracturi a două sau mai multe oase lungi
(femur, humerus);
c) fracturi ale scheletului axial;
d) suspiciune de fractură a coloanei vertebrale,
mielică sau amielică;
e) amputații traumatice cu potențial pentru
reimplantare;
f) traumatism craniocerebral asociat cu oricare
dintre următoarele:
1. scurgere de lichid cefalorahidian;
2. fracturi deschise ale extremității cefalice;
3. fracturi cu înfundare ale extremității cefalice;
4. indicații pentru monitorizarea presiunii
intracraniene;
g) plăgi penetrante la nivelul capului, gâtului,
toracelui, abdomenului sau al bazinului;
h) fracturi majore la nivelul bazinului;
i) traumatism închis semnificativ la nivelul toracelui
sau al abdomenului.
3. Alte criterii:
a) copii care necesită terapie intensivă;
b) copii care necesită intervenții chirurgicale
complexe;
c) orice copil al cărui medic consideră că există
beneficiu posibil în cazul transferului de urgență
la un centru specializat în traumă sau/și în
terapie intensivă pediatrică.
4. Criterii în cazul arsurilor (termice sau chimice):
Copilul trebuie transferat la un centru cu capacitate de a
trata copiii cu arsuri, inclus fiind în criteriile care urmează:
a) arsuri de gradele II și III ale unei suprafețe mai
mari de 10% din suprafața corporală la copii cu
vârsta sub 10 ani;
b) arsuri de gradele II și III ale unei suprafețe mai
mari de 20% din suprafața corporală la copii cu
vârstă de peste 10 ani;
c) arsuri de gradul III ale unei suprafețe mai mari
de 5% din suprafața corporală, indiferent de
vârsta copilului;
d) arsuri ce implică următoarele:
1. semne sau simptome de leziuni de inhalare;
2. detresă respiratorie;
3. fața;
4. urechile (arsuri ce implică grosimea completă
a urechii, canalul auditiv sau timpanul);
5. cavitatea bucală și faringele;
6. arsuri profunde sau excesive ale mâinilor,
picioarelor, organelor genitale, articulațiilor
majore sau perineului;
e) leziuni sau arsuri prin curent electric (inclusiv
fulgerare);
f) arsuri asociate cu traumatisme sau alte condiții
medicale ce pot complica starea copilului.
7. Anexele nr. 1—3 fac parte integrantă din prezentele
protocoale de transfer.

8

MONITORUL OFICIAL AL ROMÂNIEI, PARTEA I, Nr. 775/13.IX.2006
ANEXA Nr. 1*)
SCORUL REVIZUIT DE TRAUMĂ

Revised Trauma Score (RTS)

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 775/13.IX.2006

9
ANEXA Nr. 2*)

SCORUL PEDIATRIC DE TRAUMĂ

*) Anexa nr. 2 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 775/13.IX.2006
ANEXA Nr. 3*)
FIȘA MEDICALĂ

de transfer interclinic al pacientului critic

*) Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 775/13.IX.2006

11

12

MONITORUL OFICIAL AL ROMÂNIEI, PARTEA I, Nr. 775/13.IX.2006

MONITORUL OFICIAL AL ROMÂNIEI, PARTEA I, Nr. 775/13.IX.2006

13

14

MONITORUL OFICIAL AL ROMÂNIEI, PARTEA I, Nr. 775/13.IX.2006

ANEXA Nr. II

ACORD DE COLABORARE
pentru aplicarea prevederilor Ordinului ministrului sănătății publice nr. 1.091/2006 privind aprobarea protocoalelor
de transfer interclinic al pacientului critic
Încheiat între ..............................................., cu sediul în ..........................................., str. ............................ nr. .........,
în calitate de unitate sanitară trimițătoare, reprezentată prin ...................................................................., în calitate
de ............................................................, și ................................, cu sediul în .........................., str. ....................... nr. .........,
în calitate de unitate sanitară primitoare, reprezentată prin ................................., în calitate de......................................... .
Prin prezentul acord de colaborare, unitățile sanitare semnatare convin asupra următoarelor prevederi ce vor
reglementa aplicarea protocoalelor de transfer interclinic:
Art. 1. — În cazul transferului interclinic al unui pacient sau mai multor pacienți aflați în stare critică, personalul
din ambele unități aplică protocoalele de transfer interclinic prevăzute în Ordinul ministrului sănătății publice
nr. 1.091/2006, precum și prevederile Ordonanței de urgență a Guvernului nr. 126/2003, aprobată prin Legea nr. 40/2004,
și normele de aplicare a acesteia, aprobate prin Ordinul ministrului administrației și internelor și al ministrului sănătății
publice nr. 277/777/2004.
Art. 2. — Pentru efectuarea unui transfer interclinic al unui pacient neinternat aflat în stare critică, medicul de
gardă din cadrul unității de primire a urgențelor (UPU), al compartimentului de primire a urgențelor (CPU) sau din cadrul
secției care răspunde de pacientul respectiv contactează medicul de gardă din cadrul unității de primire a urgențelor din
spitalul la care urmează a fi transferat pacientul în vederea informării acestuia despre caz și în vederea luării deciziei
asupra modalității de transfer și a mijlocului de transport necesar.
Art. 3. — La rândul său, medicul de gardă din cadrul UPU de la spitalul care urmează să primească pacientul
respectiv are obligația de a informa prompt toate serviciile și secțiile care urmează a fi implicate în investigarea,
evaluarea și tratamentul acestuia.
Art. 4. — Pentru efectuarea unui transfer interclinic al unui pacient internat aflat în stare critică, medicul curant
sau medicul aflat de gardă la secția unde este internat pacientul contactează șeful secției sau al clinicii la care se
dorește transferul pacientului ori medicul de gardă din secția respectivă, în vederea organizării transferului și luării unei
decizii comune asupra oportunității transferului și modalității de transfer.
Art. 5. — Medicul de gardă din secția unde urmează să fie primit pacientul are obligația de a informa prompt
toate serviciile și secțiile care urmează a fi implicate în investigarea, evaluarea și tratamentul pacientului transferat,
inclusiv UPU.
Art. 6. — Numerele de telefon la care se va suna la spitalul primitor în vederea organizării unui transfer
interclinic sunt: ... (numerele de telefon trebuie să fie ușor accesibile 24 de ore din 24, 7 zile din 7, incluzând numărul
de telefon direct al UPU.
Art. 7. — Medicul din spitalul care cere transferul solicită echipajul care va efectua transferul pacientului critic prin
numărul de telefon unic pentru apel de urgență 112, solicitând conectarea la medicul coordonator al dispeceratului, dacă

MONITORUL OFICIAL AL ROMÂNIEI, PARTEA I, Nr. 775/13.IX.2006

15

transferul urmează a fi efectuat cu ambulanță, sau la dispeceratul regional pentru salvare aeriană, în cazul în care
pacientul necesită transferul cu elicopterul.
Art. 8. — La cererea transferului, medicul solicitant furnizează următoarele informații:
1. numele și datele de contact personale;
2. datele personale ale pacientului, dacă acestea sunt cunoscute;
3. diagnosticul prezumtiv sau cert;
4. investigațiile efectuate până la momentul cererii transferului și rezultatele acestora;
5. starea în care se află pacientul la momentul cererii transferului:
a) Este pacientul conștient?
b) Glasgow Coma Score?
c) Când a fost pacientul adus sau internat la spitalul respectiv?
d) Funcțiile vitale (pulsul, respirația, pulsoximetria, tensiunea arterială, temperatura).
e) Este pacientul intubat la momentul respectiv?
f) Va fi pacientul intubat înaintea efectuării transferului?
g) Se administrează medicație inotropă pacientului? Cum? Ce anume?
6. spitalul și secția la care urmează a fi transferat pacientul;
7. numele și datele de contact ale medicului care a acceptat transferul;
8. ce fel de echipaj este necesar;
9. dacă există medic care să însoțească pacientul în cazul în care nu există personal competent la serviciul de
urgență prespitalicească ce urmează să efectueze transferul;
10. dacă este necesară chemarea unui echipaj specializat pentru acest transfer (echipaj aerian de
salvare/transport sanitar sau echipaj de transport neonatal).
Art. 9. — În cazul în care nu este disponibil un echipaj cu personal competent pentru efectuarea transferului,
spitalul solicitant va organiza trimiterea unui echipaj competent de însoțire sau va solicita, direct sau prin intermediul
serviciului de urgență prespitalicească județean, intervenția unui echipaj competent pentru cazul respectiv, dintr-un centru
regional sau alt centru care deține un asemenea echipaj.
Art. 10. — Medicul care organizează transferul este obligat să ia în considerare toate condițiile ce privesc
transferul în cel mai scurt timp, în deplină siguranță, al pacientului aflat în stare critică și care necesită investigații și/sau
îngrijiri de un nivel mai complex decât cele ce pot fi asigurate în spitalul în care se află pacientul.
Art. 11. — Medicul din cadrul UPU sau al CPU din spitalul în care se află pacientul ori medicul din secția în
care se află pacientul are dreptul și obligația de a începe procedurile de transfer imediat ce sesizează necesitatea
acestuia. În cazul în care pacientul este instabil și necesită transferul, în cel mai scurt timp posibil, medicul din spitalul
în care se află pacientul are dreptul de a începe procedurile de transfer, fără a avea avizul prealabil al spitalului primitor.
El are obligația de a organiza primirea simultan cu începerea procedurilor de transfer sau după ce pacientul a plecat
către spitalul primitor.
Art. 12. — Toți medicii de la unitățile sanitare semnatare au obligația de a lua cunoștință de prezentul acord, pe
bază de semnătură.

Părți semnatare:
Directorul spitalului potențial trimițător,
............................................................
Medicul șef al serviciului județean de ambulanță,
.............................................................................
Medicul șef din cadrul SMURD, în cazul în care există
.................................................................................................
Medicul șef din cadrul UPU/CPU, dacă există, sau
medicul care răspunde de primirea urgențelor,
..................................................................................

Directorul spitalului primitor,
............................................
Medicul șef al serviciului județean de ambulanță,
..........................................................................
Medicul șef din cadrul SMURD, în cazul în care există,
...................................................................................................
Medicul șef din cadrul UPU
............................................

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind completarea anexei nr. 1 la Ordinul ministrului transporturilor, construcțiilor și turismului
nr. 319/2006 pentru aprobarea Normelor privind stabilirea echipajului minim de siguranță
la navele de navigație interioară care arborează pavilion român
Având în vedere prevederile art. 69 și 70 din Acordul european instituind o asociere între România, pe de o
parte, și Comunitățile Europene și statele membre ale acestora, pe de altă parte, semnat la Bruxelles la 1 februarie
1993, ratificat prin Legea nr. 20/1993,

16

MONITORUL OFICIAL AL ROMÂNIEI, PARTEA I, Nr. 775/13.IX.2006

în conformitate cu prevederile art. 13 alin. (1) și (2) din Ordonanța Guvernului nr. 19/1997 privind transporturile,
republicată, cu modificările și completările ulterioare, și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Anexa nr. 1 la Ordinul ministrului
transporturilor, construcțiilor și turismului nr. 319/2006
pentru aprobarea Normelor privind stabilirea echipajului
minim de siguranță la navele de navigație interioară care
arborează pavilion român, publicat în Monitorul Oficial al
României, Partea I, nr. 343 și 343 bis din 17 aprilie 2006,
se completează după cum urmează:
1. La articolul 2, după litera m) se introduce o nouă
literă, litera m1), cu următorul cuprins:
îm1) Lucrător mobil — orice persoană care face parte
din personalul navigant sau din personalul auxiliar, angajată

să desfășoare o activitate profesională la bordul unei nave
de navigație interioară, inclusiv stagiarii și ucenicii, astfel
cum se prevede în art. 2 pct. 7 din Directiva
2003/88/CE*);“.
2. Se introduce o notă de subsol cu următorul cuprins:
î*) Directiva Parlamentului European și a Consiliului
2003/88/CE din 4 noiembrie 2003 privind anumite aspecte ale
organizării timpului de lucru (JO L 299, 18.11.2003, p. 9).“
Art. II. — Prezentul ordin va fi publicat în Monitorul
Oficial al României, Partea I.

Ministrul transporturilor, construcțiilor și turismului,
Radu Mircea Berceanu

București, 4 septembrie 2006.
Nr. 1.607.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 775/13.IX.2006 conține 16 pagini.

Prețul: 1,15 lei

&JUYDGY|119512]
ISSN 1453—4495

