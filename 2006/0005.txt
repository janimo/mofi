Anul 174 (XVIII) — Nr. 5

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 4 ianuarie 2006

SUMAR

Nr.

Pagina

1.380/2005. — Decret privind promulgarea Legii pentru
aprobarea Ordonanței de urgență a Guvernului
nr. 49/2005 privind stabilirea unor măsuri de
reorganizare în cadrul administrației publice
centrale.......................................................................

412/2005. — Lege privind aprobarea Ordonanței de
urgență a Guvernului nr. 86/2005 pentru
modificarea și completarea Legii nr. 541/2002
privind economisirea și creditarea în sistem
colectiv pentru domeniul locativ ...............................
1.381/2005. — Decret pentru promulgarea Legii privind
aprobarea Ordonanței de urgență a Guvernului
nr. 86/2005 pentru modificarea și completarea
Legii nr. 541/2002 privind economisirea și
creditarea în sistem colectiv pentru domeniul
locativ .........................................................................

Pagina

1.386/2005. — Decret privind conferirea Ordinului
național Serviciul Credincios în grad de Cavaler....

2

2

4

1.387/2005. — Decret privind conferirea Ordinului
național Pentru Merit în grad de Ofițer ...................

LEGI ȘI DECRETE
411/2005. — Lege pentru aprobarea Ordonanței de
urgență a Guvernului nr. 49/2005 privind stabilirea
unor măsuri de reorganizare în cadrul
administrației publice centrale ..................................

Nr.

4

HOTĂRÂRI ALE GUVERNULUI ROMÂNIEI
1.584/2005. — Hotărâre pentru înființarea, organizarea și
funcționarea Agenției Naționale de Prevenire a
Traficului de Persoane și Monitorizare a Asistenței
Acordate Victimelor Traficului de Persoane ............

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3

3

54/2005.— Ordin al președintelui Autorității Naționale
de Reglementare în Domeniul Energiei privind
aprobarea Regulamentului pentru atestarea
agenților economici care proiectează, execută,
verifică și exploatează instalații electrice din
sistemul electroenergetic...........................................

7

55/2005. — Ordin al președintelui Autorității Naționale
de Reglementare în Domeniul Energiei privind
aprobarea Regulamentului pentru autorizarea
electricienilor care proiectează, execută, verifică și
exploatează instalații electrice din sistemul
electroenergetic..........................................................

7–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 5/4.I.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 49/2005 privind stabilirea unor măsuri
de reorganizare în cadrul administrației publice centrale
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 49 din 1 iunie 2005 privind stabilirea unor
măsuri de reorganizare în cadrul administrației publice
centrale, publicată în Monitorul Oficial al României, Partea I,
nr. 517 din 17 iunie 2005, cu următoarele modificări și
completări:
1. Articolul 1 va avea următorul cuprins:
îArt. 1. — (1) În cadrul Cancelariei Primului-Ministru se
înființează Autoritatea de control a Guvernului, structură
fără personalitate juridică civilă.
(2) Cancelaria Primului-Ministru preia bugetul,
patrimoniul, numărul de posturi și personalul Autorității
Naționale de Control, care se desființează.“
2. Articolul 2 va avea următorul cuprins:
îArt. 2. — În subordinea administrativă a Guvernului și
sub autoritatea ministrului delegat pentru controlul
implementării programelor de finanțare internațională și
urmărirea aplicării acquis-ului comunitar din cadrul
Cancelariei Primului-Ministru se organizează și funcționează
următoarele structuri fără personalitate juridică civilă:
a) Autoritatea de control a Guvernului;
b) Departamentul pentru lupta antifraudă;
c) Departamentul de implementare programe și ajustare
structurală.“
3. La articolul 3 alineatul (3), litera a) va avea următorul
cuprins:
îa) exercită controlul asupra activității autorităților și
instituțiilor publice centrale, dispus de primul-ministru;“.

4. La articolul 4, alineatul (3) va avea următorul cuprins:
î(3) Propunerile aprobate de primul-ministru se transmit
instituțiilor vizate care, în termen de 10 zile, au obligația de
a comunica Autorității măsurile luate.“
5. La articolul 7, litera b) va avea următorul cuprins:
îb) efectuează controlul obținerii, derulării sau utilizării
fondurilor provenite din programele de asistență ale Uniunii
Europene, în vederea identificării de nereguli, având și
calitatea de organ de constatare, în sensul art. 214 din
Codul de procedură penală, în privința fraudelor ce
afectează interesele financiare ale Uniunii Europene în
România, astfel cum sunt definite în Ordonanța Guvernului
nr. 79/2003 privind controlul și recuperarea fondurilor
comunitare, precum și a fondurilor de cofinanțare aferente
utilizate necorespunzător, aprobată cu modificări prin Legea
nr. 529/2003, cu modificările și completările ulterioare.“
6. La articolul 10, alineatul (4) va avea următorul
cuprins:
î(4) Pentru ducerea în îndeplinire a obligației prevăzute
la alin. (3), toate instituțiile și autoritățile publice implicate,
precum și operatorii economici, indiferent dacă sunt cu
capital de stat sau privat, care derulează sau beneficiază
de fonduri comunitare, vor desemna una sau mai multe
persoane de contact. Acestea trebuie să beneficieze de
pregătire specifică și dotare tehnică pentru îndeplinirea
corespunzătoare și operativă a solicitărilor Departamentului.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 29 decembrie 2005.
Nr. 411.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 49/2005 privind stabilirea
unor măsuri de reorganizare în cadrul administrației publice centrale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 49/2005 privind stabilirea unor măsuri de
reorganizare în cadrul administrației publice centrale și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 decembrie 2005.
Nr. 1.380.

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 5/4.I.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 86/2005 pentru modificarea
și completarea Legii nr. 541/2002 privind economisirea și creditarea în sistem colectiv
pentru domeniul locativ
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 86 din 14 iulie 2005 pentru modificarea și
completarea Legii nr. 541/2002 privind economisirea și
creditarea în sistem colectiv pentru domeniul locativ,
publicată în Monitorul Oficial al României, Partea I, nr. 627
din 19 iulie 2005, cu următoarele modificări și completări:
1. La articolul I punctul 2, alineatul (2) al articolului 27
va avea următorul cuprins:
î(2) Prima nu poate depăși echivalentul în lei a
120 euro, calculat la rata de schimb leu/euro comunicată
de Banca Națională a României pentru ultima zi lucrătoare
a anului de economisire.“
2. La articolul I punctul 3, alineatul (21) al articolului 27
va avea următorul cuprins:
î(2 1) Prin excepție de la prevederile alin. (1) și (2),
pentru persoanele cu vârsta de până la 35 de ani, precum
și pentru cele care au în întreținere copii minori, nivelul

maxim al primei nu poate depăși 150 euro, după cum
urmează:
a) persoanele cu vârsta de până la 35 de ani, fără
copii în întreținere: 135 euro;
b) persoanele cu un copil în întreținere: 140 euro;
c) persoanele cu 2 copii în întreținere: 145 euro;
d) persoanele cu 3 sau mai mulți copii în întreținere:
150 euro.“
3. După articolul I se introduce articolul I1 cu următorul
cuprins:
îArt. I 1. — Dispozițiile prevăzute la art. I pct. 2 din
ordonanța de urgență nu sunt aplicabile pentru anul 2005
sumelor economisite în baza contractelor încheiate anterior
datei intrării în vigoare a prezentei ordonanțe de urgență.“
4. După articolul II se introduce articolul II 1 cu
următorul cuprins:
îArt. II1. — Prezenta lege intră în vigoare la data de
1 ianuarie 2006.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 29 decembrie 2005.
Nr. 412.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 86/2005 pentru modificarea
și completarea Legii nr. 541/2002 privind economisirea
și creditarea în sistem colectiv pentru domeniul locativ
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 86/2005 pentru modificarea și completarea Legii
nr. 541/2002 privind economisirea și creditarea în sistem colectiv pentru
domeniul locativ și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 28 decembrie 2005.
Nr. 1.381.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 5/4.I.2006
PREȘEDINTELE ROMÂNIEI

DECRET
privind conferirea Ordinului național Serviciul Credincios
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, ale art. 4 alin. (3), ale art. 6 lit. A și ale art. 11 din
Legea nr. 29/2000 privind sistemul național de decorații al României, cu
modificările ulterioare, precum și ale Ordonanței de urgență a Guvernului
nr. 105/2000 privind reinstituirea Ordinului, Crucii și Medaliei Naționale
Serviciul Credincios, cu completările ulterioare,
în semn de înaltă apreciere pentru profesionalismul și spiritul de
sacrificiu de care a dat dovadă în timpul misiunilor de salvare și ajutorare a
populației sinistrate în urma inundațiilor din anul 2005,
Președintele României

d e c r e t e a z ă:

Articol unic. — Se conferă Ordinul național Serviciul Credincios în grad
de Cavaler, cu însemn pentru militari, domnului plutonier adjutant DinicăCîrstea A. G. Alexandru-Octavian.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 decembrie 2005.
Nr. 1.386.
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Ofițer
În temeiul prevederilor art. 94 lit. a) și ale art. 100 din Constituția
României, republicată, ale art. 4 alin. (3), ale art. 6 lit. A și ale art. 11 din
Legea nr. 29/2000 privind sistemul național de decorații al României, cu
modificările ulterioare,
în semn de înaltă apreciere pentru profesionalismul și spiritul de
sacrificiu dovedite în numeroasele misiuni de salvare a unor vieți omenești,
pentru rezultatele de excepție obținute în perfecționarea actului medical,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Ofițer, domnului dr. Raed Arafat, medic coordonator UPU, Serviciul Mobil de
Urgență, Reanimare și Descarcerare (SMURD) din Târgu Mureș.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 decembrie 2005.
Nr. 1.387.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 5/4.I.2006

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
pentru înființarea, organizarea și funcționarea Agenției Naționale de Prevenire a Traficului
de Persoane și Monitorizare a Asistenței Acordate Victimelor Traficului de Persoane
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se înființează Agenția Națională de
Prevenire a Traficului de Persoane și Monitorizare a
Asistenței Acordate Victimelor Traficului de Persoane,
denumită în continuare Agenție, organ de specialitate al
administrației publice centrale, cu personalitate juridică, în
subordinea Ministerului Administrației și Internelor, prin
reorganizarea Oficiului Național de Prevenire a Traficului de
Persoane și Monitorizarea Protecției Victimelor din cadrul
Inspectoratului General al Poliției Române, denumit în
continuare Oficiu.
(2) La data la care Agenția devine operațională Oficiul
se desființează.
Art. 2. — (1) Agenția are ca scop coordonarea și
evaluarea activităților de prevenire a traficului de persoane
și monitorizarea asistenței acordate victimelor acestuia.
(2) Agenția cooperează cu organizațiile neguvernamentale
române și străine, precum și cu organizațiile
interguvernamentale în vederea conștientizării opiniei
publice asupra fenomenului și consecințelor acestuia.
Art. 3. — (1) Pentru realizarea scopului său, Agenția
are următoarele atribuții principale:
a) elaborează, pe baza propunerilor ministerelor cu
atribuții în domeniu, proiectul Strategiei naționale de
prevenire a traficului de persoane și de asistență a
victimelor acestuia, denumită în continuare Strategie
națională, pe care îl supune spre aprobare Guvernului,
după consultarea Grupului interministerial de lucru pentru
coordonarea și evaluarea activității de prevenire și
combatere a traficului de persoane, denumit în continuare
Grup interministerial, constituit în baza Regulamentului de
aplicare a dispozițiilor Legii nr. 678/2001 privind prevenirea
și combaterea traficului de persoane, aprobat prin
Hotărârea Guvernului nr. 299/2003;
b) coordonează activitatea de prevenire a traficului de
persoane la nivel național și monitorizează asistența
acordată victimelor traficului de persoane, urmărind
îndeplinirea obiectivelor prevăzute în planurile naționale de
acțiune întocmite în baza Strategiei naționale;
c) elaborează proiectul standardelor naționale în
domeniu pe care îl supune aprobării Guvernului, după
consultarea Grupului interministerial;
d) colectează, stochează, procesează și analizează date
și informații cu caracter statistic în domeniul său de
competență;
e) efectuează studii și cercetări privind diagnoza și
evoluția fenomenului traficului de persoane;
f) facilitează schimbul de date și informații cu caracter
statistic între instituțiile cu competențe în domeniu, din țară
și din străinătate;
g) formulează propuneri pentru modificarea și
completarea legislației în domeniul său de activitate;
h) difuzează, în condițiile legii, date și informații cu
caracter oficial în domeniul prevenirii traficului de persoane
și al asistării victimelor acestuia;
i) elaborează răspunsurile la chestionare, precum și
rapoartele de țară în domeniul traficului de persoane;
j) dezvoltă programe proprii pentru realizarea activităților
de prevenire a traficului de persoane și de acordare a

asistenței victimelor traficului de persoane și sprijină, la
cerere, programele în derulare;
k) sprijină activitatea de informare privind drepturile
persoanelor — victime ale traficului, atât în țară, cât și în
străinătate;
l) sprijină, la cerere, structurile specializate din cadrul
poliției prin asigurarea resurselor necesare desfășurării
activităților de prevenire și furnizează, la cerere, date
statistice necesare elaborării orientării manageriale la nivelul
structurilor specializate în combaterea traficului de
persoane;
m) desfășoară activități de cooperare internațională în
domeniul de competență.
(2) Agenția exercită și alte atribuții potrivit legii.
Art. 4. — (1) Agenția este condusă de un președinte,
asimilat ca salarizare cu funcția de director general în
cadrul Ministerului Administrației și Internelor.
(2) Președintele este numit prin ordin al ministrului
administrației și internelor și este subordonat nemijlocit
acestuia.
(3) Președintele Agenției este coordonatorul național al
activității de prevenire a traficului de persoane și de
acordare a protecției și asistenței victimelor traficului de
persoane.
(4) Președintele este ordonator secundar de credite și
reprezintă Agenția în raporturile cu persoane fizice și
persoanele juridice publice și private din țară și din
străinătate.
Art. 5. — (1) În exercitarea atribuțiilor sale, președintele
emite decizii.
(2) Președintele Agenției este sprijinit în activitatea sa
de un director general adjunct, care este și înlocuitorul de
drept al acestuia.
(3) Președintele Agenției îndeplinește următoarele
atribuții principale:
a) conduce întreaga activitate a Agenției;
b) coordonează activitatea de elaborare a Strategiei
naționale, precum și a planurilor naționale de acțiune și
acționează pentru aplicarea acestora;
c) colaborează cu instituțiile de specialitate pentru
formarea și perfecționarea pregătirii profesionale a
personalului propriu;
d) urmărește și controlează aplicarea deciziilor proprii, a
convențiilor și acordurilor internaționale în domeniu la care
România este parte;
e) fundamentează și elaborează propuneri pentru
bugetul anual al Agenției;
f) aprobă statul de funcții al Agenției, numește și
eliberează din funcție personalul acesteia.
Art. 6. — (1) Agenția devine operațională începând cu
data de 1 ianuarie 2006.
(2) În cadrul Agenției se înființează 8 compartimente
regionale, fără personalitate juridică, a căror organizare se
stabilește prin regulamentul de organizare și funcționare al
Agenției.
(3) Personalul Agenției este format din funcționari
publici, funcționari publici cu statut special și personal
contractual.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 5/4.I.2006

(4) Salarizarea personalului prevăzut la alin. (3) se face
potrivit prevederilor legale în vigoare aplicabile fiecărei
categorii de personal existente în cadrul Agenției.
(5) Numărul maxim de posturi al Agenției este de 50,
dintre care 34 în aparatul central, iar 16 în cele
8 compartimente regionale.
(6) Asigurarea numărului de posturi prevăzut la alin. (5)
se face prin redistribuire, în limita numărului maxim de
posturi aprobat Ministerului Administrației și Internelor prin
legea bugetului de stat.
(7) Structura organizatorică a Agenției este prevăzută în
anexa care face parte integrantă din prezenta hotărâre.
Art. 7. — (1) Instituțiile publice centrale și locale,
precum și organizațiile neguvernamentale cu responsabilități
în lupta împotriva traficului de persoane furnizează, la
cererea Agenției, datele referitoare la traficul de persoane,
în raport cu atribuțiile specifice.
(2) La solicitarea Agenției, instituțiile prevăzute la
alin. (1) participă cu specialiști, precum și cu asistență
tehnică și logistică la desfășurarea activităților impuse de
îndeplinirea obiectivelor stabilite în planurile naționale de
acțiune.
(3) Activitățile prevăzute la alin. (2) se desfășoară fără
a se produce imixtiuni în competențele și activitățile
specifice fiecărei instituții.
Art. 8. — (1) Agenția este finanțată integral de la
bugetul de stat, prin bugetul Ministerului Administrației și
Internelor.

(2) Agenția poate primi fonduri externe nerambursabile,
donații, sponsorizări și alte surse, conform legii.
(3) Spațiile necesare funcționării Agenției și structurilor
teritoriale se asigură prin achiziționare, închiriere și/sau
transmitere în administrare.
(4) Agenția are în dotare un număr de autoturisme
determinat în conformitate cu dispozițiile Ordonanței
Guvernului nr. 80/2001 privind stabilirea unor normative de
cheltuieli pentru autoritățile administrației publice și
instituțiile publice, aprobată cu modificări și completări prin
Legea nr. 247/2002, cu modificările și completările
ulterioare, precum și alte bunuri, mobilier, aparatură,
echipamente electronice și tehnică de calcul necesare
funcționării acesteia în condiții optime.
Art. 9. — (1) La data operaționalizării Agenția preia
atribuțiile Oficiului.
(2) Personalul Oficiului poate fi mutat sau transferat în
cadrul Agenției, în condițiile legii, cu acordul celui în cauză.
Art. 10. — (1) În termen de 60 de zile de la intrarea în
vigoare a prezentei hotărâri ministrul administrației și
internelor numește președintele Agenției.
(2) În termen de 30 de zile de la data la care devine
operațională, Agenția elaborează regulamentul de
organizare și funcționare, care se aprobă prin ordin al
ministrului administrației și internelor.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Cătălin Doica,
secretar de stat
București, 8 decembrie 2005.
Nr. 1.584.
ANEXĂ
STRUCTURA ORGANIZATORICĂ

a Agenției Naționale de Prevenire a Traficului de Persoane și Monitorizare a Asistenței Acordate Victimelor
Traficului de Persoane
Numărul maxim de posturi al Agenției = 50,
dintre care 34 în aparatul central, iar 16
în cele 8 compartimente regionale

PREȘEDINTE

DIRECTOR GENERAL

Compartimentul
financiar
(bugetcontabilitate)

Serviciul
cercetare,
evaluare
și prognoză

Serviciul
pentru prevenirea
traficului cu ființe umane
și monitorizarea protecției
victimelor

Serviciul juridic,
relații publice,
resurse umane

Compartimente
regionale (8)

Compartimentul
secretariat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 5/4.I.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Regulamentului pentru atestarea agenților economici care proiectează, execută,
verifică și exploatează instalații electrice din sistemul electroenergetic
În temeiul art. 9 alin. (2), (6) și (7), al art. 11 alin. (1) și alin. (2) lit. a) și n) din Legea energiei electrice
nr. 318/2003,
având în vedere referatul de aprobare întocmit de Departamentul infrastructură și autorizare,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din 21 decembrie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul pentru atestarea
agenților economici care proiectează, execută, verifică și
exploatează instalații electrice din sistemul electroenergetic,
prevăzut în anexa*) care face parte integrantă din prezentul
ordin.
Art. 2. — La data intrării în vigoare a prezentului ordin
se abrogă Ordinul președintelui Autorității Naționale de
Reglementare în Domeniul Energiei nr. 24/2004 privind
aprobarea Regulamentului pentru atestarea agenților
economici care proiectează, execută, verifică și exploatează
instalații electrice din sistemul electroenergetic, publicat în
Monitorul Oficial al României, Partea I, nr. 972 din
22 octombrie 2004.

Art. 3. — Agenții economici care proiectează, execută,
verifică și exploatează instalații electrice din sistemul
electroenergetic vor duce la îndeplinire prevederile
prezentului ordin.
Art. 4. — Departamentele de specialitate din cadrul
Autorității Naționale de Reglementare în Domeniul Energiei
vor duce la îndeplinire și vor urmări respectarea de către
agenții economici a prevederilor cuprinse în Regulamentul
pentru atestarea agenților economici care proiectează,
execută, verifică și exploatează instalații electrice din
sistemul electroenergetic.
Art. 5. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 22 decembrie 2005.
Nr. 54.
*) Conținutul anexei se publică în format electronic pe pagina web a Autorității Naționale de Reglementare în Domeniul Energiei (www.anre.ro).

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Regulamentului pentru autorizarea electricienilor care proiectează, execută,
verifică și exploatează instalații electrice din sistemul electroenergetic
În temeiul art. 9 alin. (2), (6) și (7), al art. 11 alin. (1) și alin. (2) lit. a) și n) din Legea energiei electrice
nr. 318/2003,
având în vedere referatul de aprobare întocmit de Departamentul infrastructură și autorizare,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din 21 decembrie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul pentru autorizarea
electricienilor care proiectează, execută, verifică și
exploatează instalații electrice din sistemul electroenergetic,
prevăzut în anexa*) care face parte integrantă din prezentul
ordin.
Art. 2. — La data intrării în vigoare a prezentului ordin
se abrogă Ordinul președintelui Autorității Naționale de

Reglementare în Domeniul Energiei nr. 7/2005 privind
aprobarea Regulamentului pentru autorizarea electricienilor
care proiectează, execută, verifică și exploatează instalații
electrice din sistemul electroenergetic — Revizia 1, publicat
în Monitorul Oficial al României, Partea I, nr. 152 din
21 februarie 2005.

*) Conținutul anexei se publică în format electronic pe pagina web a Autorității Naționale de Reglementare în Domeniul Energiei (www.anre.ro).

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 5/4.I.2006

Art. 3. — Titularii de licențe acordate de Autoritatea
Națională de Reglementare în Domeniul Energiei și
societățile comerciale care desfășoară activități în sectorul
energiei electrice vor respecta prevederile Regulamentului
pentru autorizarea electricienilor care proiectează, execută,
verifică și exploatează instalații electrice din sistemul
electroenergetic.
Art. 4. — Departamentele de specialitate din cadrul
Autorității Naționale de Reglementare în Domeniul Energiei

vor duce la îndeplinire și vor urmări respectarea de către
agenții economici a prevederilor cuprinse în Regulamentul
pentru autorizarea electricienilor care proiectează, execută,
verifică și exploatează instalații electrice din sistemul
electroenergetic.
Art. 5. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 22 decembrie 2005.
Nr. 55.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 5/4.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071094]
ISSN 1453—4495

PDF compression, OCR, web-optimization with CVISION's PdfCompressor

