Anul 174 (XVIII) — Nr. 808

PARTEA

I

LEGI, DECRETE, HOTĂRÂRI ȘI ALTE ACTE

Marți, 26 septembrie 2006

SUMAR

Nr.

Pagina

Nr.
bugetară la dispoziția Guvernului, prevăzut în
bugetul de stat pe anul 2006 ..................................
— Hotărâre privind aprobarea concedierilor
colective în baza prevederilor Ordonanței de
urgență a Guvernului nr. 8/2003 privind stimularea
procesului de restructurare, reorganizare și
privatizare a unor societăți naționale, companii
naționale și societăți comerciale cu capital
majoritar de stat, precum și a societăților
comerciale și regiilor autonome subordonate
autorităților administrației publice locale, de către
Societatea Comercială îGOSCOMLOC“ — S.A.
Uricani ........................................................................
— Hotărâre privind premierea colectivelor care au
desfășurat activitate de cercetare-dezvoltare sau
servicii specifice acesteia, cu rezultate deosebite
în domeniul științei și tehnologiei, în anul 2006 ....
— Hotărâre privind declararea utilității publice
pentru lucrarea de interes național îAmenajarea
hidroenergetică a râului Jiu pe sectorul Livezeni—
Bumbești“ ...................................................................
— Hotărâre privind normarea parcului auto și a
consumului de carburanți la Ministerul Economiei
și Comerțului pentru Biroul consilierului economic
din cadrul fiecărei misiuni diplomatice a României
în străinătate..............................................................
— Hotărâre privind aprobarea stemei județului
Botoșani .....................................................................

15–16

Rectificări ...............................................................................

16

HOTĂRÂRI ALE GUVERNULUI ROMÂNIEI
1.216. — Hotărâre privind denunțarea unor tratate
internaționale..............................................................

2–4

1.217. — Hotărâre privind constituirea mecanismului
național pentru promovarea incluziunii sociale în
România .....................................................................

4–8

1.274. — Hotărâre privind utilizarea fondurilor alocate prin
Fondul de Solidaritate al Uniunii Europene ............

8–9

1.284. — Hotărâre privind actualizarea limitei valorii
zilnice pentru produsele lactate și de panificație
acordate pentru elevii din clasele I—IV din
învățământul de stat, precum și pentru copiii
preșcolari din grădinițele de stat cu program
normal de 4 ore........................................................
1.285. — Hotărâre privind suplimentarea bugetului
Ministerului Apărării din Fondul de rezervă
bugetară la dispoziția Guvernului, prevăzut în
bugetul de stat pe anul 2006, pentru Compania
Română de Aviație îRomavia“ — R.A....................
1.286. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Maramureș .....................
1.287. — Hotărâre privind suplimentarea bugetului
Ministerului Agriculturii, Pădurilor și Dezvoltării
Rurale pe anul 2006 din Fondul de rezervă

1.291.

1.292.
10
1.297.

10

11

Pagina

1.298.

1.302.

11–12

12

13

14

14–15

2

MONITORUL OFICIAL AL ROMÂNIEI, PARTEA I, Nr. 808/26.IX.2006

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind denunțarea unor tratate internaționale
Având în vedere prevederile art. 6 alin. (10) din Protocolul privind condițiile și aranjamentele
referitoare la admiterea Republicii Bulgaria și a României în Uniunea Europeană, anexat Tratatului
privind aderarea Republicii Bulgaria și a României la Uniunea Europeană, semnat la Luxemburg la
25 aprilie 2005, ratificat prin Legea nr. 157/2005,
în temeiul art. 108 din Constituția României, republicată, și al art. 34 din Legea nr. 590/2003
privind tratatele,
Guvernul României adoptă prezenta hotărâre.
Articol unic. — (1) Se denunță acordurile și convențiile internaționale prevăzute în anexa*) care
face parte integrantă din prezenta hotărâre.
(2) Ministerul Afacerilor Externe va publica în Monitorul Oficial al României, Partea I, data la
care tratatele denunțate își încetează valabilitatea, în conformitate cu prevederile acestora.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
Ministrul agriculturii, pădurilor și dezvoltării rurale,
Gheorghe Flutur
Ministrul integrării europene,
Anca Daniela Boagiu
București, 6 septembrie 2006.
Nr. 1.216.
*) Anexa este reprodusă în facsimil.
ANEXĂ

MONITORUL OFICIAL AL ROMÂNIEI, PARTEA I, Nr. 808/26.IX.2006

3

4

MONITORUL OFICIAL AL ROMÂNIEI, PARTEA I, Nr. 808/26.IX.2006

GUVERNUL ROMÂNIEI

HOTĂRÂRE
privind constituirea mecanismului național pentru promovarea
incluziunii sociale în România
În temeiul art. 108 din Constituția României, republicată, și al art. 12 din Legea nr. 90/2001
privind organizarea și funcționarea Guvernului României și a ministerelor, cu modificările și
completările ulterioare,
Guvernul României adoptă prezenta hotărâre.
Art. 1. — Se constituie mecanismul național pentru promovarea incluziunii sociale, organizat la
nivel central și județean, potrivit anexelor nr. 1 și 2.
Art. 2. — (1) În cadrul autorităților publice centrale prevăzute în anexa nr. 3 se constituie
unitatea de incluziune socială, care are ca scop monitorizarea implementării angajamentelor
asumate de România în documentele internaționale din domeniul incluziunii sociale.
(2) Unitatea de incluziune socială prevăzută la alin. (1) are următoarele atribuții principale, în
raport cu specificul domeniului de activitate al autorităților publice centrale în care funcționează:
a) coordonează monitorizarea planurilor de implementare a măsurilor de prevenire și combatere
a excluziunii sociale;
b) evaluează efectele măsurilor preconizate prin planurile de implementare prevăzute la lit. a),
prin raportare la obiectivele de dezvoltare regională și județeană;
c) actualizează indicatorii sectoriali de incluziune socială;

MONITORUL OFICIAL AL ROMÂNIEI, PARTEA I, Nr. 808/26.IX.2006
d) elaborează sistemul informațional privind datele cu relevanță pentru domeniul incluziunii
sociale;
e) participă la procesul de consultare inițiat în domeniul incluziunii sociale de Ministerul Muncii,
Solidarității Sociale și Familiei, cu scopul eradicării sărăciei și prevenirii excluziunii sociale;
f) monitorizează periodic progresul realizat în raport cu obiectivele și indicatorii stabiliți prin
Raportul anual în domeniul incluziunii sociale;
g) elaborează documentele necesare pentru redactarea Raportului de progres în domeniul
incluziunii sociale, definitivat de Ministerul Muncii, Solidarității Sociale și Familiei.
(3) Componența nominală a unității de incluziune socială cuprinde maximum 3 persoane, dintre
care una va fi desemnată coordonator, și se stabilește prin ordin sau decizie a conducătorilor
autorităților publice centrale prevăzute în anexa nr. 3
(4) Coordonatorul unității de incluziune socială participă la lucrările Comisiei naționale privind
incluziunea socială.
Art. 3. — Se înființează Comisia națională privind incluziunea socială, denumită în continuare
Comisia națională, organism cu rol consultativ, fără personalitate juridică, ce funcționează în cadrul
Consiliului interministerial pentru afaceri sociale, sănătate, protecția consumatorului, prevăzut la
poziția VI din anexa nr. 1 la Hotărârea Guvernului nr. 750/2005 privind constituirea consiliilor
interministeriale permanente.
Art. 4. — (1) Comisia națională este constituită din câte un reprezentant, la nivel de secretar
de stat sau președinte, al ministerelor, autorităților, agențiilor și al altor instituții guvernamentale cu
atribuții în domeniul incluziunii sociale, prevăzute în anexa nr. 3.
(2) Componența nominală a Comisiei naționale se stabilește prin decizie a primului-ministru, în
termen de 30 de zile de la data intrării în vigoare a prezentei hotărâri, pe baza propunerilor
transmise Ministerului Muncii, Solidarității Sociale și Familiei de autoritățile publice centrale
prevăzute în anexa nr. 3.
(3) Propunerile privind desemnarea reprezentanților din cadrul ministerelor, autorităților,
agențiilor, precum și din cadrul altor instituții guvernamentale cu atribuții în domeniul incluziunii
sociale trebuie să cuprindă un membru titular și un membru supleant.
(4) Procedura de lucru a Comisiei naționale se stabilește prin regulamentul propriu de
organizare și funcționare, aprobat de comisie, în termen de cel mult 30 de zile de la data intrării
în vigoare a prezentei hotărâri.
(5) Hotărârile Comisiei naționale se adoptă prin votul majorității membrilor prezenți.
Art. 5. — La lucrările Comisiei naționale pot fi invitați și partenerii sociali, reprezentanți ai
mediului academic, reprezentanțelor organismelor internaționale în România, organizațiilor
nonguvernamentale, institutelor de cercetare și alții asemenea.
Art. 6. — Comisia națională este condusă de ministrul muncii, solidarității sociale și familiei.
Art. 7. — (1) Principalele atribuții ale Comisiei naționale sunt următoarele:
a) identificarea priorităților naționale din domeniul incluziunii sociale;
b) stabilirea Planului de acțiune în conformitate cu prioritățile naționale identificate;
c) avizarea rapoartelor de monitorizare a implementării priorităților din domeniul incluziunii
sociale;
d) avizarea indicatorilor sectoriali privind incluziunea socială, utilizați în sistemele de raportare;
e) avizarea Raportului național privind domeniul incluziunii sociale și protecției sociale.
(2) Raportul național privind domeniul incluziunii sociale și protecției sociale, precum și
rapoartele de monitorizare a implementării priorităților din domeniul incluziunii sociale se
elaborează sub coordonarea Ministerului Muncii, Solidarității Sociale și Familiei.
Art. 8. — Comisia națională acționează prin Direcția politici, strategii, programe de incluziune
socială din cadrul Ministerului Muncii, Solidarității Sociale și Familiei și prin unitățile de incluziune
socială, pentru a promova o strategie de convergență a politicilor în acest domeniu, fundamentate
pe obiectivele stabilite în comun în vederea promovării coeziunii sociale.
Art. 9. — Secretariatul Comisiei naționale este asigurat de Ministerul Muncii, Solidarității Sociale
și Familiei, prin Direcția politici, strategii, programe de incluziune socială.
Art. 10. — (1) Direcția politici, strategii, programe de incluziune socială derulează acțiuni de
cooperare în domeniul sistemului informațional statistic cu Institutul Național de Statistică.
(2) Acțiunile de cooperare prevăzute la alin. (1) se derulează pentru realizarea compatibilității
sistemelor informaționale și pentru realizarea statisticilor solicitate de Uniunea Europeană în
domeniul incluziunii sociale.
Art. 11. — În vederea asigurării transversalității implementării politicilor de incluziune socială se
organizează, la nivelul instituției prefectului, comisia județeană privind incluziunea socială, respectiv
Comisia privind incluziunea socială a municipiului București, având în principal următoarele atribuții
și responsabilități:
a) elaborează și aprobă planul județean din domeniul incluziunii sociale și protecției sociale;

5

6

MONITORUL OFICIAL AL ROMÂNIEI, PARTEA I, Nr. 808/26.IX.2006
b) monitorizează realizarea obiectivelor prevăzute în planurile județene și efectuează informări
periodice cu privire la situația și evoluția stării sociale a județului;
c) prezintă periodic Comisiei naționale informări asupra stadiului de realizare a priorităților
asumate prin planul județean anual.
Art. 12. — (1) Comisia județeană privind incluziunea socială este alcătuită din reprezentanți ai
serviciilor publice deconcentrate ale ministerelor și ale celorlalte organe ale administrației publice
centrale din subordinea Guvernului, cu responsabilități în domeniul incluziunii sociale, reprezentanți
ai organizațiilor neguvernamentale reprezentative din județ, reprezentanți ai consiliilor locale și ai
consiliului județean.
(2) La reuniunile comisiei județene privind incluziunea socială sunt invitați să participe
reprezentanți ai organizațiilor sindicale, ai patronatelor, precum și personalități recunoscute în
domeniu.
Art. 13. — Secretariatul comisiei județene privind incluziunea socială se asigură de
compartimentul de incluziune socială din cadrul direcției județene de muncă, solidaritate socială și
familie.
Art. 14. — (1) Numărul de posturi necesare pentru realizarea atribuțiilor ce decurg din
aplicarea prezentei hotărâri se asigură pentru Ministerul Muncii, Solidarității Sociale și Familiei,
prin redistribuire în cadrul numărului maxim de posturi aprobat acestui minister, după cum
urmează: 5 posturi pentru Direcția politici, strategii, programe incluziune socială, câte un post
pentru fiecare direcție județeană de muncă, solidaritate socială și familie și două posturi pentru
Direcția de Muncă, Solidaritate Socială și Familie a Municipiului București.
(2) În scopul exercitării atribuțiilor unității de incluziune socială, numărul de posturi se asigură
prin redistribuire în cadrul numărului maxim de posturi aprobat pentru fiecare autoritate publică
centrală prevăzută în anexa nr. 3. În cazul în care posturile nu pot fi asigurate din disponibil prin
redistribuire în cadrul numărului maxim de posturi aprobat, se poate suplimenta, după caz, prin
legea bugetară, cu maximum 3 posturi.
Art. 15. — Cheltuielile de funcționare ale secretariatului prevăzut la art. 9, respectiv la art. 13,
se asigură de la bugetul de stat prin bugetul Ministerului Muncii, Solidarității Sociale și Familiei.
Art. 16. — (1) Pe data intrării în vigoare a prezentei hotărâri se desființează Comisia antisărăcie și promovare a incluziunii sociale — CASPIS.
(2) Bunurile din dotarea secretariatului tehnic al Comisiei anti-sărăcie și promovare a incluziunii
sociale — CASPIS se preiau, pe bază de protocol de predare-preluare, de Ministerul Muncii,
Solidarității Sociale și Familiei, în termen de 30 de zile de la data intrării în vigoare a prezentei
hotărâri.
Art. 17. — Anexele nr. 1—3 fac parte integrantă din prezenta hotărâre.
Art. 18. — Pe data intrării în vigoare a prezentei hotărâri se abrogă Hotărârea Guvernului
nr. 705/2002 privind constituirea, organizarea și funcționarea Comisiei anti-sărăcie și promovare a
incluziunii sociale — CASPIS, publicată în Monitorul Oficial al României, Partea I, nr. 509 din
15 iulie 2002, cu modificările ulterioare, și Hotărârea Guvernului nr. 385/2006 privind constituirea
Comitetului director pentru monitorizarea implementării angajamentelor asumate prin
Memorandumul comun în domeniul incluziunii sociale, publicată în Monitorul Oficial al României,
Partea I, nr. 308 din 5 aprilie 2006.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul muncii, solidarității sociale și familiei,
Mihai Constantin Șeitan,
secretar de stat
p. Ministrul administrației și internelor,
Mircea Nicu Toader,
secretar de stat
Ministrul integrării europene,
Anca Daniela Boagiu
p. Ministrul finanțelor publice,
Doina-Elena Dascălu,
secretar de stat
București, 6 septembrie 2006.
Nr. 1.217.

MONITORUL OFICIAL AL ROMÂNIEI, PARTEA I, Nr. 808/26.IX.2006

7
ANEXA Nr. 1*)

Mecanismul național pentru promovarea incluziunii sociale, organizat la nivel central

*) Anexa nr. 1 este reprodusă în facsimil.
ANEXA Nr. 2

Mecanismul național pentru promovarea incluziunii sociale, organizat la nivel județean
NIVEL JUDEȚEAN

INSTITUȚIA PREFECTULUI

COMISIA JUDEȚEANĂ PRIVIND INCLUZIUNEA SOCIALĂ

DIRECȚIILE JUDEȚENE DE MUNCĂ, SOLIDARITATE SOCIALĂ
ȘI FAMILIE

Secretariatul comisiei județene privind incluziunea socială
Compartiment de
incluziune socială

Servicii publice
deconcentrate
ale ministerelor
și ale celorlalte organe
ale administrației
publice centrale
din subordinea
Guvernului

8

MONITORUL OFICIAL AL ROMÂNIEI, PARTEA I, Nr. 808/26.IX.2006
ANEXA Nr. 3
LISTA

autorităților publice centrale cu atribuții în domeniul incluziunii sociale
MSP
MJ
MAI
MEC
MAPDR
MTCT
MEdC
MCTI
MMGA
ANOFM
ANES
ANA
ANDZM
ANPDC
ANPH
ANR
ANPF
CNPAS
CNAS

—
—
—
—
—
—
—
—
—
—
—
—
—
—
—
—
—
—
—

Ministerul Sănătății Publice
Ministerul Justiției
Ministerul Administrației și Internelor
Ministerul Economiei și Comerțului
Ministerul Agriculturii, Pădurilor și Dezvoltării Rurale
Ministerul Transporturilor, Construcțiilor și Turismului
Ministerul Educației și Cercetării
Ministerul Comunicațiilor și Tehnologiei Informației
Ministerul Mediului și Gospodăririi Apelor
Agenția Națională pentru Ocuparea Forței de Muncă
Agenția Națională pentru Egalitate de Șanse între Femei și Bărbați
Agenția Națională Antidrog
Agenția Națională pentru Dezvoltarea Zonelor Miniere
Autoritatea Națională pentru Protecția Drepturilor Copilului
Autoritatea Națională pentru Persoanele cu Handicap
Agenția Națională pentru Romi
Agenția Națională pentru Protecția Familiei
Casa Națională de Pensii și Alte Drepturi de Asigurări Sociale
Casa Națională de Asigurări de Sănătate
GUVERNUL ROMÂNIEI

HOTĂRÂRE
privind utilizarea fondurilor alocate prin Fondul de Solidaritate
al Uniunii Europene
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Fondul de Solidaritate al Uniunii Europene, denumit în continuare FSUE, este un
instrument financiar nerambursabil creat în anul 2002 la nivelul Uniunii Europene pentru situații de
urgență.
(2) Scopul FSUE este de a acoperi o parte din cheltuiala publică efectuată de statul beneficiar
pentru înlăturarea efectelor dezastrelor naturale.
(3) Suma totală acordată României de Comisia Europeană este de 71.204.670 euro, pentru
decontarea/finanțarea cheltuielilor publice eligibile aferente operațiunilor de urgență întreprinse în
scopul înlăturării pagubelor provocate de cele două valuri de inundații din anul 2005.
Art. 2. — Sumele primite de România din FSUE se utilizează pentru decontarea cheltuielilor
efectuate cu următoarele acțiuni/operațiuni eligibile:
a) repunerea imediată la starea de funcționare sau stadiul inițial, după caz, a lucrărilor de
infrastructură și a instalațiilor din domeniul furnizării energiei, apei și al tratării apelor uzate,
telecomunicații, transport, sănătate și educație, asigurarea de adăpost temporar și finanțarea
serviciilor de salvare, pentru acoperirea nevoilor imediate ale populației afectate;
b) asigurarea imediată a infrastructurii de prevenție și a măsurilor imediate de protecție a
moștenirii culturale;
c) curățarea imediată a zonelor lovite de dezastre, inclusiv a zonelor naturale.
Art. 3. — (1) Se desemnează Cancelaria Primului-Ministru ca autoritate coordonatoare a întregii
activități referitoare la implementarea FSUE.
(2) Autoritatea coordonatoare este instituția care aprobă efectuarea plăților corespunzătoare, pe
baza documentelor justificative, verificate și avizate de autoritățile de implementare și elaborate
de beneficiarii finali.
(3) Se desemnează ca autorități de implementare a FSUE Ministerul Administrației și Internelor,
Ministerul Transporturilor, Construcțiilor și Turismului și Ministerul Mediului și Gospodăririi Apelor,
instituții care dețin responsabilitatea implementării tehnice și financiare a FSUE, în conformitate cu
prevederile acordurilor de implementare subsidiare. Autoritățile de implementare sunt instituțiile
abilitate să stabilească criteriile de selecție și prioritizare a contractelor ce vor face obiectul
decontării din FSUE.
(4) Între autoritatea coordonatoare și autoritățile de implementare se încheie câte un acord de
implementare subsidiar, în care sunt stabilite responsabilitățile/atribuțiile, precum și sumele aferente
acestora.
(5) Beneficiarii finali pot fi: consilii județene, consilii locale, Compania Națională de Căi Ferate
îC.F.R.“ — S.A., Compania Națională de Autostrăzi și Drumuri Naționale din România — S.A.,
Administrația Națională îApele Române“.
Art. 4. — Suma totală de 71.204.670 euro acordată României din FSUE se repartizează astfel:
a) Ministerului Administrației și Internelor — 61.004.670 euro, din care 16.497.800 euro pentru
acoperirea cheltuielilor din primul val de inundații, aprilie—mai 2005, și 44.506.870 euro pentru
cel de-al doilea val de inundații, iulie—august 2005;

MONITORUL OFICIAL AL ROMÂNIEI, PARTEA I, Nr. 808/26.IX.2006
b) Ministerului Transporturilor, Construcțiilor și Turismului — 6.000.000 euro, din care 1.000.000 euro
pentru acoperirea cheltuielilor din primul val de inundații, aprilie—mai 2005, iar 5.000.000 euro
pentru cel de-al doilea val de inundații, iulie—august 2005;
c) Ministerului Mediului și Gospodăririi Apelor — 4.200.000 euro, din care 1.300.000 euro
pentru acoperirea cheltuielilor din primul val de inundații, aprilie—mai 2005, iar 2.900.000 euro
pentru cel de-al doilea val de inundații, iulie—august 2005.
Art. 5. — Sumele primite de România de la FSUE pentru înlăturarea efectelor/pagubelor
produse de cele două valuri de inundații din anul 2005 se folosesc pentru:
a) decontarea integrală/parțială a cheltuielilor eligibile efectuate cu operațiunile de urgență
întreprinse în baza contractelor de achiziții, încheiate începând cu prima zi a producerii pagubelor
ca urmare a inundațiilor, 15 aprilie, respectiv 2 iulie 2005, dar nu mai târziu de 26 iulie 2006, cu
respectarea prevederilor legislației naționale. Sumele decontate vor fi utilizate de beneficiarii finali
pentru refacerea, consolidarea, inclusiv dezvoltarea infrastructurii, conform procedurilor proprii
fiecărei autorități de implementare;
b) finanțarea unor proiecte noi care să îndeplinească condițiile de apărare și prevenire
împotriva inundațiilor, proiecte care fac obiectul contractelor încheiate după data de 26 iulie 2006,
cu respectarea procedurilor de licitație în conformitate cu legislația comunitară.
Art. 6. — (1) FSUE se implementează în cel mult un an de la data la care a intrat efectiv în
conturile speciale deschise de România, în calitate de stat beneficiar.
(2) România va transmite Comisiei Europene un raport de implementare, în cel mult 6 luni de
la data expirării termenului de implementare a FSUE.
(3) Comisia va încheia asistența acordată în interval de 6 luni de la data primirii raportului de
implementare, cu condiția ca acesta să conțină toate informațiile necesare.
Art. 7. — (1) Pentru gestionarea în exclusivitate a sumelor primite de la FSUE, autoritatea
coordonatoare, autoritățile de implementare și beneficiarii finali vor deschide conturi speciale
destinate transferării/plății sumelor aferente cheltuielilor eligibile, solicitate și aprobate la plată.
(2) Dobânzile bancare încasate de autoritatea coordonatoare generate pentru disponibilitățile
conturilor speciale și veniturile generate din schimbul valutar al sumelor mobilizate din FSUE vor
fi utilizate în același scop și în aceleași condiții cu sumele primite din FSUE.
(3) Comisioanele și spezele bancare rezultate din transferul sumelor provenite din FSUE din
conturile autorității coordonatoare în conturile autorităților de implementare, precum și pierderile
rezultate din schimbul valutar al sumelor mobilizate din FSUE vor fi suportate din conturile curente
ale autorității coordonatoare, altele decât cele destinate FSUE.
(4) Plățile vor fi efectuate de Comisia Europeană în conturile bancare speciale deschise de
autoritatea coordonatoare în euro, iar autoritatea coordonatoare va face plata către autoritățile de
implementare în lei.
PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru controlul implementării
programelor cu finanțare internațională
și urmărirea aplicării acquis-ului comunitar,
Cristian David
Șeful Cancelariei Primului-Ministru,
Aleodor Marian Frâncu
p. Ministrul administrației și internelor,
Mircea Nicu Toader,
secretar de stat
Ministrul mediului și gospodăririi apelor,
Sulfina Barbu
p. Ministrul transporturilor, construcțiilor
și turismului,
Constantin Dascălu,
secretar de stat
p. Ministrul finanțelor publice,
Doina-Elena Dascălu,
secretar de stat

București, 13 septembrie 2006.
Nr. 1.274.

9

10

MONITORUL OFICIAL AL ROMÂNIEI, PARTEA I, Nr. 808/26.IX.2006
GUVERNUL ROMÂNIEI

HOTĂRÂRE
privind actualizarea limitei valorii zilnice pentru produsele lactate
și de panificație acordate pentru elevii din clasele I—IV din învățământul de stat,
precum și pentru copiii preșcolari din grădinițele de stat cu program
normal de 4 ore
În temeiul art. 108 din Constituția României, republicată, și al art. 1 alin. (2) din Ordonanța de
urgență a Guvernului nr. 96/2002 privind acordarea de produse lactate și de panificație pentru
elevii din clasele I—IV din învățământul de stat, precum și pentru copiii preșcolari din grădinițele
de stat cu program normal de 4 ore, aprobată cu modificări prin Legea nr. 16/2003, cu
modificările și completările ulterioare,
Guvernul României adoptă prezenta hotărâre.
Articol unic. — Începând cu luna septembrie 2006 se actualizează limita valorii zilnice pentru
produsele lactate și de panificație acordate pentru un elev, respectiv pentru un preșcolar, la
1,04 lei/elev, respectiv preșcolar.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul educației și cercetării,
Mihail Hărdău
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.284.
GUVERNUL ROMÂNIEI

HOTĂRÂRE
privind suplimentarea bugetului Ministerului Apărării din Fondul de rezervă
bugetară la dispoziția Guvernului, prevăzut în bugetul de stat pe anul 2006,
pentru Compania Română de Aviație îRomavia“ — R.A.
În temeiul art. 108 din Constituția României, republicată, al art. 30 alin. (2) din Legea
nr. 500/2002 privind finanțele publice, cu modificările ulterioare, și al art. 11 lit. a) din Legea
bugetului de stat pe anul 2006 nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului Apărării din Fondul de rezervă
bugetară la dispoziția Guvernului, prevăzut în bugetul de stat pe anul 2006, cu suma de 5.950 mii lei,
la capitolul 84.01 îTransporturi“, subcapitolul 06, paragraful 03 îZboruri speciale“, articolul bugetar
40.02 îSubvenții pe activități“, pentru suplimentarea bugetului de venituri și cheltuieli al Companiei
Române de Aviație îRomavia“ — R.A. pe anul 2006.
Art. 2. — Se autorizează Ministerul Finanțelor Publice să introducă, la propunerea ordonatorului
principal de credite, modificările corespunzătoare în structura bugetului de stat și în volumul și
structura bugetului Ministerului Apărării pe anul 2006.
Art. 3. — Ministerul Apărării răspunde de modul de utilizare, în conformitate cu prevederile
legale, a sumelor alocate potrivit prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării,
Corneliu Dobrițoiu,
secretar de stat
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.285.

MONITORUL OFICIAL AL ROMÂNIEI, PARTEA I, Nr. 808/26.IX.2006
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția
Guvernului, prevăzut în bugetul de stat pe anul 2006, pentru județul Maramureș
În temeiul art. 108 din Constituția României, republicată, al art. 30 alin. (2) și (3) din Legea
nr. 500/2002 privind finanțele publice, cu modificările ulterioare, și al art. 11 lit. a) din Legea
bugetului de stat pe anul 2006 nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din taxa pe valoarea adăugată pentru
echilibrarea bugetelor locale pe anul 2006, cu suma de 540 mii lei, pentru județul Maramureș, din
Fondul de rezervă bugetară la dispoziția Guvernului, prevăzut în bugetul de stat pe anul 2006, și
alocarea acesteia bugetului propriu al județului Maramureș pentru achiziționarea unui imobil
destinat funcționării instituției îȘcoala Populară de Artă Liviu Borlan“ Baia Mare.
Art. 2. — Ordonatorul principal de credite răspunde de modul de utilizare, în conformitate cu
dispozițiile legale, a sumei alocate potrivit prevederilor art. 1.
Art. 3. — Ministerul Finanțelor Publice este autorizat să introducă modificările corespunzătoare
în volumul și în structura bugetului de stat pe anul 2006.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.286.

GUVERNUL ROMÂNIEI

HOTĂRÂRE
privind suplimentarea bugetului Ministerului Agriculturii, Pădurilor și Dezvoltării
Rurale pe anul 2006 din Fondul de rezervă bugetară la dispoziția Guvernului,
prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea
nr. 500/2002 privind finanțele publice, cu modificările ulterioare, și al art. 11 lit. a) din Legea
bugetului de stat pe anul 2006 nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului Agriculturii, Pădurilor și Dezvoltării
Rurale din Fondul de rezervă bugetară la dispoziția Guvernului, prevăzut în bugetul de stat pe
anul 2006, cu suma de 3.500 mii lei la capitolul 83.01 îAgricultură, silvicultură, piscicultură și
vânătoare“, titlul îBunuri și servicii“.
Art. 2. — Cu suma prevăzută la art. 1, Ministerul Agriculturii, Pădurilor și Dezvoltării Rurale,
prin Agenția Națională pentru Pescuit și Acvacultură, achiziționează pentru desfășurarea
programului de repopulare a Dunării pui de sturioni din speciile nisetru (Acipenser guldenstaedti),
păstrugă (Acipenser stellatus), morun (Huso huso) — specii periclitate, conform legislației privind
achizițiile publice.
Art. 3. — Se autorizează Ministerul Finanțelor Publice, la propunerea ordonatorului principal de
credite, să introducă modificările prevăzute la art. 1 în structura bugetului de stat și în volumul și
structura bugetului Ministerului Agriculturii, Pădurilor și Dezvoltării Rurale pe anul 2006.

11

12

MONITORUL OFICIAL AL ROMÂNIEI, PARTEA I, Nr. 808/26.IX.2006
Art. 4. — Ministerul Agriculturii, Pădurilor și Dezvoltării Rurale răspunde de modul de utilizare,
în conformitate cu prevederile legale, a sumei alocate potrivit prevederilor prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul mediului și gospodăririi apelor,
Sulfina Barbu
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.287.
GUVERNUL ROMÂNIEI

HOTĂRÂRE
privind aprobarea concedierilor colective în baza prevederilor Ordonanței
de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii
naționale și societăți comerciale cu capital majoritar de stat,
precum și a societăților comerciale și regiilor autonome subordonate
autorităților administrației publice locale, de către Societatea Comercială
îGOSCOMLOC“ — S.A. Uricani
În temeiul art. 108 din Constituția României, republicată, și al art. 6 alin. (2) din Ordonanța de
urgență a Guvernului nr. 8/2003 privind stimularea procesului de restructurare, reorganizare și
privatizare a unor societăți naționale, companii naționale și societăți comerciale cu capital majoritar
de stat, precum și a societăților comerciale și regiilor autonome subordonate autorităților
administrației publice locale, aprobată cu modificări și completări prin Legea nr. 569/2003, cu
modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor colective ale unui număr de 50 de salariați,
în baza prevederilor Ordonanței de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii naționale și
societăți comerciale cu capital majoritar de stat, precum și a societăților comerciale și regiilor
autonome subordonate autorităților administrației publice locale, aprobată cu modificări și
completări prin Legea nr. 569/2003, cu modificările și completările ulterioare, de către Societatea
Comercială îGOSCOMLOC“ — S.A. Uricani, aflată în subordinea Consiliului Local al Orașului
Uricani, județul Hunedoara.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.291.

MONITORUL OFICIAL AL ROMÂNIEI, PARTEA I, Nr. 808/26.IX.2006
GUVERNUL ROMÂNIEI

HOTĂRÂRE
privind premierea colectivelor care au desfășurat activitate de cercetare-dezvoltare
sau servicii specifice acesteia, cu rezultate deosebite în domeniul științei
și tehnologiei, în anul 2006
În temeiul art. 108 din Constituția României, republicată, și al art. 58 alin. (3) lit. c) din
Ordonanța Guvernului nr. 57/2002 privind cercetarea științifică și dezvoltarea tehnologică, aprobată
cu modificări și completări prin Legea nr. 324/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă premierea colectivelor care au desfășurat activitate de cercetaredezvoltare sau servicii specifice acesteia, cu rezultate deosebite în domeniul științei și tehnologiei,
în anul 2006.
Art. 2. — (1) Premiile care se acordă pentru rezultate deosebite colectivelor de cercetaredezvoltare prevăzute la art. 1 sunt următoarele:
a) 18.000 lei pentru fiecare premiu I care se acordă, câte unul, pentru rezultatele obținute în
cadrul fiecărui tip de proiecte din cadrul programelor Planului Național de Cercetare-Dezvoltare și
Inovare, și anume: proiecte de cercetare fundamentală — PF, proiecte experimental-demonstrative —
PED, proiecte cu dezvoltare tehnologică — PDT, proiecte cu transfer la agenții economici — PA,
proiecte cu valorificare la agenții economici — PV; proiecte privind infrastructura calității;
b) 15.000 lei pentru fiecare premiu II care se acordă, câte unul, pentru rezultatele obținute în
cadrul fiecărui tip de proiecte prevăzute la lit. a);
c) 12.000 lei pentru fiecare premiu III care se acordă, câte unul, pentru rezultatele obținute în
cadrul fiecărui tip de proiecte prevăzute la lit. a).
(2) Se acordă câte un premiu de 12.000 lei pentru proiectul cu cele mai bune rezultate
obținute în cadrul fiecăruia dintre cele 15 programe din Planul național de cercetare-dezvoltare și
inovare.
Art. 3. — Se acordă câte un premiu de 6.000 lei pentru colectivul din cadrul fiecărui tip de
entitate de inovare și transfer tehnologic acreditată (centru de informare tehnologică, centru de
transfer tehnologic, incubator tehnologic și de afaceri, parc științific), care a obținut cele mai
performante rezultate.
Art. 4. — Se acordă premiul în valoare de 10.000 lei pentru colectivul unei întreprinderi mici și
mijlocii inovative cu rezultate deosebite în activitatea de cercetare-dezvoltare și inovare în cadrul
Planului național de cercetare-dezvoltare și inovare.
Art. 5. — Se acordă premiul în valoare de 9.000 lei pentru cel mai tânăr cercetător,
autor/coautor al unuia sau mai multor articole publicate în reviste cotate de Institutul pentru
Informația Științifică ori autor/coautor al unui brevet de invenție.
Art. 6. — Se acordă premiul în valoare de 7.000 lei colectivului de redacție al unei publicații
românești, cotată de Institutul pentru Informația Științifică cu factor mare de impact.
Art. 7. — Suma de 500.000 lei necesară acordării premiilor prevăzute la art. 2—6 se asigură
din bugetul Ministerului Educației și Cercetării pe anul 2006, de la capitolul 53.01 îCercetare
fundamentală și cercetare-dezvoltare“, titlul 20 îBunuri și servicii“.
PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.292.

13

14

MONITORUL OFICIAL AL ROMÂNIEI, PARTEA I, Nr. 808/26.IX.2006
GUVERNUL ROMÂNIEI

HOTĂRÂRE
privind declararea utilității publice pentru lucrarea de interes național
îAmenajarea hidroenergetică a râului Jiu pe sectorul Livezeni—Bumbești“
În temeiul art. 108 din Constituția României, republicată, și al art. 7 alin. 1 din Legea
nr. 33/1994 privind exproprierea pentru cauză de utilitate publică,
Guvernul României adoptă prezenta hotărâre.
Art. 1. — Se declară de utilitate publică lucrarea de interes național îAmenajarea
hidroenergetică a râului Jiu pe sectorul Livezeni—Bumbești“.
Art. 2. — Expropriatorul este statul român, prin Societatea Comercială de Producere a Energiei
Electrice îHidroelectrica“ — S.A., aflată sub autoritatea Ministerului Economiei și Comerțului.
Art. 3. — Prezenta hotărâre se aduce la cunoștință publică și prin afișare la sediul Consiliului
Local al Orașului Aninoasa, județul Hunedoara, și la sediul Consiliului Local al Orașului BumbeștiJiu, județul Gorj.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor, construcțiilor
și turismului,
Constantin Dascălu,
secretar de stat
Ministrul delegat pentru lucrări publice
și amenajarea teritoriului,
László Borbély
Ministrul economiei și comerțului,
Codruț Ioan Șereș
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.297.
GUVERNUL ROMÂNIEI

HOTĂRÂRE
privind normarea parcului auto și a consumului de carburanți la Ministerul
Economiei și Comerțului pentru Biroul consilierului economic din cadrul
fiecărei misiuni diplomatice a României în străinătate
În temeiul art. 108 din Constituția României, republicată, și al art. 5 alin. (5) din Ordonanța
Guvernului nr. 80/2001 privind stabilirea unor normative de cheltuieli pentru autoritățile
administrației publice și instituțiile publice, aprobată cu modificări și completări prin Legea
nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă deținerea și utilizarea de către Ministerul Economiei și Comerțului a unui
număr total de 117 autoturisme pentru desfășurarea activității Biroului consilierului economic din
cadrul fiecărei misiuni diplomatice a României în străinătate.
Art. 2. — (1) Consumul lunar normat de carburanți pentru utilizarea autoturismelor prevăzute la
art. 1 se stabilește la 300 litri/lună/vehicul.

15

MONITORUL OFICIAL AL ROMÂNIEI, PARTEA I, Nr. 808/26.IX.2006
(2) Nu se consideră depășiri la consumul normat de carburanți pe autoturism consumul care,
la nivelul anului, se încadrează în limita combustibilului normat în raport cu numărul total de
autoturisme aprobat pentru Ministerul Economiei și Comerțului pentru desfășurarea activității
Biroului consilierului economic din cadrul fiecărei misiuni diplomatice a României în străinătate.
PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.298.
GUVERNUL ROMÂNIEI

HOTĂRÂRE
privind aprobarea stemei județului Botoșani
În temeiul art. 108 din Constituția României, republicată, și al art. 10 alin. 2 din Legea
nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema județului Botoșani, prevăzută în anexa nr. 1.
(2) Descrierea elementelor însumate ale stemei și semnificațiile acestora sunt prevăzute în
anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
București, 20 septembrie 2006.
Nr. 1.302.
ANEXA Nr. 1*)
STEMA

județului Botoșani

*) Anexa nr. 1 este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 808/26.IX.2006
ANEXA Nr. 2
DESCRIEREA ȘI SEMNIFICAȚIILE

elementelor însumate ale stemei județului Botoșani
Descrierea stemei:
Stema județului Botoșani, potrivit anexei nr. 1, se compune dintr-un scut francez, antic, tripartit
în vârf.
În cartierul I, pe fond roșu, se află o coasă de aur în bară, cu lama în sus.
În cartierul II, pe fond argintiu, se află un șef negru zimțat și un rac roșu, în pal.
În cartierul III, pe fond albastru, se află trei luceferi de argint, în pal.
Semnificațiile elementelor însumate:
Coasa de aur în câmp roșu semnifică vechea stemă a ținutului și apoi a județului.
Racul roșu în câmp argintiu semnifică fostul județ Dorohoi, aflat acum în componența județului
Botoșani, cu culorile inversate (rac de argint în câmp roșu).
Șeful negru zimțat semnifică pierderea, de către fostul județ Dorohoi, a Ținutului Herței.
Cei trei luceferi de argint fac referire la personalitățile de renume național și internațional
născute pe teritoriul județului.

RECTIFICĂRI
În Decretul nr. 1.044/2006 privind acordarea Drapelului de luptă Batalionului 86 Asigurare Date îMărăști“,
publicat în Monitorul Oficial al României, Partea I, nr. 716 din 21 august 2006, se face următoarea rectificare
(care nu aparține Redacției îMonitorul Oficial“, Partea I):
— În titlul decretului și în articolul unic, în loc de: î...Batalionului 86 Asigurare Date «Mărăști»“ se va citi:
î...Batalionului 84 Asigurare Date «Mărăști»“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 808/26.IX.2006 conține 16 pagini.

Prețul: 1,15 lei

&JUYDGY|119840]
ISSN 1453—4495

