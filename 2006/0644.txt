Anul 174 (XVIII) — Nr. 644

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 26 iulie 2006

SUMAR
Nr.

Pagina

303.

LEGI ȘI DECRETE
301.

— Lege pentru ratificarea Acordului-cadru de
împrumut dintre România și Banca de Dezvoltare
a Consiliului Europei, semnat la București la
27 decembrie 2005 și la Paris la 10 ianuarie 2006

1–2

Acord-cadru de împrumut între România și Banca de
Dezvoltare a Consiliului Europei ..............................
932.

Nr.

2–12

— Decret privind promulgarea Legii pentru
ratificarea Acordului-cadru de împrumut dintre
România și Banca de Dezvoltare a Consiliului
Europei, semnat la București la 27 decembrie
2005 și la Paris la 10 ianuarie 2006......................

LEGI

13

ȘI

Pagina
— Lege pentru ratificarea Acordului dintre
Guvernul României și Guvernul Republicii Turcia
cu privire la cooperarea economică și tehnică,
semnat la Ankara la 1 februarie 2006....................

13

Acord între Guvernul României și Guvernul Republicii
Turcia cu privire la cooperarea economică și
tehnică........................................................................

14–15

928.

968.

— Decret privind promulgarea Legii pentru
ratificarea Acordului dintre Guvernul României și
Guvernul Republicii Turcia cu privire la cooperarea
economică și tehnică, semnat la Ankara la
1 februarie 2006........................................................

15

— Decret privind conferirea Ordinului național
Steaua României în grad de Comandor..................

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului-cadru de împrumut dintre România și Banca de Dezvoltare
a Consiliului Europei, semnat la București la 27 decembrie 2005 și la Paris la 10 ianuarie 2006
Parlamentul României adoptă prezenta lege.
Art. 1. — Se ratifică Acordul-cadru de împrumut dintre
România și Banca de Dezvoltare a Consiliului Europei,
semnat la București la 27 decembrie 2005 și la Paris la
10 ianuarie 2006, referitor la finanțarea proiectului privind
construcția și reabilitarea de locuințe sociale pentru tineri,
destinate închirierii, în valoare de 140 milioane euro.
Art. 2. — (1) Aplicarea acordului-cadru de împrumut va
fi realizată de Ministerul Transporturilor, Construcțiilor și
Turismului, prin intermediul Agenției Naționale pentru
Locuințe, desemnată ca agenție de implementare.
(2) Ministerul Finanțelor Publice va încheia cu Ministerul
Transporturilor, Construcțiilor și Turismului și cu Agenția
Națională pentru Locuințe un acord de împrumut subsidiar,

prin care se vor stabili drepturile și obligațiile părților,
inclusiv repartizarea sumelor necesare pentru proiect, pe
tipuri de activități și surse de finanțare.
Art. 3. — (1) Contribuția României la finanțarea
proiectului va fi asigurată de la:
a) bugetele locale ale unităților administrativ-teritoriale —
în limita sumelor aprobate anual cu această destinație, în a
căror rază teritorială este situat amplasamentul, în lei,
corespunzător unui cuantum, în echivalent euro, de
35,5 milioane euro, din care se vor asigura costul terenului
și cheltuielile pentru finanțarea studiilor de fezabilitate,
pentru pregătirea și viabilizarea terenurilor. Contribuția
asigurată de la bugetele locale se majorează cu valoarea

2

MONITORUL OFICIAL AL ROMÂNIEI, PARTEA I, Nr. 644/26.VII.2006

taxelor și impozitelor aferente activităților finanțate de
acestea;
b) bugetul de stat, prin bugetul Ministerului
Transporturilor, Construcțiilor și Turismului, în lei,
corespunzător unui cuantum, în echivalent euro, de
34,5 milioane euro, din care se vor asigura cheltuielile
pentru finanțarea documentațiilor tehnico-economice, a
lucrărilor de construcție și pentru supravegherea executării
lucrărilor. Contribuția asigurată de la bugetul de stat prin
bugetul Ministerului Transporturilor, Construcțiilor și
Turismului se majorează cu valoarea taxelor și impozitelor
datorate și plătibile pe teritoriul României, aferente
activităților finanțate de acesta.
(2) Contribuția României, asigurată de la bugetul de stat
prin bugetul Ministerului Transporturilor, Construcțiilor și
Turismului, va fi transferată la Agenția Națională pentru
Locuințe și va fi utilizată de aceasta exclusiv pentru
scopurile proiectului, numai după încheierea de către
Agenția Națională pentru Locuințe a convențiilor cu
autoritățile administrației publice locale implicate. Aceste
convenții vor statua, printre altele: cedarea dreptului de
administrare a terenului către Agenția Națională pentru
Locuințe, obligativitatea asigurării de către consiliile locale
a studiilor de fezabilitate, a lucrărilor de viabilizare a
terenurilor, a întreținerii și reparării noilor locuințe, după
finalizarea construcțiilor, precum și criteriile de repartizare a

locuințelor, contra unei chirii, tinerilor cu venituri reduse, cu
respectarea legislației în vigoare.
Art. 4. — Locuințele sociale realizate în condițiile
prezentei legi, precum și terenurile aferente se predau în
administrare autorităților administrației publice locale în
condițiile legii, pe bază de protocol încheiat cu Agenția
Națională pentru Locuințe.
Art. 5. — Fondurile în lei necesare pentru rambursarea
împrumutului, plata dobânzilor și comisioanelor aferente
împrumutului se vor asigura de la bugetul de stat, prin
bugetul Ministerului Transporturilor, Construcțiilor și
Turismului.
Art. 6. — (1) Se autorizează Guvernul României ca,
prin Ministerul Finanțelor Publice, de comun acord cu
Banca de Dezvoltare a Consiliului Europei, să introducă,
pe parcursul utilizării împrumutului, în raport cu condițiile
concrete de aplicare a acordului-cadru de împrumut,
amendamente la conținutul acestuia, care privesc modificări
în structura împrumutului pe categorii, modificări de
termene sau de beneficiari, precum și orice alte modificări
și detalieri care nu sunt de natură să majoreze obligațiile
financiare ale României față de Banca de Dezvoltare a
Consiliului Europei sau să determine noi condiționări
economice față de cele convenite inițial între părți.
(2) Amendamentele la acordul-cadru de împrumut
convenite cu Banca de Dezvoltare a Consiliului Europei,
potrivit alin. (1), se vor aproba prin hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 11 iulie 2006.
Nr. 301.
F/P 1525 (2005)
ACORD-CADRU DE ÎMPRUMUT
între România și Banca de Dezvoltare a Consiliului Europei*)
România, prin Ministerul Finanțelor Publice, București, România (denumită în continuare Împrumutat), pe
de o parte, și Banca de Dezvoltare a Consiliului Europei, organizație internațională, Paris (denumită în continuare
BDCE), pe de altă parte,
• având în vedere solicitarea transmisă de un membru al Guvernului României, din data de 27 mai 2005,
• având în vedere Rezoluția Consiliului de administrație al BDCE nr. 1.480 (2004),
• având în vedere cel de-al Treilea Protocol la Acordul general pentru privilegii și imunități al Consiliului Europei,
• având în vedere articolele Normelor de împrumut ale BDCE din octombrie 1970,
au convenit următoarele:
ARTICOLUL 1

ARTICOLUL 2

Condiții generale

Proiectul

Acest împrumut este acordat în cadrul condițiilor
generale ale actualelor Norme de împrumut ale BDCE și în
cadrul condițiilor speciale stabilite prin prezentul acord-cadru
de împrumut (denumit în continuare acordul) și anexele la
acesta și scrisorile sale suplimentare (denumite în
continuare scrisori suplimentare).

BDCE acordă Împrumutatului, care acceptă, un
împrumut pentru finanțarea parțială a F/P 1525 (2005),
aprobat de Consiliul de administrație al BDCE la 17 iunie
2005, referitor la construcția și reabilitarea de locuințe
sociale destinate închirierii în România.
Acest împrumut este acordat de BDCE luând în
considerare angajamentul asumat de Împrumutat de a

*) Traducere.

MONITORUL OFICIAL AL ROMÂNIEI, PARTEA I, Nr. 644/26.VII.2006
utiliza acest împrumut exclusiv pentru finanțarea proiectului
sectorial descris în anexa nr. 1 la prezentul acord (denumit
în continuare Proiectul) și de a realiza acest proiect prin
Agenția Națională pentru Locuințe (agenție a Ministerului
Transporturilor, Construcțiilor și Turismului, denumită în
continuare ANL), în condițiile care sunt detaliate în anexa
menționată.
Orice schimbare a modului în care împrumutul este
utilizat, care nu a primit aprobarea BDCE, poate conduce
la suspendarea, anularea sau rambursarea imediată a
împrumutului, conform termenilor art. 13 din Normele de
împrumut ale BDCE.

3

3.5. Date

Prevederile art. 3 fac obiectul Convenției privind ziua
lucrătoare următoare modificată. Convenția privind ziua
lucrătoare următoare modificată înseamnă o convenție prin
care, dacă data specificată va cădea într-o zi care nu este
o zi lucrătoare [zi lucrătoare înseamnă o zi în care
Sistemul TARGET (Sistemul de transfer rapid automat
transeuropean cu privire la decontările brute în timp real)
funcționează], acea dată va fi prima zi care urmează acelei
zile, care este zi lucrătoare, cu condiția ca acea zi să nu
cadă în următoarea lună calendaristică, caz în care acea
dată va fi prima zi care precedă acea zi, care este zi
lucrătoare.

ARTICOLUL 3
ARTICOLUL 4

Împrumutul

Monitorizarea împrumutului și Proiectului
3.1. Condiții financiare

Valoarea împrumutului acordat este de 140.000.000 EUR
(o sută patruzeci de milioane euro).
Acesta va fi disponibilizat în tranșe. Durata fiecărei
tranșe a împrumutului nu va depăși 20 de ani, incluzând o
perioadă de grație de 5 ani.
Pentru fiecare tranșă, valoarea, rata dobânzii, valuta,
data de disponibilizare, perioada de rambursare și conturile
de remitere ale fiecărei părți vor fi stabilite de comun
acord, prin fax, de către Împrumutat și BDCE.
O scrisoare suplimentară la prezentul acord, precizând
condițiile pentru fiecare tranșă, va fi întocmită la momentul
tragerii, în formatul stabilit în anexa nr. 2 la prezentul
acord.
La condițiile de împrumut BDCE se va aplica o
subvenționare a ratei dobânzii din contul selectiv fiduciar,
ce nu va depăși suma de 1.120.000 euro. Cu toate
acestea, rata dobânzii, după scăderea subvenției de rată a
dobânzii, nu poate niciodată să scadă sub zero.
3.2. Trageri

Tragerea sumelor împrumutului în mai multe tranșe se
va efectua în conformitate cu stadiul implementării
Proiectului.
Prima tragere trebuie să aibă loc în cel mult 18 luni de
la data aprobării Proiectului.
Un avans de până la 50% din valoarea împrumutului
aprobat va fi vărsat într-un cont înregistrat ce poate fi
auditat de BDCE.
Tragerile următoare vor fi efectuate pe baza declarațiilor
Împrumutatului, referitoare la stadiul Proiectului (și pe baza
previziunilor privind stadiul lucrărilor în anul curent).
Tranșele ulterioare vor fi disponibilizate odată ce 90% din
tranșa anterioară au fost utilizate.
3.3. Mobilizare

În scopul mobilizării tranșelor împrumutului, Împrumutatul
va transmite BDCE înaintea efectuării fiecărei trageri
angajamentul de plată anexat (anexa nr. 3 la prezentul
acord) pentru fiecare tranșă.
Angajamentul de plată este întocmit și plătibil în valuta
în care tranșa a fost disponibilizată.
3.4. Domiciliu

Toate sumele datorate de Împrumutat, în cadrul acestui
împrumut, sunt plătibile în valuta fiecărei tranșe în contul
cu numărul ce va fi comunicat de BDCE Împrumutatului la
momentul tragerii, prin notificare-fax care va fi trimisă la
BDCE de banca însărcinată de către Împrumutat cu
efectuarea plății, cu cel puțin 5 zile lucrătoare înaintea
fiecărei plăți.

4.1. Utilizarea împrumutului
4.1.1. Perioada

Sumele împrumutului pentru fiecare tranșă trebuie să fie
utilizate de Împrumutat pentru finanțarea Proiectului în
termen de 12 luni de la disponibilizarea acesteia de către
BDCE.
4.1.2. Implementarea Proiectului

Pentru implementarea Proiectului Împrumutatul
desemnează ANL ca agenție de implementare.
Împrumutatul, prin ANL, va depune toate eforturile și
diligențele și va exercita toate mijloacele utilizate în mod
curent, în special mijloace financiare, tehnice, sociale și
manageriale, precum și cele referitoare la protecția mediului
înconjurător, care vor fi necesare pentru implementarea
corespunzătoare a Proiectului.
În cazul în care costurile Proiectului se majorează sau
vor fi revizuite din orice motive, Împrumutatul se va asigura
că sunt disponibile resurse financiare suplimentare pentru
finalizarea Proiectului.
În plus, Împrumutatul, prin ANL, se va asigura că:
— Proiectul corespunde prevederilor convențiilor în
materie ale Consiliului Europei;
— Proiectul respectă mediul înconjurător, potrivit
cadrului juridic românesc în materie;
— Proiectul corespunde criteriilor de eligibilitate
menționate în anexa nr. 1 la prezentul acord;
— finanțarea parțială acordată de BDCE nu depășește
70% din costul total al Proiectului, excluzând dobânda și
comisioanele financiare, așa cum este definit în anexa
nr. 1 la prezentul acord.
4.1.3. Achiziții

Achizițiile se vor desfășura în conformitate cu
Documentul privind Legea achizițiilor publice (212 LAP) sau
cu cea mai recent amendată Lege națională privind
achizițiile publice, în vigoare la data lansării licitațiilor
(denumite în continuare proceduri de achiziții), cu condiția
ca aceste legi și proceduri să nu contravină Liniilor
directoare privind achizițiile BDCE, anexate la prezentul
acord.
În plus, plafoanele definite în anexa nr. 4 la prezentul
acord vor fi aplicate pentru toate licitațiile lansate după
semnarea acordului.
În cazul în care procedurile de achiziții menționate mai
sus nu se aplică, BDCE va recomanda factorilor de
promovare a Proiectului din sectorul public ca, oricând
este cazul, să se utilizeze procedurile de licitație
competitivă, mai ales pentru contractele mari.

4

MONITORUL OFICIAL AL ROMÂNIEI, PARTEA I, Nr. 644/26.VII.2006

În orice caz, responsabilitatea implementării Proiectului
și, deci, responsabilitatea încredințării și administrării
contractelor în cadrul Proiectului îi revin Împrumutatului,
prin ANL.
BDCE nu va emite nicio îaprobare“ privind
aranjamentele de achiziții propuse de Împrumutat prin ANL,
inclusiv privind gruparea contractelor în pachete, procedurile
aplicabile, dar își va rezerva dreptul de a proceda la o
analiză anterioară sau ulterioară, efectuată prin sondaj, a
documentației de licitație.
4.2. Raportările Împrumutatului
4.2.1. Raportările privind stadiul Proiectului

La fiecare 3 luni, de la tragerea împrumutului până la
finalizarea întregului Proiect, Împrumutatul, prin ANL, va
transmite la BDCE un raport care detaliază:
— situația utilizării împrumutului;
— stadiul planului de finanțare al Proiectului;
— stadiul Proiectului;
— detalii privind managementul Proiectului.
Anexa nr. 5 la prezentul acord cuprinde modelul ce
precizează informațiile minime solicitate de BDCE
referitoare la raportările privind stadiul Proiectului. Pot fi
utilizate și formate alternative care conțin aceleași
informații.
4.2.2. Raportarea privind finalizarea Proiectului

La finalizarea întregului Proiect, Împrumutatul, prin ANL,
va prezenta o raportare finală conținând evaluarea efectelor
economice, financiare, sociale și privind mediul înconjurător.
4.3. Furnizarea de informații către BDCE

Împrumutatul, prin ANL, va ține evidențe contabile
privind Proiectul, care vor fi în conformitate cu standardele
internaționale, care vor reflecta în orice moment stadiul
Proiectului, care vor înregistra toate operațiunile efectuate
și vor identifica activele și serviciile finanțate cu ajutorul
prezentului împrumut.
Împrumutatul, prin ANL, se angajează să primească
oricare misiune de informare efectuată de către salariații
BDCE sau de consultanți externi angajați de BDCE și să
asigure cooperarea necesară pentru această misiune de
informare, prin facilitarea oricărei vizite posibile la
amplasamentele Proiectului. În special, BDCE poate
efectua la fața locului un audit al contabilității Proiectului,
realizat de unul sau mai mulți consultanți, la alegerea
acesteia, pe cheltuiala Împrumutatului, în cazul neonorării
la scadență de către Împrumutat a oricărei obligații
asumate în cadrul prezentului împrumut.
Împrumutatul se angajează să răspundă într-o perioadă
de timp rezonabilă oricărei informații solicitate de BDCE
și să furnizeze orice documentație pe care BDCE o poate
considera necesară și o poate solicita rezonabil pentru
implementarea corespunzătoare a prezentului acord, în
special în ceea ce privește monitorizarea Proiectului și
utilizarea împrumutului.
Împrumutatul va informa BDCE imediat despre orice
modificare a legislației sau a normelor în sectorul economic
relevant pentru Proiect și, în sens general, despre orice
eveniment care poate influența îndeplinirea obligațiilor sale
asumate în cadrul prezentului acord. Orice modificare a
legislației sau a normelor în sectorul economic relevant
pentru Proiect constituie unul dintre evenimentele precizate
în art. 13 al cap. 3 din Normele de împrumut ale BDCE și
poate conduce la suspendarea, anularea sau rambursarea
imediată a împrumutului.

ARTICOLUL 5
Încetarea obligațiilor Împrumutatului

Plata sumei datorate, stipulată în angajamentul de plată,
eliberează Împrumutatul de orice obligație, după cum este
definită în paragraful 3.1.
După ce întreaga sumă a acestui împrumut și toate
dobânzile și alte costuri ce rezultă din acesta, în special
acele sume prevăzute la art. 6 și 7, au fost plătite
corespunzător, Împrumutatul va fi pe deplin eliberat de
obligațiile sale față de BDCE, cu excepția celor stipulate în
art. 4.
ARTICOLUL 6
Dobânda pentru întârziere

Fără a contraveni oricărui alt posibil recurs al BDCE în
cadrul prezentului acord și Normelor de împrumut ale
BDCE sau, după caz, dacă Împrumutatul nu plătește
întreaga dobândă sau orice altă sumă plătibilă conform
prezentului acord cel mai târziu la data scadenței
specificate, Împrumutatul trebuie să plătească o dobândă
suplimentară la suma datorată și neplătită integral, egală
cu dobânda EURIBOR la o lună pentru depozitele în
valuta plății întârziate la data scadenței (dacă nu este zi
lucrătoare TARGET, următoarea zi lucrătoare) la ora 11,00
a.m. (ora locală la Bruxelles), plus 2,5% pe an, calculată
de la data scadenței acestei sume până la data efectuării
plății.
Rata EURIBOR la o lună, aplicabilă, va fi actualizată la
fiecare 30 de zile.
ARTICOLUL 7
Costuri asociate

Toate impozitele și taxele de orice fel, datorate și
plătite, și toate cheltuielile rezultate fie din încheierea,
executarea, lichidarea, anularea sau suspendarea
prezentului acord, în totalitate ori parțial, fie din garantarea
sau refinanțarea împrumutului acordat, împreună cu toate
actele judiciare și extrajudiciare ce decurg din acest
împrumut, vor fi suportate de Împrumutat.
Totuși, se vor aplica prevederile art. 25 al cap. 4 din
Normele de împrumut ale BDCE pentru costurile
procedurilor de arbitraj menționate în acest capitol 4.
ARTICOLUL 8
Garanții

Împrumutatul declară că niciun alt angajament nu a fost
făcut și nu va fi făcut în viitor, care ar putea da unei terțe
părți un regim preferențial, un drept preferențial de plată, o
garanție colaterală sau o garanție de orice natură ar fi,
care ar putea conferi drepturi sporite unor terți (denumită
în continuare garanție).
Dacă o astfel de garanție a fost totuși acordată unei
terțe părți, Împrumutatul este de acord să întocmească ori
să furnizeze o garanție identică în favoarea BDCE sau,
când este împiedicat să o facă, să ofere o garanție
echivalentă și să stipuleze formarea unei astfel de garanții
în favoarea BDCE.
Neîndeplinirea acestor prevederi ar reprezenta un caz
de culpă, după cum se specifică în art. 13 al cap. 3

MONITORUL OFICIAL AL ROMÂNIEI, PARTEA I, Nr. 644/26.VII.2006
din Normele de împrumut ale BDCE și poate conduce la
suspendarea, anularea sau rambursarea imediată a
împrumutului.

5

Diferendele dintre părți privind prezentul acord vor face
obiectul arbitrajului în condițiile specificate în cap. 4 din
Normele de împrumut ale BDCE.

ARTICOLUL 9

ARTICOLUL 13

Reprezentări și certificări

Executarea unei hotărâri de arbitraj

Împrumutatul prezintă și certifică faptul că:
— autoritățile sale competente l-au autorizat să încheie
prezentul acord și au dat în acest sens semnatarilor
autorizarea pentru aceasta, în conformitate cu legile,
decretele, reglementările, articolele asocierii și alte texte
aplicabile acestuia;
— întocmirea și semnarea prezentului acord nu
contravin legilor, decretelor, reglementărilor, articolelor
asocierii și altor texte aplicabile acestuia și că toate
permisele, licențele și autorizațiile necesare acestuia au
fost obținute și vor rămâne valabile pe toată durata
împrumutului.
Orice modificare referitoare la reprezentările și
certificările de mai sus trebuie, pe toată durata
împrumutului, să fie notificate imediat BDCE și să fie
furnizate toate documentele justificative.
ARTICOLUL 10
Relații cu terții

Împrumutatul, pe parcursul utilizării împrumutului, nu
poate invoca niciun fapt referitor la relațiile sale cu terțe
părți, în vederea evitării îndeplinirii, totale sau parțiale, a
obligațiilor sale rezultate din prezentul acord.
BDCE nu poate fi implicată în disputele care ar putea
să apară între Împrumutat și terțe părți, iar costurile,
indiferent de natura lor, suportate de BDCE datorită
oricărei dispute, și în special toate costurile juridice sau de
judecată vor fi pe cheltuiala Împrumutatului.
ARTICOLUL 11
Interpretarea acordului

Împrumutatul declară că a luat cunoștință despre
Normele de împrumut ale BDCE, care sunt considerate
parte integrantă a prezentului acord, și că a primit o copie
a acestora.
Atunci când există o contradicție între orice prevedere
din Normele de împrumut ale BDCE și orice prevedere a
prezentului acord vor prevala prevederile prezentului acord.
Titlurile paragrafelor, secțiunilor și capitolelor prezentului
acord nu vor servi pentru interpretarea acestuia.
În nicio situație nu se va presupune că BDCE a
renunțat tacit la vreun drept care i-a fost acordat prin
prezentul acord.
ARTICOLUL 12
Legea aplicabilă

Prezentul acord și garanțiile negociabile legate de
acesta vor fi guvernate de regulile BDCE, după cum este
specificat în prevederile art. 1 paragraful 3 al celui de-al
Treilea Protocol din 6 martie 1959 la Acordul general
pentru privilegii și imunități al Consiliului Europei din
2 septembrie 1949 și, în al doilea rând, dacă este
necesar, de legea franceză.

Părțile contractante convin să nu facă uz de niciun
privilegiu, imunitate ori legislație în fața oricărei autorități
jurisdicționale sau a altei autorități, fie ea națională ori
internațională, în vederea împiedicării punerii în aplicare a
unei decizii date în condițiile specificate în cap. 4 din
Normele de împrumut ale BDCE.
ARTICOLUL 14
Notificări

Orice notificare sau alte comunicări care va/vor fi
dată/date ori efectuată/efectuate în cadrul prezentului acord
către BDCE sau Împrumutat va/vor fi în scris și va/vor fi
considerată/considerate pe deplin acordată/ acordate ori
efectuată/efectuate dacă sunt predate personal, transmise
par-avion sau prin fax de către o parte celeilalte părți la
acea adresă a părții specificată mai jos.
Pentru Împrumutat:
Ministerul Finanțelor Publice
Str. Apolodor nr. 17
București, România
În atenția: Ministerului Finanțelor Publice, secretarului de
stat și/sau directorului general al Direcției generale a
finanțelor publice externe.
FAX: +4021 312 67 92
Pentru BDCE:
Banca de Dezvoltare a Consiliului Europei
55 Avenue Kleber
75 116 Paris
În atenția guvernatorului
FAX: +33 1 47 55 37 52
Toate comunicările care vor fi date sau efectuate vor fi
în limba engleză ori franceză sau, dacă sunt în altă limbă,
vor fi însoțite de o traducere a acestora în limba engleză
ori franceză.
ARTICOLUL 15
Intrarea în vigoare

Prezentul acord va intra în vigoare după semnarea de
către BDCE și Împrumutat și aprobarea sa de către
Guvernul României.
ARTICOLUL 16
Exemplarele acordului

Prezentul acord este întocmit în două exemplare
originale, ambele exemplare fiind egal autentice.
Câte un original este păstrat de fiecare dintre părțile
contractante.
București, 27 decembrie 2005
Pentru România
Nume: Sebastian Teodor Gheorghe Vlădescu
Funcția: ministrul finanțelor publice
Paris, 10 ianuarie 2006
Pentru BDCE
Nume: K.J. Ners
Funcția: viceguvernator

6

MONITORUL OFICIAL AL ROMÂNIEI, PARTEA I, Nr. 644/26.VII.2006
ANEXA Nr. 1*)
la acord

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 644/26.VII.2006

7
ANEXA Nr. 2
la acord

Model de scrisoare suplimentară pentru împrumutul cu dobândă variabilă
F/P 1525 — tranșa [număr]
BANCA DE DEZVOLTARE A CONSILIULUI EUROPEI
SCRISOARE SUPLIMENTARĂ

la Acordul-cadru din data [data] dintre Banca de Dezvoltare a Consiliului Europei (denumită în continuare BDCE)
și România (denumită în continuare Împrumutat)
Prezenta scrisoare suplimentară și acordul-cadru de împrumut stabilesc termenii și condițiile convenite pentru
tranșa [număr], așa cum este specificat în articolul [număr] din acordul-cadru menționat.
Suma împrumutului:

[valuta și suma]

Perioada de acordare:

perioada totală de acordare: 20 de ani, cu 5 ani perioada de grație

EURIBOR (sau LIBOR)

[se introduce definiția EURIBOR sau LIBOR]

Rata variabilă a dobânzii:

Bazată pe EURIBOR sau LIBOR la 6 luni (inclusiv o subvenție a ratei
dobânzii din contul selectiv fiduciar, așa cum este definit în art. 3 din
acordul-cadru de împrumut 1) ), (Telerate [referință] sau Reuters
[referință])

Plata dobânzii:

Rate semestriale

Numitorul fracției:

actual/360 de zile, Convenția privind ziua lucrătoare următoare
modificată

Zi lucrătoare (EURO)

înseamnă o zi în care funcționează Sistemul de transfer rapid
automat transeuropean cu privire la decontările brute în timp real
(TARGET)

sau (altele)

înseamnă o zi lucrătoare în țara valutei

Data de disponibilizare

[data]

Instrucțiuni de plată (Împrumutat)

Numărul contului [număr] al [numele Băncii și orașului], CODUL
SWIFT: [cifrul] prin [numele băncii corespondente și orașului], CODUL
SWIFT [cifrul]

Instrucțiuni de plată (BDCE)

Conform art. 3.4 din acordul-cadru de împrumut

[Introducere, după caz]
{Text pentru un împrumut cu o structură bazată pe dobândă LIBOR și rambursare periodică}
Rata dobânzii va fi calculată pentru fiecare perioadă de [număr] luni începând de la data de disponibilizare.
Dobânda va fi fixată cu două zile lucrătoare (la Londra) înaintea fiecărei noi perioade de dobândă. BDCE va informa
Împrumutatul despre dobânda plătibilă la fiecare [număr] luni. Plata dobânzii va avea loc în [ziua, luna]2) a fiecărui an și
pentru prima dată la [data]. [Se listează datele de plată și ratele de capital datorate pentru fiecare dată.]
{Text pentru un împrumut cu o structură bazată pe dobândă EURIBOR și rambursare periodică}
Rata dobânzii va fi calculată pentru fiecare perioadă de [număr] luni începând de la data de disponibilizare.
Dobânda va fi fixată cu două zile lucrătoare înaintea fiecărei noi perioade de dobândă. BDCE va informa Împrumutatul
despre dobânda plătibilă la fiecare [număr] luni. Plata dobânzii va avea loc în [ziua, luna]2) a fiecărui an și pentru prima
dată la [data]. [Se listează datele de plată și ratele de capital datorate pentru fiecare dată.]
Toate plățile vor fi efectuate în contul BDCE conform instrucțiunilor de plată (BDCE) descrise mai sus.
Aceste prevederi fac obiectul înțelegerii îConvenția privind ziua lucrătoare următoare modificată“, a cărei definiție
se găsește în art. 3.5 din acordul-cadru de împrumut, semnat între Împrumutat și BDCE la [data].
În vederea mobilizării tranșei împrumutului, Împrumutatul va trimite în timp util către BDCE un angajament de
plată corespunzător acestei tranșe [a se vedea anexa nr. 3].
[Orașul, data]
Pentru Banca de Dezvoltare a Consiliului Europei

[Orașul, data]
Pentru [numele Împrumutatului]

1) Art. 3 din acordul-cadru de împrumut: îRata dobânzii după scăderea subvenției acordate ratei dobânzii nu va scădea, în
nicio situație, sub zero“.
2) Se precizează 4 date pentru plățile trimestriale și două date pentru plățile semestriale.

8

MONITORUL OFICIAL AL ROMÂNIEI, PARTEA I, Nr. 644/26.VII.2006
ANEXA Nr. 3
la acord

Model de angajament de plată pentru un împrumut cu dobândă variabilă
F/P 1525 — tranșa [număr]
ANGAJAMENT DE PLATĂ

[Valuta] [Suma]

[Data]

Pentru valoarea primită, subsemnatul:
prin acest angajament de plată promite să plătească BDCE sau altuia suma împrumutată de: [suma în litere]
[valuta în litere] în ratele și la o dobândă astfel cum este specificat mai jos:
Rate de capital

Dobânda

[Data]: [Valuta] [Suma]

[Se inserează dobânda specificată în scrisoarea suplimentară]

[Data]: [Valuta] [Suma]
[Data]: [Valuta] [Suma]
[Data]: [Valuta] [Suma]
...//...

Plățile de mai sus vor fi făcute la:
[Banca corespondentă a BDCE și contul de referință]
în favoarea BDCE, făcă nicio deducere sau luare în considerare a vreunei taxe, vreunor impozite ori altor costuri,
prezente sau viitoare, datorate ori percepute pentru acest angajament sau pentru sumele acestuia de către ori în cadrul
[se precizează statul respectiv] sau a oricărei alte subdiviziuni politice ori fiscale a acesteia.
Acest angajament de plată este legat de împrumutul acordat de BDCE Împrumutatului la data [data
disponibilizării].
În cazul neefectuării plății prompte și în totalitate a oricărei sume datorate prin acest angajament de plată,
întregul împrumut și dobânda aferentă conform acestuia până la data plății vor deveni imediat scadente și vor fi plătite la
opțiunea și la cererea deținătorului acestuia.
Neexercitarea de către deținătorul angajamentului a oricărui drept care rezultă din acesta nu va constitui în niciun
caz o renunțare la niciunul dintre drepturile sale în această sau în oricare altă circumstanță.

Pentru Împrumutat,

ANEXA Nr. 4
la acord
PLAFOANE DE ACHIZIȚII

Servicii ≥ 200.000 EUR

Licitație internațională restrânsă
4 până la 8 furnizori invitați

Materiale/bunuri ≥ 200.000 EUR

Licitație competitivă internațională (LCI)

Lucrări ≥ 5.000.000 EUR

Licitație competitivă internațională (LCI)

*) Formularele sunt reproduse în facsimil.

Formulare*) de raportare privind stadiul Proiectului

TABELUL 1 COSTURI

ANEXA Nr. 5
la acord

MONITORUL OFICIAL AL ROMÂNIEI, PARTEA I, Nr. 644/26.VII.2006
9

TABELUL 3 SURSE FINANCIARE

MONITORUL OFICIAL AL ROMÂNIEI, PARTEA I, Nr. 644/26.VII.2006

TABELUL 2 CONTRACTE

10

11

TABELUL 4 CALENDARUL LUCRĂRILOR

MONITORUL OFICIAL AL ROMÂNIEI, PARTEA I, Nr. 644/26.VII.2006

MONITORUL OFICIAL AL ROMÂNIEI, PARTEA I, Nr. 644/26.VII.2006

TABELUL 5 OBIECTIVE

12

MONITORUL OFICIAL AL ROMÂNIEI, PARTEA I, Nr. 644/26.VII.2006
PREȘEDINTELE ROMÂNIEI

DECRET
privind promulgarea Legii pentru ratificarea Acordului-cadru
de împrumut dintre România și Banca de Dezvoltare
a Consiliului Europei, semnat la București
la 27 decembrie 2005 și la Paris la 10 ianuarie 2006
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului-cadru
de împrumut dintre România și Banca de Dezvoltare a Consiliului Europei,
semnat la București la 27 decembrie 2005 și la Paris la 10 ianuarie 2006,
și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU

București, 10 iulie 2006.
Nr. 932.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre Guvernul României
și Guvernul Republicii Turcia cu privire la cooperarea
economică și tehnică, semnat la Ankara la 1 februarie 2006
Parlamentul României adoptă prezenta lege.
Articol unic. — Se ratifică Acordul dintre Guvernul României și
Guvernul Republicii Turcia cu privire la cooperarea economică și tehnică,
semnat la Ankara la 1 februarie 2006.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 12 iulie 2006.
Nr. 303.

13

14

MONITORUL OFICIAL AL ROMÂNIEI, PARTEA I, Nr. 644/26.VII.2006
ACORD
între Guvernul României și Guvernul Republicii Turcia cu privire la cooperarea economică și tehnică*)

Guvernul României și Guvernul Republicii Turcia, denumite în continuare părți contractante,
conștiente de relațiile economice tradiționale solide, dezvoltate prin intermediul unei cooperări fructuoase și
reciproc avantajoase, având o viziune comună asupra problematicilor de interes reciproc,
dorind să stabilească un cadru legal propice dialogului permanent, care să permită adoptarea de măsuri adecvate
în scopul dezvoltării relațiilor economice, științifice și tehnice, în beneficiul ambelor state,
hotărând să consolideze, să adâncească și să diversifice relațiile economice, științifice și tehnice, astfel încât
acestea să atingă un potențial optim, în beneficiul reciproc,
recunoscând faptul că parteneriatul economic are rolul de a dinamiza dialogul pe aspecte economice de interes
comun, susținând dezvoltarea economică a ambelor țări, creșterea eficienței în economie și a nivelului de trai,
convinse de faptul că întărirea cooperării între părțile contractante va crea noi oportunități, precum și un mediu
stabil, favorabil colaborării economice, științifice și tehnice,
au convenit asupra celor ce urmează:
ARTICOLUL 1

Părțile contractante, având în vedere potențialul lor
intern și aspirațiile economice pe termen lung, vor încuraja
cooperarea bilaterală în domeniile de interes, în special în
sectoarele economic, științific și tehnic.
Obiectivele acestei cooperări sunt, printre altele:
— dezvoltarea și prosperitatea industriilor de profil;
— încurajarea cooperării economice, precum și a
progresului științific și tehnologic;
— protecția și îmbunătățirea mediului înconjurător;
— contribuția la dezvoltarea de ansamblu a propriilor
economii și la creșterea nivelului de trai.
ARTICOLUL 2

În conformitate cu prevederile prezentului acord, relațiile
economice vor fi dezvoltate prin promovarea activităților cu
caracter economic, științific și tehnic, în special în
următoarele domenii de activitate:
— construcții de mașini;
— energie;
— resurse minerale;
— infrastructură și transport în sectorul petrolier și al
gazelor naturale;
— industria chimică și petrochimică;
— industria metalelor;
— industria autoturismelor și componentelor auto;
— industria alimentară;
— transport;
— tehnologia informațiilor și telecomunicații;
— turism;
— finanțe;
— cooperare economică regională.
Cooperarea în domeniile menționate va încuraja
dezvoltarea contactelor de afaceri între companiile din
ambele țări, informarea reciprocă asupra legislației în
vigoare sau identificarea proiectelor și sectoarelor de
interes potențial pentru cooperarea bilaterală.
Părțile vor facilita schimbul de experiență între experți
din sectorul public și privat, tehnicieni și reprezentanți ai
mediului de afaceri, transferul de echipamente, materiale și
know-how, necesare pentru implementarea activităților la
care se face referire în prezentul acord.
ARTICOLUL 3

Părțile vor continua să coopereze în cadrul Comisiei
economice mixte româno-turce, înființată în baza acordului
prin schimb de scrisori, semnat la București la 14 aprilie
1970, denumită în continuare Comisia mixtă, în vederea
promovării și evaluării diverselor activități economice,
*) Traducere.

acționând ca principal instrument pentru implementarea
prezentului acord.
Părțile contractante au convenit că prevederile acordului
sus-menționat nu aduc atingere obligațiilor ce decurg din
statutul de țară în curs de aderare sau de țară membră a
Uniunii Europene.
În îndeplinirea atribuțiilor sale, Comisia mixtă poate
solicita asistență instituțiilor guvernamentale ale părților
contractante, poate înființa grupuri de lucru și comitete
ad-hoc sau permanente, cărora le poate delega
responsabilități specifice. Grupurile de lucru pentru industrie
și energie vor continua să funcționeze și să își dezvolte
activitatea.
Comisia mixtă va continua să se întrunească, la cererea
oricăreia dintre părțile contractante, alternativ în România și
în Republica Turcia.
ARTICOLUL 4

Pentru a facilita implementarea prezentului acord,
Comisia mixtă va avea, printre altele, următoarele atribuții:
— examinarea evoluției și perspectivelor relațiilor
economice bilaterale;
— facilitarea contactelor între companiile și organizațiile
din cele două state, respectiv identificarea proiectelor și
sectoarelor de interes reciproc;
— informarea propriilor comunități de afaceri cu privire
la oportunitățile de investiții, respectiv cadrul legal în
vigoare relevant pentru aplicarea prezentului acord;
— promovarea și dezvoltarea cooperării economice,
științifice și tehnice în sectorul public și privat, inclusiv a
transferului de tehnologie;
— acționează ca organism consultativ pentru părțile
contractante în problematica aferentă colaborării economice,
științifice și tehnice și recomandă părților contractante
adoptarea măsurilor care conduc la îmbunătățirea relațiilor
bilaterale, astfel cum sunt ele definite în prezentul acord;
— evaluarea periodică a gradului de implementare a
prezentului acord.
ARTICOLUL 5

În vederea facilitării relațiilor de afaceri, precum și a
unor noi forme de cooperare economică, științifică și
tehnică, Comisia mixtă:
— facilitează deschiderea și funcționarea de
reprezentanțe economice, sucursale sau filiale, camere de
comerț mixte și de alte entități economice;
— promovează și sprijină organizarea delegațiilor de
afaceri, misiunilor economice, târgurilor, expozițiilor,
seminariilor, simpozioanelor, precum și a altor activități
similare;

MONITORUL OFICIAL AL ROMÂNIEI, PARTEA I, Nr. 644/26.VII.2006
— încurajează contactele și relațiile dintre instituțiile
financiare și bancare din cele două state;
— promovează cooperarea dintre întreprinderile mici și
mijlocii din cele două state, în conformitate cu prevederile
prezentului acord.
ARTICOLUL 6

Orice diferende referitoare la interpretarea sau aplicarea
prezentului acord vor fi soluționate într-un termen rezonabil,
prin consultări amicale și negocieri între părțile
contractante.
ARTICOLUL 7

Prezentul acord va intra în vigoare la data ultimei
notificări prin care părțile contractante se vor informa
reciproc asupra îndeplinirii procedurilor interne necesare
pentru intrarea sa în vigoare.
Prezentul acord va rămâne în vigoare pentru o perioadă
de 5 ani și va fi reînnoit prin tacită reconducțiune pentru
perioade consecutive de 5 ani, dacă nicio parte
contractantă nu notifică celeilalte părți contractante, în
formă scrisă, intenția de încetare a acestuia, în orice
moment înainte de expirarea perioadei de valabilitate. În
acest caz, prezentul acord va înceta la 6 luni de la data la
care s-a primit o asemenea notificare.
Încetarea valabilității prezentului acord nu va afecta
implementarea proiectelor care au fost convenite în timpul
perioadei sale de valabilitate.

15

ARTICOLUL 9

La data intrării în vigoare a prezentului acord își va
înceta valabilitatea Acordul de cooperare economică,
industrială și tehnică pe termen lung dintre Guvernul
Republicii Socialiste România și Guvernul Republicii Turcia,
semnat la București la 29 august 1975.
Părțile contractante convin că, la data aderării României
la Uniunea Europeană, următoarele acorduri își vor înceta
valabilitatea:
— Acordul pe termen lung privind schimburile
comerciale și cooperarea economică și tehnică dintre
Guvernul Republicii Socialiste România și Guvernul
Republicii Turcia, semnat la Ankara la 20 octombrie 1987;
— Acordul de comerț liber dintre România și Republica
Turcia, semnat la Ankara la 29 aprilie 1997.
ARTICOLUL 10

Prezentul acord poate fi amendat prin consimțământul
ambelor părți contractante, exprimat în formă scrisă.
Amendamentele vor intra în vigoare în conformitate cu
procedura prevăzută la art. 7 paragraful 1.

Prevederile prezentului acord nu vor afecta îndeplinirea
obligațiilor internaționale ale părților contractante.
Prevederile prezentului acord se vor aplica fără a afecta
obligațiile ce derivă din aderarea României la Uniunea
Europeană.
Prezentul acord nu poate fi interpretat sau invocat în
scopul de a desființa sau afecta în vreun fel obligațiile ce
decurg din orice acord încheiat între Comunitatea
Europeană și statele membre ale acesteia, pe de o parte,
și Republica Turcia, pe de altă parte.
Semnat la Ankara la 1 februarie 2006, în două
exemplare originale, în limba engleză, ambele texte fiind
egal autentice.

Pentru Guvernul României,
Codruț Ioan Șereș,
ministrul economiei și comerțului

Pentru Guvernul Republicii Turcia,
Kürșad Tüzmen,
ministru de stat

ARTICOLUL 8

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Republicii Turcia cu
privire la cooperarea economică și tehnică, semnat la Ankara
la 1 februarie 2006
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului dintre
Guvernul României și Guvernul Republicii Turcia cu privire la cooperarea
economică și tehnică, semnat la Ankara la 1 februarie 2006, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 iulie 2006.
Nr. 928.

16

MONITORUL OFICIAL AL ROMÂNIEI, PARTEA I, Nr. 644/26.VII.2006
PREȘEDINTELE ROMÂNIEI

DECRET
privind conferirea Ordinului național Steaua României
în grad de Comandor
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 6 lit. A pct. I și
ale art. 11 din Legea nr. 29/2000 privind sistemul național de decorații al
României, cu modificările ulterioare,
pentru contribuția deosebită la promovarea relațiilor dintre România și
Statele Unite ale Americii, pentru sprijinul important adus statului nostru în
cadrul comunității româno-americane,
Președintele României

d e c r e t e a z ă:

Articol unic. — Se conferă Ordinul național Steaua României în grad
de Comandor domnului Chris Lauzen, senator, statul Illinois.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 14 iulie 2006.
Nr. 968.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 644/26.VII.2006 conține 16 pagini.

Prețul: 1,15 lei

&JUYDGY|118201]
ISSN 1453—4495

