Anul 174 (XVIII) — Nr. 1.004

PARTEA

I

LEGI, DECRETE, HOTĂRÂRI ȘI ALTE ACTE

Luni, 18 decembrie 2006

SUMAR
Nr.
LEGI ȘI DECRETE
450. — Lege pentru modificarea și completarea Legii
nr. 130/1999 privind unele măsuri de protecție a
persoanelor încadrate în muncă ............................................
1.344. — Decret privind promulgarea Legii pentru modificarea și
completarea Legii nr. 130/1999 privind unele măsuri de
protecție a persoanelor încadrate în muncă ........................
451. — Lege privind aprobarea Ordonanței de urgență a
Guvernului nr. 41/2006 pentru modificarea Legii
nr. 109/1997 privind organizarea și funcționarea Consiliului
Economic și Social .................................................................
1.345. — Decret pentru promulgarea Legii privind aprobarea
Ordonanței de urgență a Guvernului nr. 41/2006 pentru
modificarea Legii nr. 109/1997 privind organizarea și
funcționarea Consiliului Economic și Social .........................
452. — Lege pentru aprobarea Ordonanței Guvernului nr. 34/2006
privind obligația transportatorilor aerieni de a comunica date
despre pasageri ......................................................................
1.346. — Decret privind promulgarea Legii pentru aprobarea
Ordonanței Guvernului nr. 34/2006 privind obligația
transportatorilor aerieni de a comunica date despre
pasageri ...................................................................................
454. — Lege pentru aprobarea Ordonanței Guvernului
nr. 21/2006 privind regimul concesionării monumentelor
istorice ......................................................................................
1.348. — Decret privind promulgarea Legii pentru aprobarea
Ordonanței Guvernului nr. 21/2006 privind regimul
concesionării monumentelor istorice ......................................
458. — Lege pentru modificarea și completarea Ordonanței de
urgență a Guvernului nr. 190/2000 privind regimul metalelor
prețioase, aliajelor acestora și pietrelor prețioase în
România ...................................................................................
1.352. — Decret privind promulgarea Legii pentru modificarea și
completarea Ordonanței de urgență a Guvernului
nr. 190/2000 privind regimul metalelor prețioase, aliajelor
acestora și pietrelor prețioase în România ..........................

Pagina

2

3

3

4

4

5

5–6

7

7–9

Nr.
1.395. — Decret pentru promulgarea Legii privind aprobarea
Ordonanței Guvernului nr. 56/2006 pentru modificarea și
completarea Legii nr. 138/1999 privind salarizarea și alte
drepturi ale personalului militar din instituțiile publice de
apărare națională, ordine publică și siguranță națională,
precum și acordarea unor drepturi salariale personalului civil
din aceste instituții ..................................................................

12

ORDONANȚE ALE GUVERNULUI ROMÂNIEI
102. — Ordonanță de urgență pentru modificarea Ordonanței de
urgență a Guvernului nr. 75/2005 privind asigurarea calității
educației ...................................................................................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
37. — Ordin al președintelui Autorității Naționale de
Reglementare în Domeniul Energiei privind aprobarea
modificării cotei obligatorii de achiziție de certificate verzi de
către furnizorii de energie electrică pentru anul 2006 ........
283. — Ordin al președintelui Autorității Naționale Sanitare
Veterinare și pentru Siguranța Alimentelor pentru
modificarea Ordinului președintelui Autorității Naționale
Sanitare Veterinare și pentru Siguranța Alimentelor
nr. 159/2006 privind aprobarea Normei pentru siguranța
alimentelor care stabilește procedurile la importul și exportul
de produse alimentare de origine nonanimală supuse
supravegherii și controlului pentru siguranța alimentelor .....
1.535. — Ordin al ministrului sănătății publice pentru
ajustarea/revizuirea prețurilor la medicamentele cuprinse în
Catalogul național al prețurilor medicamentelor de uz uman
autorizate de punere pe piață în România, cu modificările
și completările ulterioare ........................................................
1.784/C. — Ordin al ministrului justiției pentru completarea Normelor
interne privind repartizarea fondului constituit potrivit art. 25
alin. (2) din Legea nr. 146/1997 privind taxele judiciare de
timbru, cu modificările și completările ulterioare, pentru
stimularea personalului din sistemul justiției .........................
23.

10
26.

477. — Lege privind aprobarea Ordonanței Guvernului
nr. 56/2006 pentru modificarea și completarea Legii
nr. 138/1999 privind salarizarea și alte drepturi ale
personalului militar din instituțiile publice de apărare
națională, ordine publică și siguranță națională, precum și
acordarea unor drepturi salariale personalului civil din
aceste instituții ..........................................................................

14.
10–12

Pagina

ACTE ALE BĂNCII NAȚIONALE A ROMÂNIEI
— Normă pentru modificarea și completarea Normelor
Băncii Naționale a României nr. 13/2005 în aplicarea
Regulamentului Băncii Naționale a României nr. 11/2005
privind piața primară a titlurilor de stat administrată de
Banca Națională a României, cu modificările și completările
ulterioare....................................................................................
— Circulară privind realizarea și punerea în circulație în
scop numismatic a unei emisiuni monetare dedicate
nominalizării orașului Sibiu drept îcapitală culturală
europeană“ în anul 2007 ...........................................................
ACTE ALE COLEGIULUI MEDICILOR DENTIȘTI
DIN ROMÂNIA
— Decizie privind aprobarea Regulamentului de organizare
și funcționare al Colegiului Medicilor Dentiști din România ....

13–14

14–15

16

16

17–19

19

20–32

2

MONITORUL OFICIAL AL ROMÂNIEI, PARTEA I, Nr. 1.004/18.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 130/1999
privind unele măsuri de protecție a persoanelor încadrate în muncă
Parlamentul României adoptă prezenta lege.
Art. I. — Legea nr. 130/1999 privind unele măsuri de
protecție a persoanelor încadrate în muncă, publicată în
Monitorul Oficial al României, Partea I, nr. 355 din 27 iulie
1999, cu modificările și completările ulterioare, se modifică
și se completează după cum urmează:
1. Articolul 9 va avea următorul cuprins:
îArt. 9. — (1) Carnetele de muncă ale salariaților
încadrați la angajatorii prevăzuți la art. 8 se păstrează și
se completează de către inspectoratele teritoriale de muncă
în a căror rază teritorială își are sediul angajatorul.
(2) Angajatorii sunt obligați să depună la inspectoratele
teritoriale de muncă la care se păstrează și se
completează carnetele de muncă ale salariaților:
a) actele privind executarea, suspendarea, modificarea și
încetarea contractelor individuale de muncă, în termen de
5 zile de la perfectarea acestora;
b) lunar, dovezile de calculare a drepturilor salariale,
până la data de 25 a lunii următoare celei pentru care se
face plata acestora.
(3) Angajatorii care au înființat sedii secundare în alte
județe decât în cel unde angajatorul își are sediul pot
solicita ca păstrarea și completarea carnetelor de muncă
ale salariaților care prestează munca în cadrul sediilor
secundare să se facă de către inspectoratele teritoriale de
muncă în a căror rază teritorială își desfășoară activitatea
acestea. În acest caz, angajatorii au obligația de a
înregistra contractele individuale de muncă ale salariaților și
de a depune documentele menționate la alin. (2) la
inspectoratul teritorial de muncă în a cărui rază teritorială
își desfășoară activitatea sediul secundar și de a deține la
sediul secundar o copie a acestor documente.“
2. La articolul 10, litera a) a alineatului (2) va avea
următorul cuprins:
îa) să depună lunar la inspectoratul teritorial de muncă
dovezile de calculare a drepturilor salariale, până la data
de 25 a lunii următoare celei pentru care se face plata
acestora;“.
3. La articolul 10, după alineatul (2) se introduce un nou
alineat, alineatul (3), cu următorul cuprins:
î(3) Angajatorii care au înființat sedii secundare în alte
județe decât în cel unde angajatorul își are sediul pot

solicita ca păstrarea și completarea carnetelor de muncă
ale salariaților care prestează munca în cadrul sediilor
secundare să se facă de către acestea. În acest caz,
angajatorii au obligația de a înregistra contractele
individuale de muncă ale salariaților și de a depune
documentele prevăzute la alin. (2) la inspectoratul teritorial
de muncă în a cărui rază teritorială își desfășoară
activitatea sediul secundar.“
4. La articolul 12, după alineatul (2) se introduce un nou
alineat, alineatul (21), cu următorul cuprins:
î(21) Au obligația să calculeze comisionul și să depună
lunar la inspectoratul teritorial de muncă o declarație fiscală
privind stabilirea comisionului și sediile secundare ale
angajatorilor, în situația în care păstrarea și completarea
carnetelor de muncă ale salariaților, respectiv verificarea și
certificarea înscrierilor efectuate în carnetele de muncă, se
fac de către alt inspectorat teritorial de muncă decât cel
unde își are sediul angajatorul.“
5. La articolul 12, alineatul (3) va avea următorul
cuprins:
î(3) Modelul declarației fiscale prevăzute la alin. (2),
precum și instrucțiunile de depunere și completare a
acesteia se aprobă prin ordin al ministrului muncii,
solidarității sociale și familiei, care se publică în Monitorul
Oficial al României, Partea I.“
6. La articolul 17, alineatul (2) va avea următorul
cuprins:
î(2) Prevederile prezentei legi, referitoare la contravenții,
se completează cu dispozițiile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.“
Art. II. — Legea nr. 130/1999 privind unele măsuri de
protecție a persoanelor încadrate în muncă, publicată în
Monitorul Oficial al României, Partea I, nr. 355 din 27 iulie
1999, cu modificările și completările ulterioare, precum și
cu cele aduse prin prezenta lege, se va republica în
Monitorul Oficial al României, Partea I, dându-se textelor o
nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 6 decembrie 2006.
Nr. 450.

MONITORUL OFICIAL AL ROMÂNIEI, PARTEA I, Nr. 1.004/18.XII.2006
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 130/1999 privind unele măsuri de protecție
a persoanelor încadrate în muncă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 130/1999 privind unele măsuri de protecție a persoanelor încadrate
în muncă și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU

București, 4 decembrie 2006.
Nr. 1.344.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 41/2006 pentru modificarea Legii nr. 109/1997
privind organizarea și funcționarea Consiliului Economic
și Social
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 41
din 7 iunie 2006 pentru modificarea Legii nr. 109/1997 privind organizarea și
funcționarea Consiliului Economic și Social, publicată în Monitorul Oficial al
României, Partea I, nr. 532 din 20 iunie 2006.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 6 decembrie 2006.
Nr. 451.

3

4

MONITORUL OFICIAL AL ROMÂNIEI, PARTEA I, Nr. 1.004/18.XII.2006
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 41/2006 pentru modificarea Legii
nr. 109/1997 privind organizarea și funcționarea Consiliului
Economic și Social
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 41/2006 pentru modificarea Legii nr. 109/1997
privind organizarea și funcționarea Consiliului Economic și Social și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 decembrie 2006.
Nr. 1.345.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 34/2006
privind obligația transportatorilor aerieni de a comunica
date despre pasageri
Parlamentul României adoptă prezenta lege.
Articol unic. — Se aprobă Ordonanța Guvernului nr. 34 din 26 iulie
2006 privind obligația transportatorilor aerieni de a comunica date despre
pasageri, adoptată în temeiul art. 1 pct. VII.3 din Legea nr. 288/2006 privind
abilitarea Guvernului de a emite ordonanțe, publicată în Monitorul Oficial al
României, Partea I, nr. 674 din 4 august 2006, cu următoarele modificări și
completări:
1. La articolul 2, litera a) va avea următorul cuprins:
îa) transportator aerian — orice persoană fizică sau juridică, română
ori străină, a cărei ocupație o reprezintă asigurarea transportului pasagerilor
pe calea aerului;“.
2. La articolul 11, după alineatul (3) se introduce un nou alineat,
alineatul (4), cu următorul cuprins:
î(4) Transportatorul aerian nu este exonerat de răspunderea față de
persoanele vătămate ca urmare a producerii faptelor prevăzute la alin. (1)
și (2).“
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 6 decembrie 2006.
Nr. 452.

MONITORUL OFICIAL AL ROMÂNIEI, PARTEA I, Nr. 1.004/18.XII.2006

5

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 34/2006 privind obligația transportatorilor
aerieni de a comunica date despre pasageri
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 34/2006 privind obligația transportatorilor aerieni de a
comunica date despre pasageri și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 decembrie 2006.
Nr. 1.346.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 21/2006
privind regimul concesionării monumentelor istorice
Parlamentul României adoptă prezenta lege.
Articol unic. — Se aprobă Ordonanța Guvernului nr. 21
din 26 ianuarie 2006 privind regimul concesionării
monumentelor istorice, adoptată în temeiul art. 1 pct. VII.1
din Legea nr. 404/2005 privind abilitarea Guvernului de a
emite ordonanțe, publicată în Monitorul Oficial al României,
Partea I, nr. 83 din 30 ianuarie 2006, cu următoarele
modificări:
1. Articolul 2 va avea următorul cuprins:
îArt. 2. — (1) În înțelesul prezentei ordonanțe, scopul
concesiunii îl constituie, după caz, restaurarea, întreținerea
și punerea în valoare a imobilelor descrise la art. 1 alin. (1),
pentru a asigura păstrarea caracterului de monument istoric
al acestora.
(2) Atribuirea concesiunii bunurilor prevăzute la art. 1 se
face în baza unui contract prin care o persoană juridică,
denumită concedent, transmite pentru o perioadă
determinată, de cel mult 49 de ani, unei alte persoane,
denumită concesionar, care acționează pe riscul și pe
răspunderea sa, dreptul și obligația de exploatare a unui
monument istoric, în schimbul unei redevențe.“
2. Articolul 3 va avea următorul cuprins:
îArt. 3. — Principiile care stau la baza selectării
ofertanților și a încheierii contractelor de concesiune sunt:
a) transparența, respectiv punerea la dispoziția tuturor
celor interesați a informațiilor referitoare la aplicarea

procedurii și a criteriilor de selecție pentru atribuirea
contractului de concesiune;
b) proporționalitatea, respectiv condiția ca orice măsură
cerută de către autoritatea publică să fie necesară și
corespunzătoare naturii contractului;
c) libera concurență, nediscriminarea, respectiv
tratamentul egal pentru toți ofertanții, inclusiv pentru cei de
altă cetățenie, astfel încât aceștia să aibă dreptul de a
deveni concesionari, în condițiile legii, ale convențiilor și
acordurilor internaționale la care România este parte.“
3. Articolul 7 va avea următorul cuprins:
îArt. 7. — (1) Inițierea concesionării are la bază un
studiu de oportunitate efectuat în prealabil de către
concedent, care va cuprinde cel puțin următoarele
elemente:
a) descrierea monumentului istoric care urmează să fie
concesionat;
b) motivele de ordin economic, financiar, social și de
mediu care justifică acordarea concesiunii;
c) investițiile necesare pentru restaurarea, protejarea,
modernizarea sau punerea în valoare a monumentului
istoric;
d) nivelul minim al redevenței;
e) propunerea de procedură pentru atribuirea contractului
de concesiune și justificarea alegerii procedurii, potrivit legii;

6

MONITORUL OFICIAL AL ROMÂNIEI, PARTEA I, Nr. 1.004/18.XII.2006

f) durata estimată a concesiunii;
g) termenele previzibile pentru realizarea procedurii de
concesionare;
h) detaliile tehnice și de funcționare necesar a fi
respectate, elaborate în conformitate cu avizul comisiilor
zonale sau, după caz, al Comisiei Naționale a
Monumentelor Istorice.
(2) În scopul luării unei decizii privind concesionarea, la
primirea propunerii de concesionare, formulată de un
investitor interesat, concedentul este obligat să procedeze
la întocmirea studiului de oportunitate în termen de 60 de
zile, în cazul în care părțile nu convin asupra unui alt
termen.
(3) În cazul în care concedentul nu deține capacitatea
organizatorică și tehnică pentru elaborarea studiului de
oportunitate prevăzut la alin. (1), acesta poate apela la
serviciile unor consultanți de specialitate.
(4) În cazul în care persoana fizică sau juridică
interesată solicită consultanță de la o firmă de consultanță
independentă, costul studiului de oportunitate este suportat
de către aceasta.“
4. Articolul 8 va avea următorul cuprins:
îArt. 8. — (1) Studiul de oportunitate se aprobă de
către concedent.
(2) Concesionarea se aprobă, pe baza studiului de
oportunitate prevăzut la alin. (1), prin hotărâre a
Guvernului, a consiliilor locale, județene sau a Consiliului
General al Municipiului București, după caz.
(3) În baza studiului de oportunitate prevăzut la alin. (1),
concedentul elaborează caietul de sarcini al concesiunii.
(4) Caietul de sarcini va cuprinde obligațiile ce revin
concesionarului în conformitate cu dispozițiile cuprinse în
Obligația de folosință a monumentului istoric, întocmită
conform Ordinului ministrului culturii și cultelor
nr. 2.684/2003 privind aprobarea Metodologiei de întocmire
a Obligației privind folosința monumentului istoric și a
conținutului acesteia, precum și alte elemente stabilite prin
normele metodologice-cadru de aplicare a prezentei
ordonanțe.“
5. Articolul 9 va avea următorul cuprins:
îArt. 9. — Atribuirea contractului de concesiune a unui
monument istoric se realizează în conformitate cu
prevederile legale în vigoare.“
6. Articolul 10 se abrogă.
7. La articolul 11, alineatul (4) va avea următorul
cuprins:
î(4) La ședințele comisiei de evaluare președintele
acesteia poate invita personalități recunoscute pentru

experiența și competența lor în domeniul protejării
monumentelor istorice.“
8. Articolul 12 va avea următorul cuprins:
îArt. 12. — Comisia de evaluare alege oferta în baza
următoarelor criterii cumulate:
a) valoarea investițiilor și termenele de realizare a
lucrărilor de protejare, restaurare, conservare, modernizare
sau punere în valoare, după caz, prevăzute în studiul de
oportunitate și caietul de sarcini;
b) scopul concesionării, destinația și modul de
exploatare a monumentului istoric; vor avea prioritate
activitățile din domeniul culturii;
c) impactul socioeconomic;
d) modul de rezolvare a obligațiilor privind protecția
mediului, precum și a problemelor sociale;
e) garanțiile profesionale și financiare depuse de către
fiecare ofertant.“
9. Articolul 13 va avea următorul cuprins:
îArt. 13. — (1) Contractul de concesiune a
monumentelor istorice va cuprinde clauze specifice
referitoare la rezilierea unilaterală a acestuia pentru
nerespectarea obligațiilor asumate de concesionar cu privire
la protejarea, restaurarea, modernizarea, punerea în valoare
sau, după caz, exploatarea monumentului istoric.
(2) Contractul de concesiune sau eventualele acte
adiționale la acesta nu pot deroga de la sarcinile cuprinse
în Obligația de folosință a monumentului istoric.“
10. Articolul 15 va avea următorul cuprins:
îArt. 15. — (1) Distrugerea, degradarea sau aducerea în
stare de nefuncționare a imobilelor declarate monumente
istorice, precum și efectuarea unor lucrări de reparații la
acestea, fără avizul comisiei zonale sau al Comisiei
Naționale a Monumentelor Istorice, după caz, atrage
răspunderea administrativă, civilă, contravențională sau
penală, după caz, în condițile legii.
(2) Contravențiile la regimul de protejare a
monumentelor istorice se constată și se sancționează în
conformitate cu prevederile Legii nr. 422/2001, cu
modificările și completările ulterioare.“
11. Articolul 16 va avea următorul cuprins:
îArt. 16. — Dispozițiile Ordonanței de urgență a
Guvernului nr. 54/2006 privind regimul contractelor de
concesiune de bunuri proprietate publică, referitoare la
contractul de concesiune, dosarul concesiunii, exercitarea
controlului și soluționarea litigiilor privind concesionarea,
precum și sancțiunile care se aplică pentru nerespectarea
de către părți a obligațiilor contractuale, se aplică în mod
corespunzător concesionării monumentelor istorice.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 6 decembrie 2006.
Nr. 454.

7

MONITORUL OFICIAL AL ROMÂNIEI, PARTEA I, Nr. 1.004/18.XII.2006
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 21/2006 privind regimul concesionării
monumentelor istorice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 21/2006 privind regimul concesionării monumentelor istorice și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 4 decembrie 2006.
Nr. 1.348.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Ordonanței de urgență a Guvernului nr. 190/2000
privind regimul metalelor prețioase, aliajelor acestora și pietrelor prețioase în România
Parlamentul României adoptă prezenta lege.
Art. I. — Ordonanța de urgență a Guvernului
nr. 190/2000 privind regimul metalelor prețioase, aliajelor
acestora și pietrelor prețioase în România, republicată în
Monitorul Oficial al României, Partea I, nr. 77 din
29 ianuarie 2004, cu modificările și completările ulterioare,
se modifică și se completează după cum urmează:
1. Titlul ordonanței de urgență va avea următorul
cuprins:
îORDONANȚĂ DE URGENȚĂ
privind regimul metalelor prețioase și pietrelor prețioase
în România“
2. Articolul 1 va avea următorul cuprins:
îArt. 1. — Prezenta ordonanță de urgență reglementează
regimul metalelor prețioase și pietrelor prețioase în
România.“
3. La articolul 2, literele a)—c) ale punctului 1 vor avea
următorul cuprins:
îa) metale prețioase — aurul, argintul și metalele
platinice, sub orice formă; titlurile minime ale metalelor
prețioase care sunt supuse regimului reglementat prin
prezenta ordonanță de urgență sunt cele prevăzute în
normele de aplicare a acesteia;
b) metale platinice — platina, ruteniul, rhodiul, paladiul,
osmiul și iridiul;

c) pietre prețioase — diamantele, rubinele, safirele,
smaraldele; regimul pietrelor prețioase este aplicabil și
perlelor naturale și de cultură, precum și pietrelor naturale
de calitate gemă, a căror listă va fi anexată la normele
metodologice de aplicare a prezentei ordonanțe de
urgență;“.
4. La articolul 2, literele f)—h) ale punctului 1 se abrogă.
5. La articolul 2, punctele 2—4 vor avea următorul
cuprins:
î2. operațiuni cu metale și pietre prețioase — actele de
comerț și faptele de comerț cu metale prețioase și pietre
prețioase, care au ca obiect:
a) producerea metalelor prețioase;
b) prelucrarea metalelor prețioase și a pietrelor
prețioase;
c) vânzarea metalelor prețioase și a pietrelor prețioase;
d) cumpărarea metalelor prețioase și a pietrelor
prețioase;
e) păstrarea în depozit a metalelor prețioase și a
pietrelor prețioase pentru cauză de comerț;
f) introducerea în țară a metalelor prețioase și a
pietrelor prețioase;
g) scoaterea din țară a metalelor prețioase și a pietrelor
prețioase;
h) mijlocirea operațiunilor cu metale prețioase și pietre
prețioase;

8

MONITORUL OFICIAL AL ROMÂNIEI, PARTEA I, Nr. 1.004/18.XII.2006

i) transportul de metale prețioase și pietre prețioase, cu
excepția transportului efectuat în tranzit vamal;
j) prestări de servicii care au ca obiect metale prețioase
și pietre prețioase;
k) marcarea metalelor prețioase;
l) alte acte de comerț și fapte de comerț care au ca
obiect metale prețioase și pietre prețioase;
3. titlu — proporția de metal prețios fin conținută de un
obiect, exprimată în miimi;
4. autorizație — actul emis de Autoritatea Națională
pentru Protecția Consumatorilor, care acordă dreptul de a
desfășura operațiuni cu metale prețioase și pietre
prețioase;“.
6. La articolul 2, punctele 5 și 6 se abrogă.
7. La articolul 2, punctele 7—10 vor avea următorul
cuprins:
î7. marcarea metalelor prețioase — operațiunea de
atestare a conținutului de metal prețios fin, prin aplicarea
mărcii de titlu, a mărcii de garanție proprie a producătorului
intern, a importatorului și/sau a vânzătorului cu amănuntul
ori, după caz, a mărcii de certificare;
8. marca de garanție proprie — semnul individual stabilit
și înregistrat la Autoritatea Națională pentru Protecția
Consumatorilor, care se aplică pe bijuteriile și obiectele din
metale prețioase de către producătorul intern, importator
sau vânzătorul cu amănuntul;
9. marca titlului — semnul convențional, diferit în funcție
de titlul metalului prețios, care se aplică pe bijuteriile și
obiectele din metale prețioase;
10. marca de certificare — semnul convențional care se
aplică pe bijuterii și pe obiectele din metale prețioase de
către Autoritatea Națională pentru Protecția Consumatorilor,
în cazul în care producătorul intern, importatorul și/sau
vânzătorul nu sunt autorizați sau nu doresc să își aplice
marca de garanție proprie, la cererea acestora.“
8. Capitolul II îRezerva de stat de metale prețioase“,
cuprinzând articolul 3, se abrogă.
9. Articolele 4 și 5 se abrogă.
10. Articolul 6 va avea următorul cuprins:
îArt. 6. — Persoanele fizice și juridice pot efectua
operațiuni de vânzare, cumpărare și tranzacționare cu aur
financiar numai prin intermediul băncilor autorizate de
Banca Națională a României sau, după caz, printr-o bancă
autorizată pentru astfel de operațiuni dintr-un stat membru
al Uniunii Europene.“
11. Titlul capitolului IV va avea următorul cuprins:
îCAPITOLUL IV
Autorizarea operațiunilor cu metale prețioase
și pietre prețioase“
12. La articolul 8, alineatele (1) și (2) vor avea următorul
cuprins:
îArt. 8. — (1) Operațiunile cu metale prețioase și pietre
prețioase, prevăzute la art. 2 pct. 2, se pot efectua de
către persoanele fizice sau juridice numai în baza
autorizației eliberate de către Autoritatea Națională pentru
Protecția Consumatorilor pe perioadă nedeterminată, vizată
anual de către aceasta.
(2) Nu sunt supuse regimului autorizării operațiunile
prevăzute la art. 2 pct. 2 dacă acestea se efectuează
pentru nevoile proprii ale persoanei fizice sau juridice și
dacă nu se urmărește obținerea unui profit.“
13. Titlul capitolului V va avea următorul cuprins:
îCAPITOLUL V
Evidența operațiunilor cu metale prețioase
și pietre prețioase“

14. Articolul 9 va avea următorul cuprins:
îArt. 9. — Persoanele fizice și juridice autorizate să
efectueze operațiuni cu metale prețioase și pietre prețioase
au obligația să asigure evidența strictă a acestora, potrivit
normelor metodologice emise în aplicarea prezentei
ordonanțe de urgență.“
15. Articolul 11 se abrogă.
16. Titlul capitolului VI va avea următorul cuprins:
îCAPITOLUL VI
Marcarea metalelor prețioase“
17. Articolele 12 și 13 vor avea următorul cuprins:
îArt. 12. — (1) În vederea prevenirii unor acte de
comerț sau fapte de comerț ilicite, metalele prețioase
trebuie să fie marcate înainte de comercializare sau, după
caz, înainte de expunerea spre comercializare.
(2) Anterior marcării, metalele prețioase trebuie să fie
supuse unei analize fizice sau chimice, în vederea stabilirii
titlului acestora.
(3) Procedurile de analiză și marcare vor fi stabilite prin
normele metodologice de aplicare a prezentei ordonanțe de
urgență, aprobate prin hotărâre a Guvernului.
Art. 13. — Controlul marcării metalelor prețioase se va
efectua de către personalul Autorității Naționale pentru
Protecția Consumatorilor abilitat în acest sens, potrivit
dispozițiilor legale în vigoare.“
18. După articolul 13 al capitolului VI se introduce un
nou capitol, capitolul VI1, cuprinzând articolele 14 și 15, cu
următorul titlu:
îCAPITOLUL VI1
Atribuțiile Autorității Naționale
pentru Protecția Consumatorilor“
19. La articolul 14, litera b) va avea următorul cuprins:
îb) să stabilească mărcile utilizate pentru marcarea
metalelor prețioase;“.
20. La articolul 14, litera d) se abrogă.
21. Articolul 15 va avea următorul cuprins:
îArt. 15. — (1) Autoritatea Națională pentru Protecția
Consumatorilor își exercită drepturile și obligațiile specifice
activităților de analiză, marcare, expertizare și autorizare
printr-o structură organizatorică ale cărei organizare și
funcționare se aprobă prin hotărâre a Guvernului.
(2) Sursele de finanțare se vor asigura din venituri
realizate din activitatea proprie.“
22. Articolele 16—22 vor avea următorul cuprins:
îArt. 16. — Nerespectarea prevederilor prezentei
ordonanțe de urgență atrage răspunderea penală,
contravențională sau administrativă, după caz.
Art. 17. — (1) Falsificarea în orice mod a mărcilor de
titlu, a mărcilor de garanție proprie sau a mărcilor de
certificare constituie infracțiune și se pedepsește cu
închisoare de la 6 luni la 5 ani.
(2) Folosirea mărcilor de titlu, a mărcilor de garanție
proprie sau a mărcilor de certificare false ori folosirea unor
mărci neînregistrate constituie infracțiune și se pedepsește
cu închisoare de la 3 luni la 3 ani.
(3) Bunurile care au aplicată o marcă falsă sau falsificată
se confiscă.
Art. 18. — Desfășurarea fără autorizație a operațiunilor
cu metale prețioase și pietre prețioase constituie
contravenție și se sancționează cu amendă de la 5.000 lei
la 10.000 lei, precum și cu confiscarea bunurilor ce fac
obiectul contravenției.
Art. 19. — Comercializarea sau expunerea spre
comercializare a metalelor prețioase, fără ca acestea să fie
marcate în prealabil potrivit prevederilor legale în vigoare,
constituie contravenție și se sancționează cu amendă de la
3.000 lei la 6.000 lei, precum și cu confiscarea bunurilor
ce fac obiectul contravenției.

MONITORUL OFICIAL AL ROMÂNIEI, PARTEA I, Nr. 1.004/18.XII.2006
Art. 20. — Contravențiile prevăzute la art. 18 și 19 se
constată și se sancționează de personalul împuternicit în
acest sens, după caz, de către Autoritatea Națională pentru
Protecția Consumatorilor, Banca Națională a României,
Ministerul Finanțelor Publice sau Ministerul Administrației și
Internelor, potrivit atribuțiilor ce le revin în conformitate cu
prevederile legale.
Art. 21. — Contravențiilor prevăzute la art. 18 și 19 le
sunt aplicabile prevederile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.
Art. 22. — (1) Autoritatea Națională pentru Protecția
Consumatorilor poate suspenda, pe o perioadă cuprinsă
între o lună și 6 luni, autorizația pentru efectuarea de
operațiuni cu metale prețioase și pietre prețioase, în cazul
încălcării prevederilor prezentei ordonanțe de urgență.
(2) În cazul nerespectării ordinului sau a deciziei de
suspendare, Autoritatea Națională pentru Protecția
Consumatorilor poate dispune retragerea autorizației.
(3) Situațiile în care se poate dispune suspendarea ori
retragerea autorizației, precum și procedura de reautorizare
pentru efectuarea de operațiuni cu metale prețioase și cu
pietre prețioase vor fi stabilite prin normele metodologice
de aplicare a prezentei ordonanțe de urgență.
(4) Împotriva ordinului sau, după caz, a deciziei de
suspendare ori de retragere a autorizației se poate formula
contestație, în termenele și în condițiile prevăzute de lege.“
23. Articolul 23 va avea următorul cuprins:
îArt. 23. — (1) În situația în care autorizația a fost
retrasă, cel care o deținea are obligația ca, în termen de
30 de zile de la comunicare, să lichideze stocul de obiecte
și bijuterii din metale prețioase, precum și stocul de pietre
prețioase, existente la data retragerii autorizației.
(2) În cazul suspendării autorizației cel care o deținea
nu mai are dreptul să efectueze operațiuni cu metale
prețioase sau cu pietre prețioase pentru care a fost
autorizat.“
24. Articolul 24 se abrogă.
25. Articolul 25 va avea următorul cuprins:
îArt. 25. — (1) Metalele prețioase și pietrele prețioase
considerate bunuri fără stăpân, precum și cele ridicate în
vederea confiscării ori confiscate în condițiile prevăzute de
lege se depun la unitățile de trezorerie ale Ministerului
Finanțelor Publice.
(2) Procedura de manipulare și depozitare a metalelor
prețioase și a pietrelor prețioase la unitățile de trezorerie
ale Ministerului Finanțelor Publice se va stabili prin ordin al
ministrului finanțelor publice.
(3) Valorificarea metalelor prețioase și a pietrelor
prețioase prevăzute la alin. (1) se face potrivit dispozițiilor
legale în vigoare.“

9

26. La articolul 26, alineatele (1) și (2) vor avea
următorul cuprins:
îArt. 26. — (1) Persoanele fizice și juridice ale căror
obiecte din metale prețioase și pietre prețioase au fost
preluate abuziv de către stat pot solicita restituirea acestora
instanțelor de judecată în raza cărora domiciliază, își au
reședința sau sediul, până la data de 31 decembrie 2006.
............................................................................................
(2) În cazul metalelor prețioase și al pietrelor prețioase
preluate abuziv, care nu se mai regăsesc fizic, fiind
valorificate, se vor acorda despăgubiri în condițiile și în
limitele stabilite prin normele metodologice de aplicare a
prezentei ordonanțe de urgență.“
27. La articolul 26, după alineatul (2) se introduce un
nou alineat, alineatul (21), cu următorul cuprins:
î(21) Banca Națională a României recuperează de la
Ministerul Finanțelor Publice sumele reprezentând
contravaloarea obiectelor din metale prețioase și pietre
prețioase restituite în natură, despăgubirile acordate
persoanelor îndreptățite și cheltuielile determinate de
obținerea și punerea în executare a hotărârilor
judecătorești, în condițiile stabilite prin normele
metodologice de aplicare a prevederilor prezentei ordonanțe
de urgență.“
28. Articolul 27 va avea următorul cuprins:
îArt. 27. — Metalele prețioase și pietrele prețioase
aflate în inventarul Băncii Naționale a României se
valorifică, potrivit procedurii stabilite prin normele
metodologice de aplicare a prezentei ordonanțe de
urgență.“
Art. II. — (1) Prezenta lege intră în vigoare la 90 de
zile de la data publicării în Monitorul Oficial al României,
Partea I.
(2) În termen de 60 de zile de la data intrării în vigoare
a prezentei legi, Autoritatea Națională pentru Protecția
Consumatorilor, Ministerul Finanțelor Publice și Banca
Națională a României vor înainta Guvernului spre aprobare
proiectele de norme metodologice de aplicare a Ordonanței
de urgență a Guvernului nr. 190/2000 privind regimul
metalelor prețioase, aliajelor acestora și pietrelor prețioase
în România, republicată, cu modificările și completările
ulterioare.
Art. III. — Ordonanța de urgență a Guvernului
nr. 190/2000 privind regimul metalelor prețioase, aliajelor
acestora și pietrelor prețioase în România, republicată în
Monitorul Oficial al României, Partea I, nr. 77 din
29 ianuarie 2004, cu modificările și completările ulterioare,
precum și cu cele aduse prin prezenta lege, va fi
republicată în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 6 decembrie 2006.
Nr. 458.

10

MONITORUL OFICIAL AL ROMÂNIEI, PARTEA I, Nr. 1.004/18.XII.2006
PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței de urgență a Guvernului nr. 190/2000
privind regimul metalelor prețioase, aliajelor acestora
și pietrelor prețioase în România
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Ordonanței de urgență a Guvernului nr. 190/2000 privind regimul metalelor
prețioase, aliajelor acestora și pietrelor prețioase în România și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 4 decembrie 2006.
Nr. 1.352.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 56/2006 pentru modificarea și completarea
Legii nr. 138/1999 privind salarizarea și alte drepturi ale personalului militar
din instituțiile publice de apărare națională, ordine publică și siguranță națională,
precum și acordarea unor drepturi salariale personalului civil din aceste instituții
Parlamentul României adoptă prezenta lege.
Articol unic. — Se aprobă Ordonanța Guvernului nr. 56
din 30 august 2006 pentru modificarea și completarea Legii
nr. 138/1999 privind salarizarea și alte drepturi ale
personalului militar din instituțiile publice de apărare
națională, ordine publică și siguranță națională, precum și
acordarea unor drepturi salariale personalului civil din
aceste instituții, adoptată în temeiul art. 1 pct. VI.1 din
Legea nr. 288/2006 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 746 din 31 august 2006, cu următoarele
modificări și completări:
1. La articolul I, după punctul 2 se introduce un nou
punct, punctul 21, cu următorul cuprins:
î21. La articolul 39, după alineatul (1) se introduce un
nou alineat, alineatul (11), cu următorul cuprins:

«(1 1 ) Pe timpul participării la cursurile de carieră,
cadrele militare în activitate beneficiază de solda lunară
avută la data începerii cursurilor și, după caz, de sporurile
aplicabile personalului din instituția de învățământ sau din
unitatea în care efectuează stagiul, potrivit art. 27.»“
2. La articolul I punctul 4, alineatul (4) al articolului 42
va avea următorul cuprins:
î(4) Cadrele militare în activitate, pe timpul concediului
pentru îngrijirea copilului bolnav în vârstă de până la 7 ani,
iar în cazul copilului cu handicap, pentru afecțiunile
intercurente, până la împlinirea vârstei de 18 ani,
beneficiază de solda lunară brută în procentele prevăzute
de prevederile Ordonanței de urgență a Guvernului
nr. 158/2005 privind concediile și indemnizațiile de asigurări
sociale de sănătate, aprobată cu modificări și completări
prin Legea nr. 399/2006.“

MONITORUL OFICIAL AL ROMÂNIEI, PARTEA I, Nr. 1.004/18.XII.2006
3. La articolul I, după punctul 4 se introduce un nou
punct, punctul 41, cu următorul cuprins:

11

î4 1 . La anexa nr. 1, litera A va avea următorul
cuprins:

«A. Coeficienții de ierarhizare a soldelor de funcție, pentru unele funcții specifice apărării, ordinii publice
și siguranței naționale, structuri militare, altele decât cele din compunerea Ministerului Apărării*)

4. La articolul I punctul 5, după tabelul de la litera A.1 a
anexei nr. 1 se introduce o notă cu următorul cuprins:
îNOTĂ:

1. Cadrele militare în activitate care mențin coeficienții
de ierarhizare a soldelor de funcție, în condițiile prevăzute
de Ordonanța de urgență a Guvernului nr. 91/2001 pentru
stabilirea coeficienților de ierarhizare ai soldelor unor funcții
din structurile Ministerului Apărării Naționale, ale căror state
de organizare intră în vigoare până la data de
31 decembrie 2007 ca urmare a procesului de reorganizare
a Armatei României, aprobată cu modificări prin Legea
*) Cuprinsul literei A este reprodus în facsimil.

nr. 52/2002, cu modificările și completările ulterioare,
beneficiază în continuare de acest drept, prin acordarea
coeficienților de ierarhizare a soldelor de funcție prevăzuți
în tabelul de mai sus. Procedura de menținere în
continuare a coeficienților de ierarhizare a soldelor de
funcție se stabilește prin ordin al ministrului apărării.
2. Coeficienții de ierarhizare acordați până la
31 decembrie 2007 cadrelor militare în activitate, numite în
funcții în condițiile prevăzute de Ordonanța de urgență a
Guvernului nr. 91/2001, aprobată cu modificări prin Legea
nr. 52/2002, cu modificările și completările ulterioare, se

12

MONITORUL OFICIAL AL ROMÂNIEI, PARTEA I, Nr. 1.004/18.XII.2006

mențin și după această dată, până la data numirii ofițerilor/
maiștrilor militari/subofițerilor într-o funcție prevăzută cu un
coeficient de ierarhizare cel puțin egal cu cel avut.
3. Solda de funcție corespunzătoare coeficienților de
ierarhizare acordați în condițiile Ordonanței de urgență a
Guvernului nr. 91/2001, aprobată cu modificări prin Legea
nr. 52/2002, cu modificările și completările ulterioare, și ale
prezentei legi se ia în calcul la stabilirea drepturilor
salariale și sociale, precum și la stabilirea și actualizarea
pensiilor militare.“
5. La articolul I, punctul 6 se abrogă.
6. La articolul I, după punctul 6 se introduce un nou
punct, punctul 7, cu următorul cuprins:

î7. La anexa nr. 7, după punctul 31 se introduce un
nou punct, punctul 32, cu următorul cuprins:
«32. Salariul de bază al funcției îndeplinite se ia în
calcul ca soldă de funcție la actualizarea pensiei militare
de stat.»“
7. Articolul II va avea următorul cuprins:
îArt. II. — (1) Prevederile art. I pct. 5 și 7 se aplică
începând cu luna decembrie 2006.
(2) Prevederile art. I pct. 21 și 41 se aplică începând cu
luna decembrie 2006, cu excepția Ministerului Administrației
și Internelor, pentru care acestea se aplică de la data de
1 ianuarie 2007.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 12 decembrie 2006.
Nr. 477.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 56/2006 pentru modificarea
și completarea Legii nr. 138/1999 privind salarizarea
și alte drepturi ale personalului militar din instituțiile publice
de apărare națională, ordine publică și siguranță națională,
precum și acordarea unor drepturi salariale personalului civil
din aceste instituții
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 56/2006 pentru modificarea și completarea Legii nr. 138/1999
privind salarizarea și alte drepturi ale personalului militar din instituțiile
publice de apărare națională, ordine publică și siguranță națională, precum și
acordarea unor drepturi salariale personalului civil din aceste instituții și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2006.
Nr. 1.395.

MONITORUL OFICIAL AL ROMÂNIEI, PARTEA I, Nr. 1.004/18.XII.2006

ORDONANȚE

ALE

GUVERNULUI

13

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 75/2005
privind asigurarea calității educației
Având în vedere că până la data aderării României la Uniunea Europeană Agenția Română de Asigurare a
Calității în Învățământul Superior (ARACIS) trebuie să pregătească cadrul legislativ și documentația pentru înscrierea sa
în Registrul european al agențiilor de asigurare a calității în învățământul superior, cu condiția de a nu fi subvenționată
de la bugetul de stat,
având în vedere necesitatea urgentă de modificare a termenelor de aplicare experimentală a actelor normative
specifice activității de asigurare a calității educației, din anul universitar 2005—2006 cu anul universitar 2006—2007, și
pentru evitarea apariției unui blocaj major în activitatea internă și internațională a ARACIS,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța de urgență a Guvernului
nr. 75/2005 privind asigurarea calității educației, publicată în
Monitorul Oficial al României, Partea I, nr. 642 din 20 iulie
2005, aprobată cu modificări prin Legea nr. 87/2006, se
modifică după cum urmează:
1. Alineatul (1) al articolului 21 va avea următorul
cuprins:
î(1) ARACIS se finanțează integral din venituri proprii.“
2. Articolul 36 va avea următorul cuprins:
îArt. 36. — (1) Organizațiile furnizoare de educație
experimentează mecanismele de evaluare internă a calității,
prevăzute de prezenta ordonanță de urgență, începând cu
semestrul al doilea al anului școlar 2005—2006, respectiv
universitar 2006—2007.

(2) În anul școlar 2005—2006, respectiv universitar
2006—2007, ARACIP și ARACIS experimentează
metodologiile de evaluare și asigurare externă a calității.
Până la 1 septembrie 2006, respectiv până la 1 septembrie
2007, ARACIP și ARACIS elaborează un raport detaliat
asupra rezultatelor experimentării.
(3) Începând cu anul școlar 2006—2007, respectiv
universitar 2007—2008, se trece la aplicarea metodologiilor
de evaluare internă și externă în vederea asigurării calității,
conform prevederilor prezentei ordonanțe de urgență, la
nivel național, ținându-se cont de rezultatele stadiului de
experimentare.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
Ministrul integrării europene,
Anca Daniela Boagiu
București, 13 decembrie 2006.
Nr. 102.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea modificării cotei obligatorii de achiziție de certificate verzi
de către furnizorii de energie electrică pentru anul 2006
În temeiul art. 9 alin. (6) și (7) și al art. 51 din Legea energiei electrice nr. 318/2003 și al art. 4 alin. (2) din
Hotărârea Guvernului nr. 1.892/2004 pentru stabilirea sistemului de promovare a producerii energiei electrice din surse
regenerabile de energie, cu modificările și completările ulterioare,
având în vedere Referatul de aprobare întocmit de Departamentul piață de energie și Procesul-verbal al ședinței
Comitetului de reglementare al Autorității Naționale de Reglementare în Domeniul Energiei din data de 7 decembrie 2006,

14

MONITORUL OFICIAL AL ROMÂNIEI, PARTEA I, Nr. 1.004/18.XII.2006
președintele Autorității Naționale de Reglementare în Domeniul Energiei emite următorul ordin:

Art. 1. — Cota obligatorie, pentru anul 2006, de
achiziție de certificate verzi de către furnizorii care
furnizează energie electrică consumatorilor se stabilește la
2,38% din cota legal stabilită pentru acest an.
Art. 2. — Furnizorii de energie electrică vor duce la
îndeplinire prevederile prezentului ordin.

Art. 3. — Departamentul piață de energie din cadrul
Autorității Naționale de Reglementare în Domeniul Energiei
va urmări respectarea prevederilor prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 7 decembrie 2006.
Nr. 37.
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 159/2006 privind aprobarea Normei pentru siguranța
alimentelor care stabilește procedurile la importul și exportul de produse alimentare
de origine nonanimală supuse supravegherii și controlului pentru siguranța alimentelor
Având în vedere Legea nr. 150/2004 privind siguranța alimentelor și a hranei pentru animale, republicată,
ținând cont de prevederile art. 15 din Hotărârea Guvernului nr. 925/2005 pentru aprobarea Regulilor privind
controalele oficiale efectuate pentru a se asigura verificarea conformității cu legislația privind hrana pentru animale și cea
privind alimentele și cu regulile de sănătate și de protecție a animalelor, ce transpune prevederile Regulamentului
Parlamentului European și al Consiliului Uniunii Europene nr. 882/2004/CE,
luând în considerație Decizia Comisiei nr. 504/2006/CE din 12 iulie 2006 privind stabilirea condițiilor speciale
pentru anumite produse alimentare importate din țări terțe datorită riscurilor contaminării acestora cu aflatoxină, publicată
în Jurnalul Oficial al Uniunii Europene nr. L199,
în conformitate cu prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 41.967 din 4 decembrie 2006, întocmit de Direcția generală siguranța
alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Articolul 5 din Ordinul președintelui Autorității
Naționale Sanitare Veterinare și pentru Siguranța
Alimentelor nr. 159/2006 privind aprobarea Normei pentru
siguranța alimentelor care stabilește procedurile la importul
și exportul de produse alimentare de origine nonanimală
supuse supravegherii și controlului pentru siguranța
alimentelor, publicat în Monitorul Oficial al României,
Partea I, nr. 711 din 18 august 2006, cu modificările și
completările ulterioare, se modifică și va avea următorul
cuprins:
îArt. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
de 1 iulie 2007.“
Art. II. — Anexa la Ordinul președintelui Autorității
Naționale Sanitare Veterinare și pentru Siguranța
Alimentelor nr. 159/2006 se modifică și se completează
după cum urmează:
1. La articolul 1, litera m) va avea următorul cuprins:
îm) aplicația informatică — sistemul informatic pentru
monitorizarea operațiunilor de import și export al produselor
de origine nonanimală supuse supravegherii și controlului
privind siguranța alimentelor și al produselor de origine
nonanimală la care se impun condiții speciale la import sau
la export;“.
2. La articolul 1, litera n) va avea următorul cuprins:
în) organizații — persoanele juridice înregistrate și
autorizate pentru desfășurarea activităților specifice, definite
conform art. 2 din Legea nr. 359/2004 privind simplificarea

formalităților la înregistrarea în registrul comerțului a
persoanelor fizice, asociațiilor familiale și persoanelor
juridice, înregistrarea fiscală a acestora, precum și la
autorizarea funcționării persoanelor juridice, publicată în
Monitorul Oficial al României, Partea I, nr. 839 din
13 septembrie 2004, cu modificările și completările
ulterioare, care vor fi înregistrate în cadrul aplicației
informatice și care apar în cadrul Documentului de intrare
a produselor alimentare de origine nonanimală provenite din
import, în calitate de importatori, exportatori sau destinatari;“.
3. La articolul 3, alineatul (1) va avea următorul cuprins:
îArt. 3. — (1) Organizațiile vor desemna un reprezentant
care va înregistra detaliile organizației în cadrul sistemului
informatic. Organizația va fi validată de direcția sanitarveterinară și pentru siguranța alimentelor județeană,
respectiv a municipiului București, pe raza căreia este
înregistrată organizația. De asemenea, toți operatorii
economici ai organizațiilor se vor înregistra în cadrul
sistemului informatic.“
4. Articolul 4 va avea următorul cuprins:
îArt. 4. — În cazul produselor alimentare de origine
nonanimală pentru care se impun condiții speciale la
import, în conformitate cu legislația în vigoare, importatorii,
persoane fizice sau juridice, au următoarele obligații:
a) să respecte prevederile art. 3 alin. (1), (3), (4), (6)
și (7);
b) să informeze partenerii externi asupra condițiilor
speciale care se impun anumitor produse alimentare

MONITORUL OFICIAL AL ROMÂNIEI, PARTEA I, Nr. 1.004/18.XII.2006
importate din țări terțe, în conformitate cu legislația în
vigoare privind siguranța alimentelor;
c) să prezinte inspectorilor Autorității Naționale Sanitare
Veterinare și pentru Siguranța Alimentelor din posturile de
inspecție la frontieră documentele solicitate, respectiv
certificatul de sănătate și rezultatele prelevării de probe,
precum și ale analizelor, în conformitate cu legislația în
vigoare;
d) să permită inspectorului din postul de inspecție la
frontieră accesul pentru realizarea prelevărilor de probe;
e) să asigure suficiente resurse umane și logistice
pentru descărcarea transportului de produse alimentare,
fiind astfel posibilă prelevarea unei probe reprezentative;
f) să păstreze contraprobele;
g) să se asigure că transportul de produse alimentare
importate este însoțit de originalul Documentului de intrare
a produselor de origine nonanimală, conform modelului din
anexa nr. 2 la prezenta normă pentru siguranța alimentelor,
precum și de certificatul de sănătate și documentele
însoțitoare în copii, cu mențiunea «Conform cu originalul»,
semnate și parafate de inspectorul Autorității Naționale
Sanitare Veterinare și pentru Siguranța Alimentelor din
postul de inspecție la frontieră;
h) să respecte orice alte obligații stabilite în conformitate
cu legislația în vigoare, inclusiv cele legate de plata
cheltuielilor pentru analizele de laborator.“
5. La articolul 8, alineatele (2) și (3) vor avea următorul
cuprins:
î(2) După primirea documentelor prevăzute la alin. (1),
inspectorii Autorității Naționale Sanitare Veterinare și pentru
Siguranța Alimentelor din posturile de inspecție la frontieră
efectuează controlul identității, precum și controlul fizic,
după caz, la 2-3% din transporturile de produse de origine
nonanimală sosite în posturile de inspecție la frontieră, iar
în funcție de factorii de risc, acest procent poate fi depășit.
(3) În cazul în care inspectorii Autorității Naționale
Sanitare Veterinare și pentru Siguranța Alimentelor din
posturile de inspecție la frontieră, în urma controalelor
efectuate la produsele de origine nonanimală importate,
constată neconformități privind siguranța alimentelor, aplică
măsurile care se impun în conformitate cu legislația în
vigoare privind siguranța alimentelor.“
6. La articolul 9, litera a) a alineatului (1) și alineatul (2)
vor avea următorul cuprins:
îa) certificatul de sănătate, elaborat, în conformitate cu
modelul stabilit pentru anumite produse alimentare
importate din țări terțe din cauza riscurilor contaminării
acestora cu aflatoxină, semnat și verificat de către un
reprezentant autorizat al instituției abilitate din țara
exportatoare.
...............................................................................................
(2) Inspectorii Autorității Naționale Sanitare Veterinare și
pentru Siguranța Alimentelor din posturile de inspecție la
frontieră au următoarele atribuții:
a) să preleve probe și contraprobe pentru examenul de
laborator, conform procedurilor stabilite prin legislația în
vigoare;
b) să sigileze, să eticheteze probele și să sigileze marfa
importată din depozit până la obținerea rezultatelor
analizelor de laborator;
c) să întocmească un proces-verbal de prelevare de
probe, conform anexei nr. 4 la prezenta normă pentru
siguranța alimentelor, precum și o cerere de analiză
cuprinzând analizele solicitate laboratorului, conform anexei
nr. 5 la prezenta normă pentru siguranța alimentelor;

15

d) să transmită probele laboratorului specializat, însoțite
de procesul-verbal, semnat de inspector și de către
importator/reprezentantul acestuia, precum și de o cerere
de analiză, conform anexei nr. 5;
e) să urmărească realizarea examenelor de laborator;
f) să rețină, să îndosarieze și să arhiveze documentele
întocmite pe o durată de minimum 3 ani.“
7. La articolul 10, litera b) a alineatului (1) și alineatele
(2) și (5) vor avea următorul cuprins:
îb) adresa web-site-ului aplicației informatice;
............................................................................................
(2) Serviciile/compartimentele pentru siguranța
alimentelor de la nivelul direcțiilor sanitar-veterinare și
pentru siguranța alimentelor județene și a municipiului
București validează organizațiile înregistrate în cadrul
sistemului informatic. După validare transmit un mesaj de
înștiințare a validării înregistrării prin e-mail.
..............................................................................................
(5) În cazul în care costurile analizelor produselor
importate sunt suportate de către importatori, conform
Programului anual de supraveghere și control în domeniul
siguranței alimentelor, inspectorii serviciului/compartimentului
pentru siguranța alimentelor din cadrul direcțiilor sanitarveterinare și pentru siguranța alimentelor județene și a
municipiului București, de la locul de depozitare a
produselor importate, au obligația să solicite deținătorului
mărfii rezultatele analizelor și să verifice conformitatea
acestora cu prevederile legislației în vigoare.“
8. Articolul 11 va avea următorul cuprins:
îArt. 11. — În cazul în care transportul nu a ajuns la
destinația finală în termen de 5 zile lucrătoare de la data
posibilă anunțată ca sosire, inspectorul serviciului/
compartimentului pentru siguranța alimentelor de la nivelul
direcțiilor sanitar-veterinare și pentru siguranța alimentelor
județene și a municipiului București, utilizator al aplicației
informatice, trebuie să blocheze accesul firmei importatoare
la aplicație, astfel încât aceasta să nu mai poată crea sau
utiliza documente de intrare a produselor alimentare de
origine nonanimală. La a treia blocare a accesului firmei
respective, i se va interzice firmei importatoare să mai
efectueze operațiuni de import timp de un an.“
9. Articolul 12 va avea următorul cuprins:
îArt. 12. — În cazul în care urmează să se desfășoare
operațiuni de import pentru anumite produse alimentare de
origine nonanimală în condiții speciale, la solicitarea
organizațiilor, inspectorii serviciului/compartimentului pentru
siguranța alimentelor de la nivelul direcțiilor sanitarveterinare și pentru siguranța alimentelor județene și a
municipiului București au obligația să pună la dispoziție
acestora toate informațiile necesare referitoare la cadrul
legal prin care se pot derula astfel de importuri, după cum
urmează:
a) informațiile prevăzute la art. 9 alin. (1) lit. a) și b);
b) listele cuprinzând țările sau regiunea/regiuni ale unei
țări la care se impun condiții speciale pentru importul
anumitor produse alimentare de origine nonanimală, în
conformitate cu legislația în vigoare;
c) condițiile speciale pe care trebuie să le îndeplinească
anumite produse alimentare de origine nonanimală la
import;
d) modelul de certificat de sănătate care trebuie să
însoțească transporturile de produse alimentare importate în
condiții speciale, precum și tipul analizelor pentru
determinarea nivelului de contaminare.“
Art. III. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare și pentru Siguranța Alimentelor,
Marian Avram
București, 6 decembrie 2006.
Nr. 283.

16

MONITORUL OFICIAL AL ROMÂNIEI, PARTEA I, Nr. 1.004/18.XII.2006

MINISTERUL SĂNĂTĂȚII PUBLICE

ORDIN
pentru ajustarea/revizuirea prețurilor la medicamentele cuprinse în Catalogul național
al prețurilor medicamentelor de uz uman autorizate de punere pe piață în România,
cu modificările și completările ulterioare
În baza prevederilor art. 851 din titlul XVII îMedicamentul“ din Legea nr. 95/2006 privind reforma în domeniul
sănătății, cu modificările și completările ulterioare,
în temeiul prevederilor art. 140 alin. (2) lit. e) din Legea nr. 571/2003 privind Codul fiscal, cu modificările și
completările ulterioare,
în temeiul prevederilor art. 71 și 72 din Regulamentul de aplicare a Codului vamal al României, aprobat prin
Hotărârea Guvernului nr. 707/2006,
în temeiul prevederilor Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul Direcției farmaceutice nr. E.N. 7.564/2006,
ministrul sănătății publice emite următorul ordin:
Art. 1. — (1) Se aprobă ajustarea prețurilor la
medicamentele de uz uman din producția internă cuprinse
în Catalogul național al prețurilor medicamentelor de uz
uman autorizate de punere pe piață în România, ediția
a XX-a, în conformitate cu Normele privind modul de calcul
al prețurilor la medicamentele de uz uman, aprobate prin
Ordinul ministrului sănătății și familiei nr. 612/2002, publicat
în Monitorul Oficial al României, Partea I, nr. 621 din
22 august 2002, cu modificările și completările ulterioare,
începând cu data de 1 ianuarie 2007.
(2) Se aprobă revizuirea prețurilor la medicamentele din
import, în conformitate cu normele aprobate prin Ordinul
ministrului sănătății și familiei nr. 612/2002, cu modificările
și completările ulterioare, ca urmare a modificărilor
intervenite în structura de preț.
Art. 2. — Cursurile de schimb ce au stat la baza
ajustării/revizuirii prețurilor pentru medicamente sunt cele
comunicate de Banca Națională a României în data de
6 decembrie 2006.

Art. 3. — Prețurile cu ridicata, precum și prețurile cu
amănuntul maximale ajustate/revizuite sunt valabile până la
data de 31 martie 2007.
Art. 4. — Este interzisă practicarea altor prețuri peste
nivelurile prețurilor cu ridicata și amănuntul maximale
prevăzute în Catalogul național al prețurilor medicamentelor
de uz uman autorizate de punere pe piață în România, cu
modificările și completările ulterioare.
Art. 5. — La data intrării în vigoare a prezentului ordin,
se abrogă orice alte dispoziții contrare.
Art. 6. — Prevederile prezentului ordin intră în vigoare
începând cu data de 1 ianuarie 2007.
Art. 7. — Direcția farmaceutică, precum și celelalte
direcții din Ministerul Sănătății Publice, autoritățile de
sănătate publică județene și a municipiului București,
agenții economici importatori și distribuitori, Compania
Națională Unifarm, unitățile sanitare publice și private vor
duce la îndeplinire prevederile prezentului ordin.
Art. 8. — Prezentul ordin se va publica în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 8 decembrie 2006.
Nr. 1.535.
MINISTERUL JUSTIȚIEI

ORDIN
pentru completarea Normelor interne privind repartizarea fondului constituit
potrivit art. 25 alin. (2) din Legea nr. 146/1997 privind taxele judiciare de timbru,
cu modificările și completările ulterioare, pentru stimularea personalului din sistemul justiției
În temeiul art. 25 alin. (3) din Legea nr. 146/1997 privind taxele judiciare de timbru, cu modificările și completările ulterioare,
în conformitate cu Hotărârea Guvernului nr. 83/2005 privind organizarea și funcționarea Ministerului Justiției, cu
modificările și completările ulterioare,
ministrul justiției emite următorul ordin:
Articol unic. — Normele interne privind repartizarea
fondului constituit potrivit art. 25 alin. (2) din Legea
nr. 146/1997 privind taxele judiciare de timbru, cu
modificările și completările ulterioare, pentru stimularea
personalului din sistemul justiției, aprobate prin Ordinul
ministrului justiției nr. 1.008/C/2006, publicat în Monitorul

Oficial al României, Partea I, nr. 446 din 23 mai 2006, se
completează după cum urmează:
— La articolul 3, după alineatul (5) se introduce un nou
alineat, alineatul (6), cu următorul cuprins:
î(6) Dispozițiile alin. (4) și (5) se aplică și personalului
altor instituții care își desfășoară activitatea în cadrul
Ministerului Justiției.“

Ministrul justiției,
Monica Luisa Macovei
București, 13 decembrie 2006.
Nr. 1.784/C.

MONITORUL OFICIAL AL ROMÂNIEI, PARTEA I, Nr. 1.004/18.XII.2006

ACTE

ALE

BĂNCII

NAȚIONALE

A

17

ROMÂNIEI

BANCA NAȚIONALĂ A ROMÂNIEI

NORMĂ
pentru modificarea și completarea Normelor Băncii Naționale a României nr. 13/2005
în aplicarea Regulamentului Băncii Naționale a României nr. 11/2005 privind piața primară
a titlurilor de stat administrată de Banca Națională a României,
cu modificările și completările ulterioare
Având în vedere prevederile art. 29 din Legea nr. 312/2004 privind Statutul Băncii Naționale a României,
în temeiul art. 48 din Legea nr. 312/2004,
Banca Națională a României emite prezenta normă.
Articol unic. — Normele Băncii Naționale a României
nr. 13/2005 în aplicarea Regulamentului Băncii Naționale a
României nr. 11/2005 privind piața primară a titlurilor de
stat administrată de Banca Națională a României, publicate
în Monitorul Oficial al României, Partea I, nr. 30 din
12 ianuarie 2006, cu modificările și completările ulterioare,
se modifică și se completează după cum urmează:
1. La articolul 10, alineatul (3) va avea următorul
cuprins:
î(3) La deschiderea conturilor de evidență a titlurilor de
stat pentru clienți trebuie avute în vedere următoarele
elemente, a căror enumerare nu este limitativă:
a) pentru clienți persoane juridice, cu conturi individuale:
(i) denumirea completă și abrevierea oficială (dacă
există);
(ii) categoria din care face parte clientul, respectiv
rezident/nerezident;
(iii) adresa completă a sediului central al clientului;
(iv) telefon, fax, e-mail;
(v) cod unic de înregistrare (CUI) sau echivalentul
acestuia pentru persoanele juridice nerezidente;
b) pentru clienți persoane fizice, cu conturi individuale:
(i) numele, prenumele și inițiala tatălui;
(ii) categoria din care face parte clientul, respectiv
rezident/nerezident;
î

*) Articolul 11 este reprodus în facsimil.

(iii) domiciliul și, după caz, reședința clientului
(adresa completă);
(iv) numărul de telefon de la domiciliu și cel de la
serviciu;
(v) seria și numărul actului de identitate pentru
rezidenți și ale pașaportului pentru nerezidenți;
(vi) codul numeric personal (CNP) sau echivalentul
acestuia pentru persoanele fizice nerezidente;
c) pentru conturile globale de clienți deschise de
intermediari fără cont în SaFIR, așa cum sunt aceștia
definiți la art. 18 alin. (2 1 ) din Regulamentul privind
operațiunile cu titluri de stat emise în formă dematerializată,
aprobat prin Ordinul ministrului finanțelor publice nr. 1.408/2005,
modificat și completat prin Ordinul ministrului finanțelor
publice nr. 666/2006:
(i) denumirea completă a intermediarului și abrevierea
oficială (dacă există);
(ii) categoria din care face parte intermediarul,
respectiv rezident/nerezident;
(iii) adresa completă a sediului central al intermediarului;
(iv) telefon, fax, e-mail intermediar;
(v) cod unic de înregistrare (CUI) pentru intermediarii
persoane juridice rezidente sau echivalentul
acestuia pentru intermediarii persoane juridice
nerezidente.“
2. Articolul 11*) va avea următorul cuprins:

18

MONITORUL OFICIAL AL ROMÂNIEI, PARTEA I, Nr. 1.004/18.XII.2006

“

3. Articolul 15 va avea următorul cuprins:
îArt. 15. — În urma încheierii procesului de plasare a
titlurilor de stat pe piața primară, Banca Națională a
României le notifică dealerilor primari care au prezentat
oferte de cumpărare la respectiva emisiune rezultatele
operațiunii de plasare, astfel:
a) dealerilor primari cărora li s-au alocat titluri de stat li
se notifică sumele ce le-au fost adjudecate în nume și
cont propriu, în nume propriu și în contul clienților cu
conturi individuale, precum și în nume propriu și în contul
global de clienți deschis de alți intermediari;
b) dealerilor primari cărora nu li s-au alocat titluri de
stat li se notifică motivele nealocării titlurilor de stat.“

4. Anexele nr. 3—10 se modifică și se completează
după cum urmează:
a) în cuprinsul tabelului de la litera B din cadrul
ofertelor de cumpărare prezentate în anexele nr. 3, 4, 5, 6,
7, 9 și 10, sintagma înume client“ se va înlocui cu
sintagma înume client individual sau denumire cont global
de clienți, după caz“;
b) la prima notă de subsol din cadrul anexei nr. 8,
propoziția î*) Se completează după caz: instituție de credit
(rezidentă/nerezidentă), client nebancar (persoană
juridică/fizică, rezidentă/nerezidentă).“ se înlocuiește cu
propoziția î*) Se completează după caz: instituție de credit
(rezidentă/nerezidentă), client individual nebancar (persoană

MONITORUL OFICIAL AL ROMÂNIEI, PARTEA I, Nr. 1.004/18.XII.2006
juridică/fizică, rezidentă/nerezidentă), cont global de clienți
aferent intermediar persoană juridică rezidentă/nerezidentă.“;
c) la litera C din cadrul ofertelor de cumpărare
prezentate în anexele nr. 3, 4, 5, 6, 7, 9 și 10, sintagma

19

î...regulile sistemului de depozitare și decontare a titlurilor
de stat SaFIR...“ se înlocuiește cu sintagma î...regulile
sistemului de depozitare și decontare a instrumentelor
financiare SaFIR...“.

Președintele Consiliului de administrație al Băncii Naționale a României,
Mugur Constantin Isărescu
București, 4 decembrie 2006.
Nr. 23.

BANCA NAȚIONALĂ A ROMÂNIEI

CIRCULARĂ
privind realizarea și punerea în circulație în scop numismatic a unei emisiuni monetare
dedicate nominalizării orașului Sibiu drept îcapitală culturală europeană“ în anul 2007
Art. 1. — În conformitate cu prevederile Legii
nr. 312/2004 privind Statutul Băncii Naționale a României,
Banca Națională a României va pune în circulație în scop
numismatic, începând cu data de 11 decembrie 2006, o
monedă din argint, cu valoarea nominală de 5 lei, dedicată
nominalizării orașului Sibiu drept îcapitală culturală
europeană“ în anul 2007.
Art. 2. — Caracteristicile monedei sunt următoarele:
• formă: rotundă;
• titlu: 999/1000;
• calitate: proof;
• greutate: 31,103 g;
• diametru: 37 mm;
• margine: zimțată.
Aversul conține, în partea stângă, două dintre turnurile
orașului Sibiu, situate pe Strada Cetății, și zidul de apărare
care le leagă, respectiv în prim-plan Turnul Dulgherilor, iar
în plan secund Turnul Olarilor; în dreapta este stema
României, lângă chenar, inscripția în arc circular
îROMANIA“, iar în partea de sus, valoarea nominală 5 LEI.
Reversul prezintă, în jumătatea inferioară, stema orașului
Sibiu, la stânga ei inscripția pe două rânduri îSIBIU 2007“,

iar la dreapta stemei, inscripția pe trei rânduri îCAPITALA
CULTURALA EUROPEANA“. Jumătatea superioară conține
patru edificii reprezentative pentru orașul Sibiu: Muzeul
Brukenthal, Turnul Sfatului cu clădirea adiacentă, Casa
Artelor și Casa Luxemburg, iar în partea de sus, munții
Făgăraș.
Art. 3. — Fiecare monedă din argint, ambalată în
capsulă de metacrilat transparent, va fi însoțită de un
certificat de autenticitate, redactat în limbile română și
engleză, semnat de guvernatorul Băncii Naționale a
României și de casierul central, precum și de o broșură de
prezentare a acestei emisiuni numismatice.
Art. 4. — Monedele din argint dedicate nominalizării
orașului Sibiu drept îcapitală culturală europeană“ în
anul 2007 au putere circulatorie pe teritoriul României.
Art. 5. — Lansarea în circuitul numismatic a monedelor
din argint din emisiunea dedicată nominalizării orașului
Sibiu drept îcapitală culturală europeană“ în anul 2007 se
realizează prin sucursalele București, Cluj, Iași și Timiș ale
Băncii Naționale a României.

Președintele Consiliului de administrație al Băncii Naționale a României,
Mugur Constantin Isărescu

București, 5 decembrie 2006.
Nr. 26.

20

MONITORUL OFICIAL AL ROMÂNIEI, PARTEA I, Nr. 1.004/18.XII.2006

ACTE ALE COLEGIULUI MEDICILOR DENTIȘTI
DIN ROMÂNIA
COLEGIUL MEDICILOR DENTIȘTI DIN ROMÂNIA

DECIZIE
privind aprobarea Regulamentului de organizare și funcționare
al Colegiului Medicilor Dentiști din România
În temeiul art. 522 lit. a) și al art. 546 din Legea nr. 95/2006 privind reforma în domeniul sănătății, cu
modificările și completările ulterioare,
Adunarea generală națională a Colegiului Medicilor Dentiști din România d e c i d e:
Art. 1. — Se aprobă Regulamentul de organizare și
funcționare al Colegiului Medicilor Dentiști din România,
prevăzut în anexa care face parte integrantă din

prezenta decizie.
Art. 2. — Prezenta decizie se publică în Monitorul
Oficial al României, Partea I.

Președintele Colegiului Medicilor Dentiști din România,
Augustin Mihai
București, 23 septembrie 2006.
Nr. 14.
ANEXĂ

REGULAMENT
de organizare și funcționare al Colegiului Medicilor Dentiști din România
Art. 1. — (1) Colegiul Medicilor Dentiști din România se
organizează și funcționează în baza legii ca persoană
juridică de drept public, având ca principal obiect de
activitate apărarea, controlul și supravegherea exercitării
profesiunii de medic dentist, ca profesie liberală de practică
publică autorizată, aplicarea legilor și regulamentelor care
organizează și reglementează exercițiul profesiei.
(2) Colegiul Medicilor Dentiști din România este
autonom în raport cu orice autoritate publică sau persoană
juridică de drept privat și își exercită atribuțiile fără
posibilitatea vreunei imixtiuni.
(3) Colegiul Medicilor Dentiști din România are
autonomie instituțională în domeniul său de competență,
normativ și jurisdicțional.
Art. 2. — (1) Sediul central al Colegiului Medicilor
Dentiști din România este în municipiul București.
(2) Emblema cu sigla Colegiului Medicilor Dentiști din
România este prevăzută în anexa care face parte
integrantă din prezentul regulament.
Art. 3. — Ca autoritate publică în domeniu, Colegiul
Medicilor Dentiști din România participă la elaborarea
programelor de sănătate și a actelor normative care
reglementează domeniul medicinii dentare și realizează
atribuțiile conferite de lege.
Art. 4. — Ca organizație profesională, Colegiul Medicilor
Dentiști din România apără demnitatea și promovează
drepturile și interesele membrilor săi în toate sferele de
activitate, apără onoarea, libertatea și independența
profesională a medicului dentist în exercitarea profesiei,
asigură respectarea de către medicii dentiști a obligațiilor
ce le revin față de pacient și față de sănătatea publică.
Art. 5. — Colegiul Medicilor Dentiști din România
reprezintă interesele profesiei de medic dentist și
acționează prin toate mijloacele conferite de lege pentru

dezvoltarea acesteia și pentru ridicarea prestigiului ei în
cadrul vieții sociale.
Art. 6. — (1) Colegiul Medicilor Dentiști din România,
prin organismele sale, este reprezentant al corpului
medicilor dentiști din România în relațiile cu autoritățile și
cu instituțiile statului.
(2) La nivel teritorial, atribuțiile corpului profesional sunt
exercitate de consiliile colegiilor județene și de cel al
municipiului București, în conformitate cu legea și cu
prezentul regulament.
Art. 7. — Colegiul Medicilor Dentiști din România își
exercită atribuțiile de autoritate publică și profesională,
conferite de lege și de prezentul regulament, în următoarele
domenii principale de activitate:
a) profesional-științific, învățământ și educație medicală
continuă;
b) studii și strategii de dezvoltare;
c) jurisdicție, litigii și deontologie medicală;
d) probleme economico-sociale, legislație și asigurări de
sănătate;
e) acreditări, avizări;
f) secretariat, financiar-contabil și administrativ;
g) imagine, relații interne și internaționale.
Art. 8. — (1) Colegiul Medicilor Dentiști din România
este organizat și funcționează, pe criterii teritoriale, la nivel
național și județean, respectiv al municipiului București.
(2) Colegiile teritoriale au personalitate juridică,
patrimoniu și buget proprii, precum și autonomie funcțională
organizatorică și financiară în condițiile legii și ale
prezentului regulament
Art. 9. — Alegerea organelor reprezentative și de
conducere ale Colegiului Medicilor Dentiști din România se
face direct, de jos în sus, cu respectarea principiilor
democratice și a egalității tuturor membrilor, indiferent de
specialitate sau grad profesional, conform unui regulament

MONITORUL OFICIAL AL ROMÂNIEI, PARTEA I, Nr. 1.004/18.XII.2006
electoral aprobat de Consiliul național al Colegiului
Medicilor Dentiști din România.
CAPITOLUL I
Membrii Colegiului Medicilor Dentiști din România
SECȚIUNEA 1
Membrii Colegiului Medicilor Dentiști din România

Art. 10. — (1) Colegiul Medicilor Dentiști din România
cuprinde toți medicii dentiști cu drept de liberă practică pe
teritoriul României.
(2) La cerere, pot fi membri ai Colegiului Medicilor
Dentiști din România și medicii dentiști pensionari.
Art. 11. — (1) În vederea exercitării profesiei de medic
dentist, medicii dentiști cetățeni români și medicii dentiști
cetățeni ai unui stat membru al Uniunii Europene, ai unui
stat aparținând Spațiului Economic European sau ai
Confederației Elvețiene, stabiliți în România, au obligația să
se înscrie în Colegiul Medicilor Dentiști din România, în
conformitate cu prevederile legale. Înscrierea se va face în
baza documentelor prevăzute de legislația în vigoare.
(2) Calitatea de membru este dovedită prin certificatul
de membru al Colegiului Medicilor Dentiști din România,
care se eliberează la înscrierea în corpul profesional.
(3) Înscrierea în Colegiul Medicilor Dentiști din România
și eliberarea certificatului de membru se pot face numai
pentru medicii care îndeplinesc condițiile prevăzute de lege.
(4) Depunerea jurământului se va menționa în
certificatul de membru al Colegiului Medicilor Dentiști din
România.
(5) Devin, la cerere, membri ai Colegiului Medicilor
Dentiști din România și medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației
Elvețiene, stabiliți în unul dintre aceste state și care
prestează temporar servicii medico-dentare în România, cu
respectarea prevederilor alin. (3).
(6) Persoanele prevăzute la alin. (5) vor fi înregistrate
temporar ca membri ai Colegiului Medicilor Dentiști din
România și vor primi un certificat de membru pe o durată
determinată, potrivit deciziei Consiliului național al Colegiului
Medicilor Dentiști din România. Certificatul va avea un
model unic pe țară și va fi emis și semnat de președintele
și de secretarul general ai Colegiului Medicilor Dentiști din
România.
(7) Membrii Colegiului Medicilor Dentiști din România
sunt înscriși în Registrul unic al medicilor dentiști, care se
întocmește la nivel național și la nivel teritorial. Registrul
central este public.
(8) La data intrării în vigoare a titlului XIII din Legea
nr. 95/2006 privind reforma în domeniul sănătății, cu
modificările și completările ulterioare, au de drept calitatea
de membru al Colegiului Medicilor Dentiști din România toți
medicii dentiști înscriși până la această dată în Colegiul
Medicilor Dentiști din România și care au datele de
întregistrare valabile și corecte. Aceștia vor primi în mod
automat certificatul de membru al Colegiului Medicilor
Dentiști din România, în format unic pe țară, emis de
Colegiul Medicilor Dentiști din România și semnat de
președintele și secretarul general ai Colegiului Medicilor
Dentiști din România.
(9) Certificatul de membru al Colegiului Medicilor
Dentiști din România conferă titularului dreptul de a
exercita, în condițiile legii, profesia de medic dentist pe
teritoriul României.

21

Art. 12. — (1) La cerere, membrii Colegiului Medicilor
Dentiști din România care din motive obiective întrerup pe
o durată de până la 5 ani exercitarea profesiei de medic
dentist pot solicita suspendarea calității de membru pe
acea durată.
(2) Pe durata suspendării, la cerere, a calității de
membru al Colegiului Medicilor Dentiști din România se
suspendă obligațiile și drepturile ce decurg din lege și din
prezentul regulament.
(3) Medicii dentiști care au întrerupt exercitarea profesiei
de medic pentru o perioadă consecutivă mai mare de
5 ani pierd de drept calitatea de membru al Colegiului
Medicilor Dentiști din România și dreptul de a exercita
profesia de medic dentist.
(4) În vederea redobândirii calității de membru al
Colegiului Medicilor Dentiști din România și a dreptului de
liberă practică medicii dentiști sunt obligați să urmeze un
program de pregătire profesională sub forma unui stagiu
practic cu durata de 6 luni.
(5) În cazul întreruperii exercitării profesiei de medic
dentist pe o perioadă mai mare de 10 ani, durata stagiilor
va fi de două ori mai mare.
(6) La finalizarea programului de pregătire profesională
medicul va susține un examen privind reatestarea
profesională și redobândirea calității de membru al
Colegiului Medicilor Dentiști din România. Înscrierea la
examen se va face în baza dovezii privind efectuarea
stagiului de pregătire profesională și realizarea în anul
respectiv a unui număr de 40 de credite de educație
medicală continuă.
(7) Stagiile practice de pregătire profesională se vor
desfășura în cabinetele medicilor dentiști care au o
vechime neîntreruptă în profesie mai mare de 8 ani și
gradul de medic primar în specialitatea respectivă.
(8) La finalul perioadei de pregătire medicul cursant va
primi de la medicul coordonator o atestare privind
parcurgerea perioadei de pregătire profesională și
propunerea de reacordare a dreptului de liberă practică.
(9) Examenul se va susține în fața unei comisii formate
din medicii cu un grad profesional cel puțin egal cu cel al
medicului care dorește reatestarea profesională și
redobândirea calității de membru al Colegiului Medicilor
Dentiști din România. Comisia se aprobă de consiliul
colegiului respectiv, la propunerea biroului executiv local.
Examenul se va desfășura sub formă de testare orală și
practică. Calificativele acordate de către comisia de
examen vor fi îadmis“ sau îrespins“.
(10) Medicul coordonator va beneficia de acordarea unui
număr de 40 de credite de educație medico-dentară
continuă pentru fiecare persoană îndrumată. Un
coordonator poate pregăti cel mult 2 medici pe an.
(11) Nu se consideră întrerupere a exercitării profesiei
perioada în care medicul urmează forme de învățământ
medical de specialitate ori perfecționare profesională sau
cercetare în domeniu.
SECȚIUNEA a 2-a
Drepturile și obligațiile membrilor Colegiului Medicilor Dentiști
din România

Art. 13. — Membrii Colegiului Medicilor Dentiști din
România au următoarele drepturi:
a) să aleagă și să fie aleși în organele de conducere
de la nivelul structurilor teritoriale sau naționale ale
Colegiului Medicilor Dentiști din România;

22

MONITORUL OFICIAL AL ROMÂNIEI, PARTEA I, Nr. 1.004/18.XII.2006

b) să se adreseze organelor abilitate ale Colegiului
Medicilor Dentiști din România și să primească informațiile
solicitate;
c) să participe la orice acțiune a Colegiului Medicilor
Dentiști din România și să fie informați în timp util despre
aceasta;
d) să folosească, împreună cu membrii lor de familie,
toate dotările sociale, profesionale, culturale și sportive ale
Colegiului Medicilor Dentiști din România și ale colegiilor
teritoriale;
e) să poarte însemnele Colegiului Medicilor Dentiști din
România;
f) să conteste sancțiunile primite;
g) să solicite ajutoare materiale pentru situații deosebite
atât personal, cât și prin membrii lor de familie;
h) să își exprime în mod liber opiniile în toate structurile
Colegiului Medicilor Dentiști din România;
i) să participe în mod personal la toate deciziile care se
iau referitoare la activitatea proprie;
j) să participe în mod personal la toate dezbaterile care
se referă la activitatea proprie.
Art. 14. — Obligațiile membrilor Colegiului Medicilor
Dentiști din România sunt următoarele:
a) să cunoască normele de deontologie profesională și
pe cele care reglementează exercitarea profesiei sau
organizarea și funcționarea corpului profesional;
b) să rezolve sarcinile ce le-au fost încredințate de
organele de conducere, în calitatea lor de membru sau de
reprezentant al corpului profesional;
c) să participe la manifestările inițiate de organele de
conducere, la activitățile profesionale ori de pregătire
profesională, inițiate ori organizate de către organele de
conducere naționale sau locale;
d) să participe la ședințele ori la adunările la care au
fost convocați în scris cu semnătură de luare la cunoștință;
e) să execute cu bună-credință sarcinile care decurg din
hotărârile organelor de conducere ale Colegiului Medicilor
Dentiști din România;
f) să se abțină de la deliberările organelor de
conducere în care sunt aleși, în cazul în care, în
îndeplinirea unor atribuții ale acestor organe, au un interes
propriu;
g) să păstreze secretul profesional;
h) să păstreze în cadrul profesiei confidențialitatea
asupra dezbaterilor, opiniilor și voturilor exprimate în
organele de conducere;
i) să respecte normele, principiile și îndatoririle
deontologiei medicinii dentare;
j) să aibă un comportament demn în exercitarea
profesiei ori a calității de membru al Colegiului Medicilor
Dentiști din România;
k) să achite în termenul stabilit cotizația datorată în
calitate de membru al Colegiului Medicilor Dentiști din
România;
l) să rezolve litigiile cu alți membri, în primul rând, prin
mediere de către comisiile organizate în acest scop în
cadrul Colegiului Medicilor Dentiști din România;
m) să execute cu bună-credință atribuțiile ce le revin în
calitate de reprezentant sau membru în organele de
conducere ale Colegiului Medicilor Dentiști din România, în
colegiile județene sau în cel al municipiului București.
Art. 15. — Obligațiile membrilor Colegiului Medicilor
Dentiști din România, ce decurg din calitatea lor specială
de medic dentist, sunt:
a) să respecte și să aplice în orice împrejurare normele
de deontologie ale profesiei de medic dentist;

b) să nu aducă prejudicii reputației profesiei sau a altor
membri, respectând statutul de corp profesional al
Colegiului Medicilor Dentiști din România;
c) să acorde, pe timpul programului de lucru, cu
promptitudine, îngrijirile medico-dentare de urgență, ca o
îndatorire fundamentală profesională și civică;
d) să acționeze pe toată durata exercitării profesiei în
vederea creșterii gradului de pregătire profesională;
e) să aplice parafa cuprinzând numele, prenumele,
gradul, specialitatea și codul pe toate actele medicale pe
care le semnează;
f) să respecte drepturile pacienților.
Art. 16. — (1) În vederea creșterii gradului de pregătire
profesională și a asigurării unui nivel ridicat al cunoștințelor
medico-dentare, medicii dentiști sunt obligați să efectueze
un numar de minimum 20 de credite de educație medicodentară continuă pe an.
(2) Medicilor dentiști care nu realizează pe parcursul a
5 ani numărul minim de credite de educație medicodentară li se suspendă dreptul de liberă practică până la
realizarea numărului de credite respectiv.
Art. 17. — Încălcarea obligațiilor de mai sus constituie
abatere de la disciplina și de la deontologia profesională și
a celei de corp profesional.
CAPITOLUL II
Organizarea și funcționarea Colegiului Medicilor Dentiști
din România
SECȚIUNEA 1
Dispoziții generale

Art. 18. — (1) Colegiul Medicilor Dentiști din România
se înființează, se organizează și funcționează pe criterii
teritoriale, la nivel național și județean, respectiv la nivelul
municipiului București.
(2) Între Colegiul Medicilor Dentiști din România și
colegiile teritoriale există, în condițiile legii, raporturi de
autonomie funcțională, organizatorică și financiară, în
condițiile legii și ale prezentului regulament.
Art. 19. — Colegiul Medicilor Dentiști din România este
reprezentat la nivelul colegiilor județene, respectiv al
municipiului București, de către organismele de conducere
județene, respectiv ale municipiului București.
SECȚIUNEA a 2-a
Organele de conducere

Art. 20. — Organele de conducere la nivel național ale
Colegiului Medicilor Dentiști din România sunt:
a) Adunarea generală națională;
b) Consiliul național;
c) Biroul executiv național.
Adunarea generală națională
a Colegiului Medicilor Dentiști din România

Art. 21. — (1) Adunarea generală națională a Colegiului
Medicilor Dentiști din România este alcătuită din
reprezentanți aleși de adunarea generală din fiecare județ
și din municipiul București, prin vot direct și secret.
(2) Norma de reprezentare în Adunarea generală națională
a Colegiului Medicilor Dentiști din România este de:
a) 2 reprezentanți pentru colegiile teritoriale care au sub
50 de membri înscriși;
b) 4 reprezentanți pentru colegiile teritoriale care au sub
120 de membri înscriși;

MONITORUL OFICIAL AL ROMÂNIEI, PARTEA I, Nr. 1.004/18.XII.2006
c) 6 reprezentanți pentru colegiile teritoriale care au sub
200 de membri înscriși;
d) 8 reprezentanți pentru colegiile teritoriale care au sub
300 de membri înscriși;
e) 10 reprezentanți pentru colegiile teritoriale cu peste
300 de membri înscriși;
f) 15 reprezentanți pentru colegiile teritoriale cu peste
500 de membri înscriși;
g) 20 de reprezentanți pentru colegiile teritoriale cu
peste 701 membri înscriși;
h) un reprezentant la 100 de membri înscriși pentru
Colegiul Medicilor Dentiști al Municipiului București.
(3) Adunarea generală națională a Colegiului Medicilor
Dentiști din România se întrunește, anual, în primul
trimestru al anului sau, în mod extraordinar, ori de câte ori
este nevoie.
Art. 22. — (1) Adunarea generală națională a Colegiului
Medicilor Dentiști din România adoptă Codul deontologic al
medicului dentist și Regulamentul de organizare și
funcționare al Colegiului Medicilor Dentiști din România în
prezența a cel puțin două treimi din numărul
reprezentanților aleși, în caz de absență motivată, delegatul
putând fi înlocuit de supleant, care are drept de vot.
(2) Toate deciziile Adunării generale naționale a
Colegiului Medicilor Dentiști din România se adoptă cu
majoritate simplă, în prezența a cel puțin două treimi din
numărul reprezentanților aleși. Dacă la prima ședință
cvorumul nu este întrunit, se va convoca o a doua ședință
la un interval de cel puțin două săptămâni, când deciziile
se pot lua indiferent de numărul de participanți.
Art. 23. — Adunarea generală națională a Colegiului
Medicilor Dentiști din România are următoarele atribuții:
a) adoptă Codul deontologic al medicului dentist și
Regulamentul de organizare și funcționare al Colegiului
Medicilor Dentiști din România, precum și modificările lor
ulterioare;
b) alege membrii Biroului executiv național pentru un
mandat de 4 ani;
c) dezbate și votează raportul anual de activitate
prezentat de Biroul executiv național și de comisiile de
lucru ale Consiliului național privind activitatea desfășurată
între sesiunile Adunării generale naționale a Colegiului
Medicilor Dentiști din România;
d) îi revocă din funcție pe membrii aleși în cazul în
care, în urma prezentării rapoartelor, nu se obține, prin
votul delegaților prezenți, majoritatea simplă pozitivă;
e) alege comisia centrală de cenzori;
f) aprobă bugetul de venituri și cheltuieli anual central
al Colegiului Medicilor Dentiști din România;
g) dezbate și votează raportul Comisiei centrale de
cenzori;
h) stabilește obiectivele generale ale Colegiului Medicilor
Dentiști din România pe termen scurt, mediu și lung.
Art. 24. — Lucrările Adunării generale naționale a
Colegiului Medicilor Dentiști din România sunt conduse de
membrii Biroului executiv național, cu excepția Adunării
generale naționale de alegeri care va fi condusă în
conformitate cu dispozițiile Regulamentului electoral realizat
și votat de Consiliul național al Colegiului Medicilor Dentiști
din România.
Art. 25. — (1) Adunarea generală națională a Colegiului
Medicilor Dentiști din România poate fi convocată de către:
a) președintele Colegiului Medicilor Dentiști din România;
b) 3 dintre membrii Biroului executiv național;
c) o treime din numărul membrilor Consiliului național al
Colegiului Medicilor Dentiști din România.

23

(2) Poate fi convocată în același mod, în situații
excepționale, Adunarea generală națională extraordinară a
Colegiului Medicilor Dentiști din România.
Art. 26. — (1) Adunarea generală națională a Colegiului
Medicilor Dentiști din România se întrunește, anual, în
primul trimestru al anului în curs, în zilele de sâmbătă, și
ori de câte ori este nevoie.
(2) Lucrările și deciziile Adunării generale naționale a
Colegiului Medicilor Dentiști din România vor fi consemnate
într-un proces-verbal ce va fi realizat și distribuit tuturor
participanților, în termen de o lună de la data desfășurării
lucrărilor.
(3) Convocarea membrilor Adunării generale naționale a
Colegiului Medicilor Dentiști din România se va face în
scris cu scrisoare recomandată sau prin fax trimis la
colegiile teritoriale ori prin poștă electronică, cu 30 de zile
înaintea datei organizării ședinței.
Consiliul Național al Colegiului Medicilor Dentiști
din România

Art. 27. — (1) Între sesiunile Adunării generale naționale,
Colegiul Medicilor Dentiști din România este condus de
Consiliul național.
(2) Consiliul național al Colegiului Medicilor Dentiști din
România este alcătuit din: membrii Biroului executiv
național, un reprezentant al fiecărui județ, 3 reprezentanți
ai municipiului București, un reprezentant numit de
Ministerul Sănătății Publice ca autoritate de stat și câte un
reprezentant al medicilor dentiști din fiecare minister și
instituție centrală cu rețea sanitară proprie.
Art. 28. — (1) Reprezentanții colegiilor teritoriale în
Consiliul național al Colegiului Medicilor Dentiști din
România primesc, cu aprobarea Consiliului național, o
indemnizație de ședință, suportată din fondurile colegiilor
teritoriale ai căror reprezentanți sunt. Membrii Biroului
executiv național care fac parte din Consiliul național al
Colegiului Medicilor Dentiști din România primesc
indemnizația din partea acestuia.
(2) Cheltuielile cu deplasarea, cazarea și masa
reprezentanților în Consiliul național al Colegiului Medicilor
Dentiști din România vor fi suportate de către colegiile ai
căror reprezentanți sunt. Cheltuielile de deplasare, cazare
și masă ale membrilor Biroului executiv național sunt
suportate de Consiliul național al Colegiului Medicilor
Dentiști din România.
Art. 29. — (1) Consiliul național al Colegiului Medicilor
Dentiști din România se întrunește în ședințe ordinare
odată la două luni, cu excepția lunilor iulie, august, sau în
ședințe extraordinare ori de câte ori este nevoie.
(2) Ședințele ordinare sunt convocate de către președintele
Biroului executiv național sau de 3 dintre membrii acestuia.
Toate ședințele au loc în zilele de sâmbătă.
(3) Lucrările și deciziile Consiliului național al Colegiului
Medicilor Dentiști din România vor fi consemnate într-un
proces-verbal ce va fi distribuit tuturor participanților, în
termen de o lună de la data desfășurării lucrărilor.
Art. 30. — Convocarea membrilor Consiliului național al
Colegiului Medicilor Dentiști din România se va face, după
caz, prin:
a) scrisoare recomandată cu confirmare de primire;
b) fax la sediul colegiului local al cărui membru este
respectivul reprezentant;
c) poștă electronică.
Art. 31. — (1) Convocarea în una dintre modalitățile
prevăzute la art. 30 se va face cu cel puțin 14 zile
înaintea datei întrunirii Consiliului național al Colegiului
Medicilor Dentiști din România și va fi însoțită de ordinea

24

MONITORUL OFICIAL AL ROMÂNIEI, PARTEA I, Nr. 1.004/18.XII.2006

de zi și de toate materialele, proiectele de decizii, actele
normative etc., ce urmează a fi analizate, dezbătute și
votate.
(2) Materialele ce vor fi supuse dezbaterilor pot fi
trimise și prin fax sau poștă electronică.
Art. 32. —(1) Sedințele extraordinare ale Consiliului
național al Colegiului Medicilor Dentiști din România pot fi
convocate de către:
a) președintele Biroului executiv național;
b) 3 dintre membrii Biroului executiv național;
c) oricare alt membru al Consiliului național al Colegiului
Medicilor Dentiști din România, la cererea a cel puțin unei
treimi din numărul membrilor Consiliului național.
(2) Procedura de convocare a sedințelor extraordinare
este cea prevazută de art. 30 și 31.
Art. 33. — Consiliul național al Colegiului Medicilor
Dentiști din România lucrează în prezența a doua treimi
din numărul membrilor cu drept de vot și decide cu o
majoritate simplă din numărul total de membri.
Art. 34. — (1) Deciziile Consiliului național al Colegiului
Medicilor Dentiști din România sunt obligatorii pentru
colegiile locale și pentru toți medicii dentiști care practică
medicina dentară în România.
(2) Nerespectarea deciziilor Consiliului național al
Colegiului Medicilor Dentiști din România, care
reglementează organizarea și funcționarea Colegiului
Medicilor Dentiști din România, constituie abatere de la
disciplina de corp profesional și se sancționează conform
dispozițiilor prezentului regulament.
Art. 35. — Atribuțiile Consiliului național al Colegiului
Medicilor Dentiști din România sunt următoarele:
a) elaborează Codul deontologic al medicului dentist,
precum și Regulamentul de organizare și funcționare al
Colegiului Medicilor Dentiști din România, în termen de
6 luni de la constituirea Consiliului Național al Colegiului
Medicilor Dentiști din România;
b) fixează cotizația care trebuie plătită în mod obligatoriu
de către fiecare medic dentist consiliului județean sau al
municipiului București, stabilind partea din această cotizație
ce trebuie virată către Consiliul național al Colegiului
Medicilor Dentiști din România;
c) stabilește indemnizația pentru membrii Biroului
executiv național și ai Birourilor executive ale consiliilor
colegiilor medicilor dentiști județene, respectiv al Colegiului
Medicilor Dentiști al Municipiului București, și indemnizațiile
de sedință pentru membrii Consiliului național al Colegiului
Medicilor Dentiști din România;
d) gestionează bunurile Colegiului Medicilor Dentiști din
România și poate să inițieze și să subvenționeze acțiuni
interesând profesiunea de medic dentist și acțiuni de
întrajutorare;
e) controlează și coordonează activitatea consiliului
județean, respectiv al municipiului București, și controlează
gestiunea acestora;
f) soluționează, în termen de 30 de zile de la
înregistrare, contestațiile formulate împotriva deciziilor date
de consiliile județene, respectiv al municipiului București, în
conformitate cu regulamentele proprii;
g) colaborează cu Ministerul Sănătății Publice la
elaborarea Nomenclatorului de specialități medicale,
medico-dentare și farmaceutice pentru rețeaua de asistență
medicală;
h) colaborează cu Ministerul Sănătății Publice la
elaborarea de norme privind exercitarea profesiei de medic
dentist pe teritoriul României;

i) colaborează cu Ministerul Sănătății Publice la
elaborarea tematicilor și a metodologiilor concursurilor și
examenelor pentru medicii dentiști;
j) stabilește sistemul de credite de educație medicodentară continuă pe baza căruia se evaluează activitatea
de perfecționare profesională a medicilor dentiști;
k) stabilește condițiile privind desfășurarea de către
cabinetele și unitățile medico-dentare a publicității și aprobă
conținutul materialului publicitar;
l) coordonează prin comisiile de lucru activitatea
consiliilor județene, respectiv al municipiului București;
m) adoptă moțiuni în care prezintă poziția Colegiului
Medicilor Dentiști din România față de problemele ce
interesează sau care au legătură cu activitatea medicinei
dentare, cu rolul sau cu statutul medicului dentist, precum
și în orice alte probleme de interes general;
n) aprobă proiectul bugetului de venituri și cheltuieli al
Colegiului Medicilor Dentiști din România;
o) aplică prin Comisia superioară de deontologie și
disciplină sancțiunile disciplinare prevăzute de lege;
p) aprobă comisiile de lucru și de specialitate din cadrul
Colegiului Medicilor Dentiști din România;
q) stabilește numărul comisiilor de specialitate,
competențele acestora și un regulament comun de
funcționare;
r) avizează toate programele de sănătate și toate actele
normative avînd legătură cu medicina dentară, elaborate de
Ministerul Sănătății Publice;
s) propune Ministerului Sănătății Publice durata
exercitării temporare a profesiei de medic dentist;
t) îndeplinește orice alte atribuții pe care legea specială
sau legile generale le stabilesc în sarcina Colegiului
Medicilor Dentiști din România.
Art. 36. — (1) Consiliul național al Colegiului Medicilor
Dentiști din România participă prin comisiile de lucru, în
colaborare cu Ministerul Sănătății Publice, la elaborarea
tuturor programelor de sănătate și a actelor normative cu
efect asupra medicinii dentare.
(2) La negocierea anuală a contractului-cadru, pentru
specialitatea medicină dentară, Consiliul național al
Colegiului Medicilor Dentiști din România reprezintă, prin
comisia competentă, medicii dentiști aflați în relații
contractuale cu casele de asigurări sociale de sănătate.
Art. 37. — În cadrul Consiliului național al Colegiului
Medicilor Dentiști din România, pentru realizarea atribuțiilor
legale ale Colegiului Medicilor Dentiști din România
funcționează minimum următoarele comisii:
a) Comisia profesional-științifică, învățămînt și educație
medicală continuă;
b) Comisia pentru studii și strategii de dezvoltare;
c) Comisia superioară de disciplină;
d) Comisia pentru probleme economico-sociale, legislație
și asigurări de sănătate;
e) Comisia pentru acreditări, avizări și secretariat;
f) Comisia financiar-contabilă și administrativă;
g) Comisia pentru imagine, relații interne și internaționale.
Art. 38. — (1) În funcție de necesitățile concrete,
Consiliul național al Colegiului Medicilor Dentiști din
România poate aproba înființarea și a altor comisii de
lucru. Aceste comisii pot avea activitate permanentă sau
temporară. La nivel local se adoptă o organizare specifică.
(2) Fiecare comisie va fi condusă de un președinte,
membru în Biroul executiv național. Aceste comisii vor fi
formate din membri ai Consiliului național al Colegiului
Medicilor Dentiști din România sau din alți membri propuși
și votați de acesta. Comisiile pot desemna în cazuri

MONITORUL OFICIAL AL ROMÂNIEI, PARTEA I, Nr. 1.004/18.XII.2006
speciale, prin vot majoritar, experți temporari pentru un
domeniu.
(3) La nivel local comisiile sunt alese de adunarea
generală locală, la propunerea consiliului colegiului teritorial.
Art. 39. — Materialele supuse spre aprobare Consiliului
național al Colegiului Medicilor Dentiști din România vor fi
realizate și fundamentate de către comisia competentă.
Art. 40. — (1) Corespunzător acestor comisii de lucru
ale Consiliului național al Colegiului Medicilor Dentiști din
România, în cadrul Colegiului Medicilor Dentiști din
România se vor înființa departamente.
(2) Departamentele vor fi coordonate de către membrii
Biroului executiv național și, în funcție de schema de
personal aprobată de către Consiliul național al Colegiului
Medicilor Dentiști din România, vor fi asigurate cu personal
tehnic de specialitate sau administrativ.
Biroul executiv național al Colegiului Medicilor Dentiști
din România

Art. 41. — (1) Biroul executiv național al Colegiului
Medicilor Dentiști din România este format dintr-un
președinte, 3 vicepreședinți, un secretar general și un
trezorier, aleși în mod individual de către Adunarea
generală națională a Colegiului Medicilor Dentiști din
România dintre membrii acesteia.
(2) Membrii Biroului executiv național fac parte
integrantă din Consiliul național al Colegiului Medicilor
Dentiști din România și conduc în mod curent lucrările
acestuia.
Art. 42. — (1) Biroul executiv național lucrează legal în
prezența a 4 dintre membrii săi și ia decizii valabile cu
votul majorității simple a membrilor prezenți.
(2) Biroul executiv național se întrunește lunar sau ori
de câte ori este necesar, la convocarea președintelui sau a
cel puțin 3 dintre membrii săi.
Art. 43. — Atribuțiile Biroului executiv național al
Colegiului Medicilor Dentiști din România:
a) asigură activitatea permanentă a Colegiului Medicilor
Dentiști din România și conduce ședințele Adunării
generale naționale a Colegiului Medicilor Dentiști din
România;
b) aprobă angajarea de personal și asigură execuția
bugetului de venituri și cheltuieli;
c) întocmește rapoartele anuale de activitate ale
departamentelor, pe care le supune votului Adunării generale
naționale a Colegiului Medicilor Dentiști din România;
d) acceptă donațiile, legatele și sponsorizările făcute
Colegiului Medicilor Dentiști din România;
e) execută hotărârile Adunării generale naționale și ale
Consiliului național al Colegiului Medicilor Dentiști din
România;
f) elaborează și supune spre aprobare Consiliului
național al Colegiului Medicilor Dentiști din România
proiectul bugetului anual de venituri și cheltuieli;
g) elaborează și propune pentru discuții, votare și
aprobare toate proiectele în plenul Adunării generale
naționale și al Consiliului național ale Colegiului Medicilor
Dentiști din România;
h) fiecare membru al Biroului executiv național
coordonează și răspunde de activitatea unui număr de
județe, cu acceptul conducerii acestora, astfel încât să fie
acoperit întregul teritoriu;
i) membrii Biroului executiv național constituie prezidiul
Consiliului național și al Adunării generale naționale al
Colegiului Medicilor Dentiști din România;

25

j) îndeplinește orice alte sarcini stabilite de către
Adunarea generală națională și de Consiliul național ale
Colegiului Medicilor Dentiști din România.
Art. 44. — (1) Biroul executiv național, prin responsabilii
de departamente, coordonează activitatea comisiilor de
lucru ale Consiliului național al Colegiului Medicilor Dentiști
din România.
(2) Președintele coordonează următoarele comisii:
a) Comisia profesional-științifică, învățământ și educație
medicală continuă;
b) Comisia pentru imagine, relații interne și internaționale.
(3) Vicepreședinții coordonează următoarele comisii:
a) Comisia pentru studii și strategii de dezvoltare;
b) Comisia pentru jurisdicție, litigii și deontologie medicală;
c) Comisia pentru probleme economico-sociale, legislație
și asigurări sociale de sănătate.
(4) Secretarul general coordonează Comisia pentru
acreditări, avizări și secretariat, care pregătește și asigură
desfășurarea în bune condiții a ședințelor organelor de
conducere ale Colegiului Medicilor Dentiști din România.
(5) Trezorierul coordonează Comisia financiar-contabilă
și administrativă.
Art. 45. — (1) Președintele Biroului executiv național
este președintele Colegiului Medicilor Dentiști din România.
(2) În realizarea atribuțiilor ce îi revin, președintele
Colegiului Medicilor Dentiști din România emite decizii.
Art. 46. — Deciziile emise de către președinte în
aplicarea hotărârilor Adunării generale naționale, ale
Consiliului național și/sau Biroului executiv național sunt
obligatorii pentru toți membrii Colegiului Medicilor Dentiști
din România.
Art. 47. — Atribuțiile președintelui sunt următoarele:
a) reprezintă Colegiul Medicilor Dentiști din România în
relațiile cu persoanele fizice și juridice din țară și din
străinătate;
b) încheie contracte și convenții in numele Colegiului
Medicilor Dentiști din România, aprobate în prealabil de
Biroul executiv național;
c) propune Consiliului național și Biroului executiv
național ale Colegiului Medicilor Dentiști din România
modalitățile de aplicare și urmărire a executării contractelor;
d) convoacă și conduce ședințele Adunării generale
naționale, ale Consiliului național și ale Biroului executiv
național ale Colegiului Medicilor Dentiști din România;
e) duce la îndeplinire hotărârile Adunării generale
naționale, Consiliului național și Biroului executiv național
ale Colegiului Medicilor Dentiști din România, date în
sarcina sa;
f) urmărește realizarea bugetului de venituri și cheltuieli;
g) conduce, controlează și îndrumă activitatea
vicepreședinților, secretarului general, trezorierului și
personalului angajat;
h) îndeplinește orice alte atribuții date în sarcina sa de
Adunarea generală națională, de Consiliul național ori de
Biroul executiv național ale Colegiului Medicilor Dentiști din
România.
Art. 48. — (1) Președintele păstrează și folosește
ștampila Colegiului Medicilor Dentiști din România și are
drept de semnătură în bancă.
(2) Președintele îl poate mandata în scris pe oricare
dintre membrii Biroului executiv național pentru a realiza
competențele ce îi revin sau numai o parte din acestea.

26

MONITORUL OFICIAL AL ROMÂNIEI, PARTEA I, Nr. 1.004/18.XII.2006
SECȚIUNEA a 3-a
Comisiile de lucru ale Consiliului național
al Colegiului Medicilor Dentiști din România

Art. 49. — Comisiile de lucru ale Consiliului național al
Colegiului Medicilor Dentiști din România sunt competente
în probleme integrative și de strategie și îndeplinesc
atribuțiile stabilite de prezentul regulament sau prin
hotarâre a Consiliului național.
Art. 50. — Comisia pentru studii și strategii de
dezvoltare exercită următoarele atribuții principale:
a) colaborează și colectează datele statistice de la
celelalte comisii, precum și de la consiliile județene și al
municipiului București, în vederea stabilirii unor strategii și
a unor programe de dezvoltare;
b) analizează, în funcție de nevoile României, situația
statistică a personalului medico-dentar și a serviciilor de
sănătate buco-dentară;
c) propune obiective strategice, programe și proiecte de
dezvoltare și restructurare;
d) planifică realizarea programelor;
e) monitorizează și realizează proiecte;
f) elaborează informări și sinteze pentru Biroul executiv
național și Consiliul național ale Colegiului Medicilor Dentiști
din România;
g) realizează, pe baza documentației primite, Buletinul
Informativ Național al Colegiului Medicilor Dentiști din
România.
Art. 51. — Comisia pentru studii și strategii de
dezvoltare realizează sinteze în legătură cu aplicarea
sistemului normativ având legătură cu profesia și propune
Consiliului național și Biroului executiv național ale
Colegiului Medicilor Dentiști din România adoptarea
măsurilor strategice efective pentru modificarea și
adoptarea actelor normative în beneficiul corpului medical
dentar din România.
Art. 52. — (1) Comisia profesional-știintifică, învățământ
și educație medicală continuă urmărește și controlează în
activitatea sa realizarea obiectivelor profesionale ale
medicilor dentiști din România prin programe de educație
continuă, actualizarea permanentă a cunoștințelor
profesionale pentru ridicarea și menținerea standardelor
privind calitatea actului medical.
(2) Comisia profesional-științifică, învățământ și educație
medicală continuă își desfășoară activitatea pe următoarele
direcții:
a) educație medicală continuă;
b) examene și concursuri;
c) învățământ medical și alte forme de pregătire
medicală;
d) științe ale medicinii dentare;
e) practica independentă a profesiei de medic.
(3) Comisia profesional-științifică, învățământ și educație
medicală continuă organizează și coordonează funcționarea
specialităților medico-dentare la standarde corespunzătoare.
(4) Comisia profesional-științifică, învățământ și educație
medicală continuă studiază raporturile de competență dintre
diferitele specialități medico-dentare și asigură suportul
informațional necesar pregătirii profesionale.
Art. 53. — În realizarea competențelor sale Comisia
profesional-științifică, învățământ și educație medicală
continuă îndeplinește și următoarele activități:
a) promovează ridicarea continuă a nivelului profesional,
facilitând participarea medicilor dentiști la programe de
perfecționare profesională din țară sau din străinătate;

b) sprijină procurarea de material documentar de
specialitate, precum și organizarea de manifestări profesionale
și științifice;
c) elaborează programul național de educație medicală
continuă, realizând grila de creditare a manifestărilor
profesional-științifice și stabilind perioada unui ciclu de
educație medicală continuă, precum și totalul de credite
necesare fiecărui medic dentist pentru reavizarea periodică
a certificatului de membru al Colegiului Medicilor Dentiști
din România.
Art. 54. — (1) Comisia profesional-științifică, învățământ
și educație medicală continuă are ca obiect de activitate
colaborarea cu Ministerul Sănătății Publice și cu Ministerul
Educației și Cercetării pentru stabilirea și organizarea
specializărilor din medicina dentară, a supraspecializărilor,
a atestatelor și a cursurilor de perfecționare postuniversitară.
(2) Un obiectiv fundamental al comisiei prevăzute la
alin. (1) constă în stabilirea, aplicarea și verificarea
respectării cifrei de școlarizare în stomatologie (numerus
clausus), prin corelarea numărului anual de absolvenți cu
necesitățile populației.
(3) Comisia profesional-științifică, învățământ și educație
medicală continuă se implică, în condițiile legii, în pregătirea
profesională a asistentelor medicale care lucrează în
rețeaua medicinii dentare și a tehnicienilor dentari.
Art. 55. — (1) Reprezentarea Colegiului Medicilor
Dentiști din România în organizarea concursurilor și a
examenelor pe teritoriul României, prin întocmirea
metodologiei de concurs și a tematicii, la nivel local și
central, este de competența Comisiei profesional-științifice,
învățământ și educație medicală continuă. În cadrul acestei
activități comisia va colabora cu Ministerul Sănătații
Publice, Ministerul Educației și Cercetării și cu facultățile de
medicină dentară.
(2) Colegiul Medicilor Dentiști din România se implică în
aplicarea corectă a regulamentelor de concurs și examene.
Art. 56. — (1) Comisia pentru probleme economicosociale, legislație și asigurări sociale de sănătate este
formată din 3 departamente:
a) Departamentul social-economic;
b) Departamentul asigurări sociale de sănătate;
c) Departamentul legislativ.
(2) Comisia pentru probleme economico-sociale, legislație
și asigurări sociale de sănătate susține obiectivele
economice, sociale și juridice ale Colegiului Medicilor
Dentiști din România, readaptându-le în permanență la
condițiile existente pe plan național și european.
(3) Comisia pentru probleme economico-sociale,
legislație și asigurări sociale de sănătate supraveghează
modul de aplicare a legilor în județe și în municipiul
București. În momentul apariției unor proiecte de legi sau
acte normative importante, comisia își desfășoară
activitatea în plenul tuturor celor 3 departamente
componente.
Art. 57. — Departamentul social-economic are
următoarele atribuții:
a) va căuta să obțină contracte de muncă cât mai bune
pentru membrii săi în ceea ce privește condițiile de muncă
și odihnă;
b) urmărește ca salariul sau venitul membrilor săi să
reflecte calitatea profesională individuală, competența
persoanei respective și dificultățile locului de activitate;
c) urmărește menținerea unui raport cât mai bun posibil
între nivelul veniturilor profesionale, al costurilor, al tarifelor,
al onorariilor și taxelor, precum și a unui raport

MONITORUL OFICIAL AL ROMÂNIEI, PARTEA I, Nr. 1.004/18.XII.2006
corespunzător comparativ cu veniturile altor categorii
profesionale;
d) susține posibilitatea membrilor săi de a munci cât
mai mult, dacă doresc acest lucru, cu asigurarea veniturilor
corespunzătoare muncii depuse;
e) propune și negociază norme de protecție a muncii;
f) stabilește împreună cu conducerile administrative de
la diferite niveluri sectoarele cu condiții de muncă deosebite;
g) mediază rezolvarea pe cale amiabilă a litigiilor dintre
medicii contractanți și societățile de asigurări medicale;
h) prin intermediul comisiilor județene și a municipiului
București participă la elaborarea și avizarea regulamentelor
de ordine interioară, organizează și încurajează activitățile
culturale artistice și sportiv-turistice ale membrilor Colegiului
Medicilor Dentiști din România și familiilor lor, dezvoltă și
gospodărește baza sportivă proprie și contribuie la
protejarea membrilor colegiului prin acordarea, în limita
bugetului aprobat, de ajutoare materiale membrilor
Colegiului Medicilor Dentiști din România și familiilor lor.
Art. 58. — Departamentul asigurări sociale de sănătate
are următoarele atribuții:
a) apără demnitatea, drepturile și interesele civile,
sociale, materiale și culturale ale tuturor membrilor
Colegiului Medicilor Dentiști din România;
b) susține și introduce un sistem de asigurări pentru
practică medicală dentară pentru medicii dentiști din
România;
c) studiază structura și nivelul veniturilor corpului
medical pentru a defini statutul economic și acționează
pentru introducerea unor sisteme de asigurări medicale
publice și private care să armonizeze interesele corpului
medical cu cele ale societății;
d) reprezintă Colegiul Medicilor Dentiști din România la
negocierile centrale, la încheierea și executarea contractelor
colective sau individuale de muncă cu cei care cumpără
servicii dentare;
e) negociază cu casele de asigurări de sănătate și cu
Ministerul Sănătății Publice contractul-cadru și normele de
aplicare a acestuia;
f) negociază cu societățile de asigurare primele de
răspundere civilă profesională ale medicilor dentiști.
Art. 59. — (1) Președintele Comisiei pentru probleme
economico-sociale, legislație și asigurări sociale de sănătate
reprezintă Colegiul Medicilor Dentiști din România în
organismele specializate ale caselor de asigurări la nivel
central.
(2) La nivel local, departamentele similare vor rezolva
reprezentarea în cazul apariției de probleme de contracte
și probleme de relații de muncă cu membrii Colegiului
Medicilor Dentiști din România.
Art. 60. — Departamentul legislativ are următoarele
atribuții:
a) asigură asistența juridică curentă a Colegiului
Medicilor Dentiști din România, alta decât cea legată de
exercitarea profesiei de medic dentist;
b) asigură fundamentarea juridică a hotărârilor luate în
cadrul biroului executiv, Consiliului național și Adunării
generale naționale ale Colegiului Medicilor Dentiști din
România;
c) sintetizează și analizează proiectele de modificare a
legilor profesiei;
d) intervine la nivelul județelor și municipiului București
pentru aplicarea deciziilor și a legilor în vigoare;
e) analizează și propune modificarea corespunzătoare a
legislației medicale referitoare la profesia de medic dentist;

27

f) colaborează direct cu președintele și cu directorul
executiv ai Colegiului Medicilor Dentiști din România;
g) reprezintă și susține împreună cu președintele
colegiului, în fața organelor de stat, hotărârile organelor de
conducere.
Art. 61. — Comisia superioară de disciplină soluționează
ca instanță de al doilea grad de jurisdicție, în complete de
5 membri, contestațiile introduse împotriva deciziilor
comisiilor de disciplină de la nivelul colegiilor teritoriale.
Art. 62. — Judecarea cazurilor ce constituie abatere
disciplinară se face în temeiul cadrului legal, al prezentului
regulament, al Codului deontologic al medicilor dentiști,
asigurându-se o înaltă moralitate profesională în rândurile
corpului medical.
Art. 63. — Excluderea unui membru din cadrul
Colegiului Medicilor Dentiști din România implică pierderea
dreptului de exercitare a profesiei de medic dentist. Ca
urmare a acestei măsuri, membrii Colegiului Medicilor
Dentiști din România vor înceta orice relații profesionale cu
persoana în cauză, măsura urmând să fie făcută publică.
Art. 64. — (1) Comisia de disciplină de la nivel teritorial
aprobă cererea unui membru al Colegiului Medicilor Dentiști
din România de a fi apărat în fața instanțelor judecătorești,
prin asigurarea asistenței juridice gratuite, în litigii născute
în domeniul etic și de practică profesională.
(2) Comisia superioară de disciplină va realiza expertiza
medico-legală profesională solicitată de instanță, sub
coordonarea unui medic legist.
(3) Comisia superioară de disciplină poate aproba
folosirea de către Colegiul Medicilor Dentiști din România
a mijloacelor procesual-civile de intervenție în favoarea
medicului a cărui răspundere disciplinară a fost exclusă de
către comisie.
Art. 65. — (1) În cazul unor acțiuni ale unor terți care
lezează onoarea profesională a membrilor Colegiului
Medicilor Dentiști din România și/sau a corpului medicodentar în ansamblu, indiferent de mijloacele de realizare,
Comisia superioară de disciplină va uza de dreptul la
replică, solicitând ferm autorilor unor astfel de acțiuni să le
retracteze sau să le rectifice.
(2) La nivel județean, respectiv al municipiului București,
astfel de atribuții se realizează pe baza principiului
autonomiei organizatorice și funcționale.
Art. 66. — (1) Comisia de deontologie și disciplină de
la nivel județean, respectiv al municipiului București,
primește și analizează sesizările despre practica ilegală a
profesiei de medic dentist pe teritoriul României.
(2) Dreptul de a susține acțiunea în justiție revine
președintelui consiliului județean, respectiv al municipiului
București.
Art. 67. — Comisia pentru imagine, relații interne și
internaționale are următoarele obiective:
a) asigură realizarea legăturilor dintre Colegiul Medicilor
Dentiști din România și structurile guvernamentale,
neguvernamentale, județene, naționale și internaționale;
b) relația cu publicul și mass-media se asigură prin
intermediul unui purtător de cuvânt sau al președintelui
acestei comisii, la nivel central ori local.
Art. 68. — Comisia pentru acreditări, avizări și
secretariat are ca obiectiv impunerea unor standarde și
criterii de asigurare a calității actului medico-dentar pe
teritoriul României. În acest sens comisia îndeplinește
următoarele atribuții principale:
a) asigură împreună cu structurile de specialitate din
cadrul Ministerului Educației și Cercetării și Ministerului

28

MONITORUL OFICIAL AL ROMÂNIEI, PARTEA I, Nr. 1.004/18.XII.2006

Sănătății Publice verificarea, validarea și echivalarea
calificării membrilor săi;
b) participă la elaborarea unor criterii transparente de
evaluare, validare și echivalare a diplomelor, specialităților,
competențelor și gradelor profesionale;
c) propune metodologia de privatizare a unităților
medico-dentare publice;
d) supraveghează, la cerere, desfășurarea licitațiilor și a
altor modalități de privatizare a unităților medico-dentare
publice.
Art. 69. — Prin comisiile de la nivelul colegiilor
teritoriale se realizează următoarele atribuții:
a) eliberarea avizelor de înființare și funcționare a
cabinetelor medico-dentare;
b) ținerea evidenței medicilor dentiști cu drept de liberă
practică, a cabinetelor și unităților medico-dentare din
unitatea administrativ-teritorială respectivă;
c) analizarea și publicarea competențelor unităților
medico-dentare private sau de stat din teritoriu, în funcție
de specialitatea, supraspecializările și competențele
medicului dentist titular;
d) controlarea și avizarea condițiilor tehnice și de dotare
ale cabinetelor și unităților medico-dentare.
Art. 70. — Comisia financiar-contabilă și administrativă
are următoarele atribuții:
a) gestionează patrimoniul și păstrează evidența
financiar-contabilă;
b) centralizează cotizațiile și celelalte venituri ale
Consiliului național al Colegiului Medicilor Dentiști din
România;
c) asigură activitatea administrativă;
d) fundamentează proiectul bugetului de venituri și
cheltuieli;
e) fundamentează și propune Biroului executiv național
al Colegiului Medicilor Dentiști din România necesarul de
personal de execuție;
f) controlează bilanțurile anuale ale colegiilor teritoriale.
SECȚIUNEA a 4-a
Personalul

Art. 71. — În limita numărului de posturi aprobat de
către Consiliul național al Colegiului Medicilor Dentiști din
România și a schemei de organizare și funcționare, Biroul
executiv național, în funcție de necesitățile concrete și de
nota de fundamentare a Comisiei financiar-contabile și
administrative, poate angaja personal de specialitate, tehnic
și administrativ.
Art. 72. — Pentru lucrări de specialitate care nu
presupun o activitate continuă sau pentru consultații de
specialitate în anumite domenii Biroul executiv național
poate contracta servicii plătite pe lucrare, temă sau proiect
cu specialiști în domeniu.
Art. 73. — Activitatea administrativă curentă a Colegiului
Medicilor Dentiști din România este coordonată de un
director executiv angajat cu normă întreagă.
CAPITOLUL III
Organele de conducere la nivel local
Art. 74. — (1) Colegiul Medicilor Dentiști din România
este organizat și reprezentat la nivel național și județean,
respectiv la nivelul municipiului București, prin colegiile
teritoriale.
(2) Colegiile teritoriale au personalitate juridică,
patrimoniu și buget proprii, precum și autonomie

funcțională, organizatorică și financiară, în condițiile
prezentei legi. Sediul colegiului teritorial este în reședința
de județ, respectiv în municipiul București.
Art. 75. — Organele de conducere ale Colegiului
Medicilor Dentiști din România la nivel județean sau al
municipiului București sunt: adunarea generală, consiliul
județean, respectiv al municipiului București, și biroul
consiliului.
Art. 76. — (1) Adunarea generală a colegiilor teritoriale
este alcătuită din medicii dentiști înscriși în colegiul teritorial
respectiv.
(2) Adunarea generală a colegiilor teritoriale are
următoarele atribuții:
a) aprobă planul de activitate al consiliului colegiului
teritorial;
b) aprobă bugetul de venituri și cheltuieli;
c) alege membrii consiliului colegiului teritorial;
d) alege membrii comisiei de cenzori a colegiului
teritorial sau, după caz, aprobă cenzorul extern propus de
colegiul teritorial;
e) alege reprezentanții colegiului teritorial în Adunarea
generală națională a Colegiului Medicilor Dentiști din
România.
(3) Adunarea generală a colegiului teritorial se
întrunește anual, în primul trimestru al anului, sau, în mod
extraordinar, ori de câte ori este nevoie.
Art. 77. — (1) Consiliul colegiului judetean, respectiv al
municipiului București, este format din:
a) 7 membri pentru un număr de până la 100 de
medici dentiști înscriși;
b) 11 membri pentru 101—300 de medici dentiști înscriși;
c) 15 membri pentru 301—500 de medici dentiști înscriși;
d) 29 de membri pentru 501—1.000 de medici dentiști
înscriși;
e) 49 de membri pentru colegiile cu peste 1.000 de
medici dentiști înscriși.
(2) Proporțional cu numărul de membri ai consiliului
colegiului teritorial se vor alege 3—9 membri supleanți.
Art. 78. — (1) Consiliul colegiului teritorial va alege
dintre membrii săi un birou executiv format din președinte,
2 vicepreședinți, un secretar și un trezorier, aleși pentru un
mandat de 4 ani.
(2) Membrii organelor de conducere de la nivel teritorial
se aleg prin vot secret, pe un mandat de 4 ani.
Art. 79. — (1) Alegerea organelor de conducere de la
nivel teritorial sau național se face conform Regulamentului
electoral aprobat de Consiliul național al Colegiului
Medicilor Dentiști din România.
(2) Funcțiile în biroul executiv al colegiilor teritoriale, în
Biroul executiv național și în Consiliul național ale Colegiului
Medicilor Dentiști din România sunt incompatibile cu
situațiile prevăzute de lege.
Art. 80. — (1) Consiliul județean, respectiv al
municipiului București, se întrunește la convocarea
președintelui, în ședințe ordinare, la interval de două luni.
În mod excepțional, la solicitarea a două treimi din numărul
membrilor săi, consiliul județean, respectiv al municipiului
București, poate fi convocat în ședințe extraordinare. Între
ședințe, consiliul județean, respectiv al municipiului
București, este condus de biroul executiv, care asigură
activitatea permanentă a acestuia.
(2) Deciziile consiliului județean, respectiv al municipiului
București, se adoptă în prezența a cel puțin două treimi
din numărul membrilor săi, cu votul favorabil a jumătate
plus unu din numărul total al acestora.
Art. 81. — (1) Consiliul județean, respectiv al
municipiului București, și, respectiv, biroul executiv al

MONITORUL OFICIAL AL ROMÂNIEI, PARTEA I, Nr. 1.004/18.XII.2006
acestora exercită atribuțiile date în competența lor prin
prezentul regulament.
(2) În vederea exercitării atribuțiilor, consiliul județean,
respectiv al municipiului București, își desfășoară activitatea
în comisii, alese de adunarea generală teritorială
respectivă, pe domenii de activitate sau pe specialități ale
medicinii dentare, în conformitate cu prezentul regulament.
Art. 82. — Atribuțiile și funcționarea locală se vor
desfășura în baza legii și a prezentului regulament.
CAPITOLUL IV
Venituri și cheltuieli
Art. 83. — (1) Veniturile Colegiului Medicilor Dentiști din
România se constituie din:
a) taxă de înscriere;
b) cotizațiile lunare ale membrilor;
c) donații și sponsorizări de la persoane fizice și
juridice;
d) legate;
e) drepturi editoriale;
f) încasări din vânzarea publicațiilor proprii;
g) fonduri rezultate din manifestările culturale și
științifice;
h) alte surse.
(2) Taxele pentru serviciile prestate membrilor Colegiului
Medicilor Dentiști din România vor fi stabilite de către
Consiliul național al Colegiului Medicilor Dentiști din
România, respectiv consiliul județean, sau cel al
municipiului București.
Art. 84. — Taxa de înscriere în Colegiul Medicilor
Dentiști din România este de 10% din salariul minim pe
economie.
Art. 85. — (1) Cotizațiile datorate și neplătite la termen
de către membrii Colegiului Medicilor Dentiști din România
determină plata unor penalități echivalente cu cele datorate
de contribuabili pentru restanțele către bugetul de stat.
(2) Aceeași penalitate se aplică și colegiilor teritoriale
care nu virează trimestrial către organele naționale partea
de cotizație stabilită de Consiliul național al Colegiului
Medicilor Dentiști din România.
Art. 86. — (1) Neplata cotizației datorate Colegiului
Medicilor Dentiști din România pe o perioadă de 6 luni și
după atenționarea scrisă din partea consiliului local se
sancționează cu suspendarea dreptului de liberă practică
până la plata cotizației datorate și a penalităților aferente.
(2) Sancțiunea se aplică de către Comisia de disciplină,
la sesizarea Comisiei financiar-contabile a colegiului
teritorial.
Art. 87. — (1) Pentru eliberarea avizului de înființare a
cabinetului medico-dentar individual sau a formelor
asociative ori pentru avizarea funcționării unităților medicodentare cu personalitate juridică, Consiliul național al
Colegiului Medicilor Dentiști din România stabilește taxa
unică pe țară ce se va încasa de către colegiile teritoriale.
(2) Taxa pentru eliberarea certificatului de membru al
Colegiului Medicilor Dentiști din România se stabilește și
se încasează de către Consiliul național al Colegiului
Medicilor Dentiști din România.
Art. 88 — (1) Partea din cotizație care trebuie vărsată
de colegiile județene, respectiv de cel al municipiului
București, către Colegiul Medicilor Dentiști din România
este de 20% din cotizațiile datorate de membrii înscriși în
evidența colegiului respectiv.
(2) Partea din cotizație aferentă funcționării sediului
central se virează până cel mai târziu la sfârșitul lunii
următoare celei pentru care a fost percepută cotizația.

29

Art. 89. — (1) Partea de cotizație datorată de colegiile
județene, respectiv de cel al municipiului București, către
Colegiul Medicilor Dentiști din România, nefiind venit al
colegiilor teritoriale, se virează către acesta înaintea
oricăror alte plăți.
(2) Obligația urmăririi și efectuării vărsării cotei aferente
Colegiului Medicilor Dentiști din România revine
președintelui consiliului județean sau al municipiului
București.
Art. 90. — Fondurile bănești pot fi utilizate pentru
cheltuieli de administrație (salarizare, plata personalului,
procurarea de mijloace fixe sau de inventar etc.),
finanțarea cheltuielilor organizatorice, perfecționarea
pregătirii profesionale, acordarea de burse prin concurs
medicilor, întrajutorarea medicilor dentiști cu venituri mici și
a familiilor lor, alte cheltuieli aprobate de către Consiliul
național al Colegiului Medicilor Dentiști din România, iar la
nivel local, de către consiliile județene, respectiv de cel al
municipiului București.
Art. 91. — (1) Colegiul Medicilor Dentiști din România,
la nivel central și local, va avea cont bancar.
(2) Dreptul de semnătură în bancă aparține președintelui
Colegiului Medicilor Dentiști din România. Acesta poate
împuternici și o altă persoană cu dreptul de semnătură în
bancă.
(3) Dispozițiile alin. (2) se aplică și colegiilor județene,
respectiv celui al municipiului București.
Art. 92. — (1) Președinții consiliilor judetene, respectiv
al municipiului București, vor trimite până la sfârșitul lunii
martie a anului în curs copii de pe proiectul de buget
pentru anul respectiv, aprobat de către consiliul județean,
respectiv de cel al municipiului București, și copii de pe
bilanțul și contul de execuție a bugetului de venituri și
cheltuieli ale anului anterior.
(2) Copiile vor fi certificate, pentru conformitate cu
originalul, de către președintele consiliului județean,
respectiv de cel al municipiului București.
Art. 93. — Membrii Colegiului Medicilor Dentiști din
România care pierd calitatea de membru nu au niciun
drept să revendice vreo parte din patrimoniul sau veniturile
colegiului și nici pe acela de a ridica pretenții asupra
taxelor de înscriere, cotizațiilor sau altor eventuale
contribuții bănești ori materiale realizate către Colegiul
Medicilor Dentiști din România până la data încetării
calității de membru.
CAPITOLUL V
Sancțiuni și proceduri disciplinare
SECȚIUNEA 1
Abaterile disciplinare

Art. 94. — Constituie abatere disciplinară fapta săvârșită
cu vinovăție, prin care se încalcă jurământul depus, legile
profesiei, Codul deontologic al medicului dentist sau
prevederile prezentului regulament.
Art. 95. — Răspunderea disciplinară a medicului dentist
nu exclude răspunderea civilă, penală, administrativă sau
materială a acestuia.
Art. 96. — (1) Sancțiunile disciplinare sunt:
a) mustrare;
b) avertisment;
c) vot de blam;
d) interdicția de a exercita profesia ori anumite activități
medico-dentare pe o perioadă de la o lună la 6 luni;
e) retragerea calității de membru al Colegiului Medicilor
Dentiști din România.

30

MONITORUL OFICIAL AL ROMÂNIEI, PARTEA I, Nr. 1.004/18.XII.2006

(2) În plus față de sancțiunile prevăzute la alin. (1), se
poate prevedea, după caz, obligarea celui sancționat la
efectuarea unor cursuri de perfecționare sau de educație
medico-dentară ori a altor forme de pregătire profesională.
Art. 97. — Retragerea calității de membru al Colegiului
Medicilor Dentiști din România operează de drept pe
durata stabilită prin hotărâre definitivă de instanțele
judecătorești cu privire la interzicerea exercitării profesiei.
Art. 98. — (1) Acțiunea disciplinară poate fi pornită în
termen de cel mult 6 luni de la data săvârșirii faptei sau
de la data cunoașterii consecințelor prejudiciabile.
(2) Sancțiunile prevăzute la art. 96 alin. (1) lit. a)—c)
se radiază în termen de 6 luni de la data executării lor,
iar cea prevăzută la lit. d), în termen de un an de la data
expirării perioadei de interdicție.
(3) În cazul aplicării sancțiunii prevăzute la art. 96
alin. (1) lit. e), medicul dentist poate face o nouă cerere
de redobândire a calității de membru al Colegiului Medicilor
Dentiști din România, după un an de la data aplicării
sancțiunii de către comisiile de disciplină. Redobândirea
calității de membru al Colegiului Medicilor Dentiști din
România se face în condițiile prezentului regulament și ale
Legii nr. 95/2006, cu modificările și completările ulterioare.
(4) În situația în care, prin decizie a Comisiei de
disciplină, au fost dispuse și măsurile prevăzute la art. 96
alin. (2), radierea sancțiunii se va face numai după
prezentarea dovezii ducerii la îndeplinire a măsurii dispuse
de Comisia de disciplină.
Art. 99. — Repetarea unei abateri disciplinare până la
radierea sancțiunii aplicate constituie o circumstanță
agravantă, care va fi avută în vedere la aplicarea noii
sancțiuni.
Art. 100. — (1) Decizia pronunțată se comunică
medicului dentist sancționat și Biroului executiv național al
Colegiului Medicilor Dentiști din România.
(2) Deciziile privind aplicarea sancțiunilor care se
soldează cu suspendarea sau interzicerea exercitării
profesiei se comunică Ministerului Sănătății Publice și,
respectiv, angajatorului.
(3) Persoana fizică/juridică ce a făcut sesizarea va fi
informată cu privire la soluționarea cauzei de către Comisia
de disciplină.
Art. 101. — Consiliile locale ale colegiilor teritoriale și
Consiliul național al Colegiului Medicilor Dentiști din
România, pentru sancțiunile aplicate de către acestea, sunt
obligate să țină evidența sancțiunilor aplicate fiecărui
membru și să comunice situația disciplinară la cererea
organismelor profesiei.
Art. 102. — (1) La nivelul fiecărui colegiu teritorial se
va organiza și va funcționa o comisie de disciplină alcătuită
din 3—5 membri, aleși de consiliul respectiv dintre membrii
săi sau dintre alți medici dentiști înscriși în colegiul
respectiv.
(2) La nivelul Colegiului Medicilor Dentiști din România
se va organiza și va funcționa Comisia superioară de
disciplină, alcătuită din 5—7 membri.
(3) Membrii Comisiei superioare de disciplină se numesc
de către Consiliul național al Colegiului Medicilor Dentiști
din România dintre medicii dentiști cu o vechime de peste
7 ani în profesie.
Art. 103. — Unul dintre membrii comisiilor de disciplină
este desemnat de autoritățile de sănătate publică, la nivel
teritorial, și de către Ministerul Sănătății Publice, la nivelul
Comisiei superioare de disciplină.
Art. 104. — Calitatea de membru al comisiilor de
disciplină încetează prin deces, demisie, pierderea calității
de membru al Colegiului Medicilor Dentiști din România ori

prin numirea unui alt reprezentant în cazul membrilor
desemnați de către Ministerul Sănătății Publice sau de
autoritățile de sănătate publică.
Art. 105. — (1) Decizia de sancționare pronunțată de
comisia de disciplină de la nivelul colegiului teritorial poate
fi contestată de medicul dentist sancționat, în termen de
15 zile de la comunicare.
(2) Împotriva deciziei Comisiei superioare de disciplină,
în termen de 15 zile de la comunicare, medicul dentist
sancționat poate formula o acțiune în anulare la secția de
contencios administrativ a tribunalului în a cărui rază
teritorială își desfășoară activitatea.
Art. 106. — Unitățile sanitare sau cele de medicină
legală au obligația de a pune la dispoziție comisiilor de
disciplină sau persoanelor desemnate cu investigarea
abaterilor disciplinare documentele medicale solicitate,
precum și orice alte date și informații necesare soluționării
cauzei.
SECȚIUNEA a 2-a
Reguli procedurale

Art. 107. — (1) Plângerea sau sesizarea împotriva unui
medic dentist se adresează colegiului local al cărui
membru este medicul dentist. Aceasta va fi înregistrată
numai dacă conține elementele de identificare (numele,
prenumele, locul de muncă) ale medicului dentist împotriva
căruia se face reclamația, precum și numele, prenumele,
adresa și semnătura în original ale petentului.
(2) Plângerea se va depune personal sau poate fi
trimisă prin scrisoare recomandată cu confirmare de
primire. Nu se vor înregistra plângerile trimise prin fax sau
e-mail.
Art. 108. — (1) Plângerea va fi înaintată biroului
consiliului local, care după o primă analiză va hotârî:
a) respingerea plângerii ca vădit nefondată;
b) declanșarea procedurii disciplinare.
(2) Plângerea împreună cu decizia biroului consiliului
colegiului teritorial de începere a anchetei disciplinare se
înaintează Comisiei de disciplină.
Art. 109. — Biroul consiliului colegiului teritorial poate
dispune începerea anchetei disciplinare și din oficiu,
autosesizându-se.
Art. 110. — (1) Anchetarea abaterii disciplinare se face
cu imparțialitate.
(2) Cercetările se efectuează după încunoștințarea
medicului dentist cu privire la obiectul anchetei disciplinare,
prin luare la cunoștință despre conținutul plângerii ori al
sesizării și după convocarea în scris, prin scrisoare
recomandată cu confirmare de primire, a medicului dentist
cercetat, trimisă la sediul profesional al acestuia ori la
domiciliu.
(3) Medicul dentist cercetat va da explicații scrise.
Refuzul de a da curs convocării în fața Comisiei de
disciplină nu împiedică desfășurarea anchetei.
(4) Cu cel puțin 7 zile înaintea datei fixate pentru
convocare, medicul dentist poate stabili de comun acord cu
comisia menționată la alin. (3) o altă dată pentru
convocarea sa.
Art. 111. — (1) Ancheta disciplinară va fi efectuată
direct de Comisia de disciplină sau prin intermediul unui
referent împuternicit dintre membrii comisiei sau un alt
medic dentist în specialitatea medicului în cauză.
(2) Față de natura cauzei, Comisia de disciplină poate
consulta o comisie de specialitate formată din
3 personalități în domeniu, propuse de Comisia profesionalștiințifică, învățământ și educație medicală continuă și
acceptate de cel acuzat.

MONITORUL OFICIAL AL ROMÂNIEI, PARTEA I, Nr. 1.004/18.XII.2006
(3) Persoana care a făcut sesizarea va fi audiată în
cauza respectivă.
(4) Refuzul petentului de a se prezenta la audierea
stabilită de Comisia de disciplină duce la suspendarea
cauzei. Suspendarea cauzei disciplinare va fi comunicată și
petentului.
Art. 112. — (1) În cursul cercetărilor Comisia de
disciplină sau referentul numit va lua declarații persoanei
care a făcut plângerea, precum și oricăror alte persoane
ale căror declarații pot elucida cazul, va face verificări de
înscrisuri și copii ale documentelor ce au legătură cu
cauza și va culege informațiile necesare.
(2) În realizarea atribuțiilor sale referentul poate lua
declarații scrise.
Art. 113. — Referentul, dacă a fost numit, va realiza
toate măsurile stabilite de Comisia de disciplină în
procesul-verbal de ședință, după care va întocmi un referat
scris cuprinzând cele constatate, însoțit, dacă este cazul,
de documente justificative, și îl va depune la comisie.
Art. 114. — După ascultarea medicului împotriva căruia
s-a pornit acțiunea disciplinară, eventual a martorilor și a
persoanei care a făcut plângerea, Comisia de disciplină
stabilește printr-o decizie una dintre următoarele soluții:
a) stinge acțiunea disciplinară dacă fapta nu constituie
abatere disciplinară;
b) aplică una dintre sancțiunile prevăzute de lege.
Art. 115. — Decizia adoptată în soluționarea cauzei va
trebui să cuprindă:
a) numărul deciziei și data pronunțării;
b) componența completului de judecată;
c) descrierea pe scurt a faptei;
d) prezentarea măsurilor de cercetare a faptei (declarațiile
părților, martorii care au fost audiați, înscrisurile, documentele
cercetate și reținute în soluționarea cauzei etc.);
e) sancțiunea aplicată;
f) temeiul legal al adoptării ei;
g) termenul de contestare și instanța competentă;
h) semnătura președintelui Comisiei de disciplină și
ștampila colegiului local.
Art. 116. — (1) Contestația se depune la Comisia de
disciplină care, în termen de 3 zile, este obligată ca,
împreună cu dosarul cauzei, să o trimită Comisiei
superioare de disciplină.
(2) Contestația este suspensivă de executare.
(3) Sunt nule contestațiile depuse direct la Comisia
superioară de disciplină.
CAPITOLUL VI
Soluționarea litigiilor dintre membri
Art. 117. — (1) Membrii Colegiului Medicilor Dentiști din
România sunt obligați ca atunci când se găsesc într-o
situație conflictuală, litigioasă, legată de exercitarea
profesiei cu alt membru al colegiului, înainte de a apela la
instanțele de judecată, la mass-media sau la intervenția
altor autorități să apeleze la medierea unei comisii de litigii
din cadrul colegiului teritorial.
(2) Comisia de litigii se aprobă de consiliul colegiului
teritorial.
(3) Nerespectarea dispozițiilor alin. (1) constituie abatere
disciplinară.
Art. 118. — Comisia de litigii va convoca părțile în
litigiu și, pe baza probelor administrate de către părți, va
încerca soluționarea amiabilă a litigiului.
Art. 119. — La terminarea procedurilor de împăcare a
părților Comisia de litigiu va încheia un proces-verbal în
care va consemna situația de fapt, pozițiile părților, probele
administrate și rezultatul final. Procesul-verbal va fi semnat
de membrii comisiei și de părți.

31

CAPITOLUL VII
Alegerea membrilor consiliilor locale,
a membrilor comisiei de cenzori locale sau centrale,
a reprezentanților în Adunarea generală națională,
precum și a membrilor birourilor executive naționale
sau locale
SECȚIUNEA 1
Alegerea reprezentanților

Art. 120. — Membrii Colegiului Medicilor Dentiști din
România pot fi aleși în structurile locale și/sau naționale
pentru maximum două mandate care pot fi și consecutive.
Art. 121. — Un mandat are durata de 4 ani.
Art. 122. — Funcțiile de președinte, vicepreședinte și
secretar, atât de la nivel teritorial, cât și central, sunt
incompatibile cu situațiile prevăzute la titlul XIII îExercitarea
profesiei de medic dentist. Organizarea și funcționarea
Colegiului Medicilor Dentiști din România“ din Legea
nr. 95/2006, cu modificările și completările ulterioare,
precum și cu calitatea de angajat al Casei Naționale de
Asigurări Sociale de Sănătate ori al caselor de asigurări
sociale de sănătate județene.
Art. 123. — (1) Membrii în toate funcțiile de conducere
se aleg prin vot direct, secret și liber exprimat de către
membrii adunărilor generale teritoriale sau a municipiului
București, respectiv ai Adunării generale naționale a
Colegiului Medicilor Dentiști din România.
(2) Reprezentanții colegiilor județene, respectiv al
municipiului București, în Consiliul național al Colegiului
Medicilor Dentiști din România se aleg de către biroul
executiv al colegiului teritorial respectiv.
Art. 124. — Dreptul de vot, precum și dreptul de a fi
ales în organele de conducere le au numai medicii dentiști
membri ai Colegiului Medicilor Dentiști din România care
au plătită la zi cotizația, în condițiile legii.
Art. 125. — Împreună cu declarația de candidatură,
candidații vor depune o declarație privind apartenența sau
neapartenența ca agent ori colaborator al poliției politice
comuniste, conform art. 31 din Legea nr. 187/1999 privind
accesul la propriul dosar și deconspirarea securității ca
poliție politică, cu modificările și completările ulterioare.
Art. 126. — (1) Dreptul de a alege și de a fi ales se
poate exercita numai în cadrul colegiului al cărui membru
este medicul dentist respectiv.
(2) Dovada calității de membru al colegiului local se va
face, acolo unde alegătorul nu se găsește pe lista
alegătorilor, cu ultima chitanță a plății cotizației.
Art. 127. — În vederea organizării și desfășurării
alegerilor se vor organiza comisii electorale locale de către
fiecare colegiu teritorial, respectiv o comisie electorală
centrală organizată de Biroul executiv național al Colegiului
Medicilor Dentiști din România și aprobată de Consiliul
național al Colegiului Medicilor Dentiști din România.
Art. 128. — Membrii comisiilor electorale nu pot candida
la posturile elective din cadrul Colegiului Medicilor Dentiști
din România în legislatura pentru care se organizează
alegerile. Înaintea alegerii în această funcție ei se vor
angaja, în scris, să nu candideze la o funcție electivă în
legislatura pentru care se organizează respectivele alegeri.
Art. 129. — Membrii birourilor executive naționale și
locale sunt aleși pe funcții în mod individual, cu majoritate
simplă de voturi, de către Adunarea generală națională a
Colegiului Medicilor Dentiști din România, respectiv de
către consiliile colegiilor teritoriale.
Art. 130. — (1) Alegerile se vor desfășura în baza unui
regulament electoral realizat și aprobat de către Consiliul
național al Colegiului Medicilor Dentiști din România.

32

MONITORUL OFICIAL AL ROMÂNIEI, PARTEA I, Nr. 1.004/18.XII.2006

(2) Regulamentul se va distribui în teritoriu cu două luni
înainte de data alegerilor.
SECȚIUNEA a 2-a
Încetarea calității de reprezentant
sau de membru în organele de conducere

Art. 131. — (1) Încetarea calității de membru în
organele de conducere sau de reprezentant în organele de
conducere intervine în următoarele situații:
a) demisie personală;
b) incompatibilitate apărută ulterior alegerii;
c) deces;
d) pierderea calității de membru al Colegiului Medicilor
Dentiști din România;
e) revocare;
f) imposibilitatea exercitării calității.
(2) Locul rămas vacant în cadrul Adunării generale
naționale a Colegiului Medicilor Dentiști din România ori al
consiliului local al colegiilor teritoriale va fi ocupat de către
primul membru supleant.
(3) În cazul Biroului executiv național al Colegiului
Medicilor Dentiști din România și al birourilor consiliilor
colegiilor teritoriale se organizează noi alegeri pentru locul
vacant.
Art. 132. — (1) Revocarea din funcție sau din calitatea
de reprezentant în organele de conducere ale Colegiului
Medicilor Dentiști din România, atât la nivel național, cât și

județean, respectiv al municipiului București, se face cu
majoritatea simplă a forului care l-a ales pe cel în cauză.
(2) Revocarea se poate face în cazul încălcărilor grave
ale legii, ale prezentului regulament sau ale Codului de
deontologie al medicului dentist.
Art. 133. — (1) Membrii Consiliului național al Colegiului
Medicilor Dentiști din România sau ai consiliilor colegiilor
județene, respectiv al municipiului București, care lipsesc
nemotivat la 3 ședințe într-un an sunt revocați de drept.
(2) Constatarea revocării se face prin decizie a
președintelui Colegiului Medicilor Dentiști din România, la
sesizarea biroului consiliului colegiului teritorial.
CAPITOLUL VIII
Dispoziții tranzitorii și finale
Art. 134. — Completarea sau modificarea prezentului
regulament se va face de către Adunarea generală
națională a Colegiului Medicilor Dentiști din România, la
propunerea Consiliului național al Colegiului Medicilor
Dentiști din România.
Art. 135. — Consiliile colegiilor teritoriale vor aduce la
cunoștință tuturor membrilor prezentul regulament.
Art. 136. — Regulamentul de organizare și funcționare
al Colegiului Medicilor Dentiști din România va intra în
vigoare în termen de 30 de zile de la data publicării în
Monitorul Oficial al României, Partea I.
ANEXĂ
la regulament

SIGLA

Colegiului Medicilor Dentiști din România

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.004/18.XII.2006 conține 32 de pagini.

Prețul: 2,25 lei

&JUYDGY|149168]
ISSN 1453—4495

