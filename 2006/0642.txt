Anul 174 (XVIII) — Nr. 642

PARTEA

I

LEGI, DECRETE, HOTĂRÂRI ȘI ALTE ACTE

Marți, 25 iulie 2006

SUMAR
Nr.

Pagina

Nr.
Planului național de pregătire, răspuns și
cooperare în caz de poluare marină cu
hidrocarburi ................................................................

LEGI ȘI DECRETE
340.

978.

— Lege pentru modificarea și completarea Legii
nr. 202/2002 privind egalitatea de șanse între
femei și bărbați .........................................................

1–7
931.

— Decret privind promulgarea Legii pentru
modificarea și completarea Legii nr. 202/2002
privind egalitatea de șanse între femei și bărbați

7

HOTĂRÂRI ALE GUVERNULUI ROMÂNIEI
893.

— Hotărâre pentru modificarea Hotărârii
Guvernului nr. 1.593/2002 privind aprobarea

LEGI

ȘI

Pagina

7–15

— Hotărâre privind transmiterea unei părți dintr-un
imobil din domeniul public al statului și din
administrarea Ministerului Administrației și
Internelor în domeniul public al comunei Mușenița
și în administrarea Consiliului Local al Comunei
Mușenița, județul Suceava........................................

15–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 202/2002 privind egalitatea de șanse
între femei și bărbați
Parlamentul României adoptă prezenta lege.
Art. I. — Legea nr. 202/2002 privind egalitatea de șanse
între femei și bărbați, republicată în Monitorul Oficial al
României, Partea I, nr. 135 din 14 februarie 2005, se
modifică și se completează după cum urmează:
1. Articolul 1 va avea următorul cuprins:
îArt. 1. — (1) Prezenta lege reglementează măsurile
pentru promovarea egalității de șanse și de tratament între
femei și bărbați, în vederea eliminării tuturor formelor de
discriminare bazate pe criteriul de sex, în toate sferele vieții
publice din România.
(2) În sensul prezentei legi, prin egalitate de șanse și de
tratament între femei și bărbați se înțelege luarea în

considerare a capacităților, nevoilor și aspirațiilor diferite ale
persoanelor de sex masculin și, respectiv, feminin și
tratamentul egal al acestora.“
2. Articolul 2 va avea următorul cuprins:
îArt. 2. — Măsurile pentru promovarea egalității de
șanse și de tratament între femei și bărbați și pentru
eliminarea tuturor formelor de discriminare bazate pe criteriul de sex se aplică în domeniul muncii, educației,
sănătății, culturii și informării, politicii, participării la decizie,
furnizării și accesului la bunuri și servicii, precum și în alte
domenii reglementate prin legi speciale.“

2

MONITORUL OFICIAL AL ROMÂNIEI, PARTEA I, Nr. 642/25.VII.2006

3. La articolul 4, literele a)—e) vor avea următorul
cuprins:
îa) prin discriminare directă se înțelege situația în care o
persoană este tratată mai puțin favorabil, pe criterii de sex,
decât este, a fost sau ar fi tratată altă persoană într-o
situație comparabilă;
b) prin discriminare indirectă se înțelege situația în care
o dispoziție, un criteriu sau o practică, aparent neutră, ar
dezavantaja în special persoanele de un anumit sex în
raport cu persoanele de alt sex, cu excepția cazului în
care această dispoziție, acest criteriu sau această practică
este justificată obiectiv de un scop legitim, iar mijloacele de
atingere ale acestui scop sunt corespunzătoare și
necesare;
c) prin hărțuire se înțelege situația în care se manifestă
un comportament nedorit, legat de sexul persoanei, având
ca obiect sau ca efect lezarea demnității persoanei în
cauză și crearea unui mediu de intimidare, ostil, degradant,
umilitor sau jignitor;
d) prin hărțuire sexuală se înțelege situația în care se
manifestă un comportament nedorit cu conotație sexuală,
exprimat fizic, verbal sau nonverbal, având ca obiect sau
ca efect lezarea demnității unei persoane și, în special,
crearea unui mediu de intimidare, ostil, degradant, umilitor
sau jignitor;
e) prin acțiuni pozitive se înțelege acele acțiuni speciale
care sunt întreprinse temporar pentru a accelera realizarea
în fapt a egalității de șanse între femei și bărbați și care
nu sunt considerate acțiuni de discriminare;“.
4. La articolul 4, după litera f) se introduc două noi
litere, literele g) și h), cu următorul cuprins:
îg) prin discriminare bazată pe criteriul de sex se înțelege
discriminarea directă și discriminarea indirectă, hărțuirea și
hărțuirea sexuală a unei persoane de către o altă
persoană la locul de muncă sau în alt loc în care aceasta
își desfășoară activitatea;
h) prin discriminare multiplă se înțelege orice faptă de
discriminare bazată pe două sau mai multe criterii de
discriminare.“
5. La articolul 6, alineatul (1) va avea următorul
cuprins:
îArt. 6. — (1) Constituie discriminare dispoziția de a
discrimina o persoană pe baza criteriului de sex.“
6. La articolul 6, după alineatul (1) se introduc trei noi
alineate, alineatele (11)—(13), cu următorul cuprins:
î(1 1 ) Orice ordin de discriminare împotriva unor
persoane pe criterii de sex este considerat discriminatoriu.
(12) Este interzisă orice formă de discriminare bazată
pe criteriul de sex.
(13) Este interzis ca deciziile privind o persoană să fie
afectate de acceptarea sau respingerea de către persoana
în cauză a unui comportament ce ține de hărțuirea sau de
hărțuirea sexuală a acesteia.“
7. La articolul 6 alineatul (2), literele b) și c) vor avea
următorul cuprins:
îb) acțiunile pozitive pentru protecția anumitor categorii
de femei sau bărbați;
c) o diferență de tratament bazată pe o caracteristică
de sex când, datorită naturii activităților profesionale
specifice avute în vedere sau a cadrului în care acestea
se desfășoară, constituie o cerință profesională autentică și

determinată atât timp cât obiectivul e legitim și cerința
proporțională.“
8. La articolul 7 alineatul (1), literele g) și h) vor avea
următorul cuprins:
îg) beneficii, altele decât cele de natură salarială,
precum și la sistemele publice și private de securitate
socială;
h) organizații patronale, sindicale și organisme
profesionale, precum și la benefiicile acordate de acestea.“
9. La articolul 7 alineatul (1), după litera h) se
introduce o nouă literă, litera i), cu următorul cuprins:
îi) prestații și servicii sociale, acordate în conformitate
cu legislația în vigoare.“
10. La articolul 7, alineatul (2) va avea următorul
cuprins:
î(2) În conformitate cu prevederile alin. (1), de egalitatea
de șanse și de tratament între femei și bărbați în relațiile
de muncă beneficiază toți lucrătorii, inclusiv persoanele
care exercită o activitate independentă, precum și lucrătorii
din agricultură.“
11. La articolul 7, după alineatul (2) se introduce un
nou alineat, alineatul (3), cu următorul cuprins:
î(3) Prevederile prezentei legi se aplică tuturor
persoanelor, funcționari publici și personal contractual, din
sectorul public și privat, inclusiv din instituțiile publice.“
12. Articolul 8 va avea următorul cuprins:
îArt. 8. — (1) Angajatorii sunt obligați să asigure
egalitatea de șanse și de tratament între angajați, femei și
bărbați, în cadrul relațiilor de muncă de orice fel, inclusiv
prin introducerea de dispoziții pentru interzicerea
discriminărilor bazate pe criteriul de sex în regulamentele
de organizare și funcționare și în regulamentele interne ale
unităților.
(2) Angajatorii sunt obligați să îi informeze permanent
pe angajați, inclusiv prin afișare în locuri vizibile, asupra
drepturilor pe care aceștia le au în ceea ce privește
respectarea egalității de șanse și de tratament între femei
și bărbați în relațiile de muncă.“
13. La articolul 9, alineatul (2) va avea următorul
cuprins:
î(2) Sunt exceptate de la aplicarea prevederilor alin. (1)
lit. a) locurile de muncă în care, datorită naturii activităților
profesionale respective sau cadrului în care acestea sunt
desfășurate, o caracteristică legată de sex este o cerință
profesională autentică și determinantă, cu condiția ca
obiectivul urmărit să fie legitim și cerința să fie
proporțională.“
14. La articolul 10, după alineatul (1) se introduce un
nou alineat, alineatul (11), cu următorul cuprins:
î(11) Orice tratament mai puțin favorabil aplicat unei
femei legat de sarcină sau de concediul de maternitate
constituie discriminare în sensul prezentei legi.“
15. La articolul 10, alineatul (2) va avea următorul
cuprins:
î(2) Este interzis să i se solicite unei candidate, în
vederea angajării, să prezinte un test de graviditate sau să
semneze un angajament că nu va rămâne însărcinată sau
că nu va naște pe durata de valabilitate a contractului
individual de muncă.“

MONITORUL OFICIAL AL ROMÂNIEI, PARTEA I, Nr. 642/25.VII.2006
16. La articolul 10, după alineatul (3) se introduc trei
noi alineate, alineatele (4)—(6), cu următorul cuprins:
î(4) Concedierea nu poate fi dispusă pe durata în care:
a) femeia salariată este gravidă sau se află în concediu
de maternitate;
b) angajatul se află în concediu de creștere și îngrijire
a copilului în vârstă de până la 2 ani, respectiv 3 ani în
cazul copilului cu handicap.
(5) Este exceptată de la aplicarea prevederilor alin. (4)
concedierea pentru motive ce intervin ca urmare a
reorganizării judiciare sau a falimentului angajatorului, în
condițiile legii.
(6) La încetarea concediului de maternitate sau a
concediului de creștere și îngrijire a copilului în vârstă de
până la 2 ani, respectiv 3 ani în cazul copilului cu
handicap, salariata/salariatul are dreptul de a se întoarce la
ultimul loc de muncă sau la un loc de muncă echivalent,
având condiții de muncă echivalente și, de asemenea, de
a beneficia de orice îmbunătățire a condițiilor de muncă la
care ar fi avut dreptul în timpul absenței.“
17. La articolul 11, alineatul (1) se abrogă.
18. La articolul 11 alineatul (2), partea introductivă va
avea următorul cuprins:
î(2) Constituie discriminare bazată pe criteriul de sex
orice comportament nedorit, definit drept hărțuire sau
hărțuire sexuală, având ca scop sau efect:“.
19. La articolul 12, partea introductivă și literele a) și b)
vor avea următorul cuprins:
îArt. 12. — Pentru prevenirea și eliminarea oricăror
comportamente, definite drept discriminare bazată pe
criteriul de sex, angajatorul are următoarele obligații:
a) să prevadă în regulamentele interne ale unităților
sancțiuni disciplinare, în condițiile prevăzute de lege, pentru
angajații care încalcă demnitatea personală a altor angajați
prin crearea de medii degradante, de intimidare, de
ostilitate, de umilire sau ofensatoare, prin acțiuni de
discriminare, definite de art. 4 lit. a)—e) și la art. 11;
b) să asigure informarea tuturor angajaților cu privire la
interzicerea hărțuirii și a hărțuirii sexuale la locul de
muncă, inclusiv prin afișarea în locuri vizibile a prevederilor
regulamentelor interne ale unităților pentru prevenirea
oricărui act de discriminare bazat pe criteriul de sex;“.
20. Articolul 14 va avea următorul cuprins:
îArt. 14. — Pentru prevenirea acțiunilor de discriminare
bazate pe criteriul de sex în domeniul muncii, atât la
negocierea contractului colectiv de muncă unic la nivel
național, de ramură, cât și la negocierea contractelor
colective de muncă la nivel de unități, părțile contractante
vor stabili introducerea de clauze de interzicere a faptelor
de discriminare și, respectiv, clauze privind modul de
soluționare a sesizărilor/reclamațiilor formulate de
persoanele prejudiciate prin asemenea fapte.“
21. Articolul 15 va avea următorul cuprins:
îArt. 15. — (1) Este interzisă orice formă de
discriminare bazată pe criteriul de sex în ceea ce privește
accesul femeilor și bărbaților la toate nivelurile de instruire
și de formare profesională, inclusiv ucenicia la locul de
muncă, la perfecționare și, în general, la educația continuă.
(2) Instituțiile de învățământ de toate gradele, factorii
sociali care se implică în procese instructiv-educative,
precum și toți ceilalți furnizori de servicii de formare și de

3

perfecționare, autorizați conform legii, vor include în
programele naționale de educație teme și activități
referitoare la egalitatea de șanse între femei și bărbați.
(3) Instituțiile prevăzute la alin. (2) au obligația de a
institui, în activitatea lor, practici nediscriminatorii bazate pe
criteriul de sex, precum și măsuri concrete de garantare a
egalității de șanse și de tratament între femei și bărbați,
conform legislației în vigoare.
(4) Restricționarea accesului unuia dintre sexe în
instituții de învățământ publice sau private se face pe
criterii obiective, anunțate public, în conformitate cu
prevederile legislației antidiscriminare.
(5) Este interzis să se solicite candidatelor, la orice
formă de învățământ, să prezinte un test de graviditate
și/sau să semneze un angajament că nu vor rămâne
însărcinate sau că nu vor naște pe durata studiilor.“
22. La articolul 16, alineatul (1) va avea următorul
cuprins:
îArt. 16. — (1) Ministerul Educației și Cercetării asigură,
prin mijloace specifice, instruirea, pregătirea și informarea
corespunzătoare a cadrelor didactice, la toate formele de
învățământ, public și privat, pe tema egalității de șanse
pentru femei și bărbați.“
23. Articolul 17 va avea următorul cuprins:
îArt. 17. — Este interzisă orice formă de discriminare
bazată pe criteriul de sex în ceea ce privește accesul
femeilor și bărbaților la toate nivelurile de asistență
medicală și la programele de prevenire a îmbolnăvirilor și
de promovare a sănătății.“
24. Articolul 18 va avea următorul cuprins:
îArt. 18. — Direcțiile de sănătate publică județene și a
municipiului București sunt responsabile pentru aplicarea
măsurilor de respectare a egalității de șanse și de
tratament între femei și bărbați în domeniul sănătății, în
ceea ce privește accesul la serviciile medicale și calitatea
acestora, precum și sănătatea la locul de muncă.“
25. La articolul 19, alineatul (1) va avea următorul
cuprins:
îArt. 19. — (1) Instituțiile publice de cultură, precum și
orice alte structuri și formațiuni care promovează actul
cultural sub orice formă au obligația să aplice măsurile
necesare pentru accesul tuturor persoanelor, fără
discriminare bazată pe criteriul de sex, la producțiile
culturale.“
26. Articolul 20 va avea următorul cuprins:
îArt. 20. — (1) Publicitatea care prejudiciază după
criteriul de sex respectul pentru demnitatea umană,
aducând atingere imaginii unei persoane în viața publică
și/sau particulară, precum și a unor grupuri de persoane
este interzisă.
(2) Este interzisă utilizarea în publicitate a situațiilor în
care persoanele, indiferent de apartenența la un sex, sunt
prezentate în atitudini degradante, umilitoare și cu caracter
pornografic.
(3) Firmele de publicitate au obligația de a cunoaște și
de a respecta aplicarea principiului egalității de șanse și de
tratament pentru eliminarea stereotipurilor de gen din
producțiile publicitare.“

4

MONITORUL OFICIAL AL ROMÂNIEI, PARTEA I, Nr. 642/25.VII.2006

27. La articolul 21, alineatul (1) va avea următorul
cuprins:
îArt. 21. — (1) Instituțiile publice, autoritățile publice,
precum și organizațiile guvernamentale asigură accesul la
informațiile din sferele lor de activitate, în limitele legii,
solicitanților, femei sau bărbați, fără discriminare.“
28. La articolul 22, alineatul (1) va avea următorul
cuprins:
îArt. 22. — (1) Instituțiile și autoritățile publice centrale
și locale, civile și militare, unitățile economice și sociale,
precum și partidele politice, organizațiile patronale și
sindicale și alte entități nonprofit, care își desfășoară
activitatea în baza unor statute proprii, promovează și
susțin participarea echilibrată a femeilor și bărbaților la
conducere și la decizie și adoptă măsurile necesare pentru
asigurarea participării echilibrate a femeilor și bărbaților la
conducere și decizie.“
29. Articolul 23 va avea următorul cuprins:
îArt. 23. — (1) Pentru realizarea în fapt a egalității de
șanse și de tratament între femei și bărbați, instituțiile și
autoritățile publice centrale și locale, structurile de dialog
social, patronatele și sindicatele, partidele politice asigură
reprezentarea echitabilă și echilibrată a femeilor și
bărbaților la toate nivelurile decizionale.
(2) Toate comisiile și comitetele guvernamentale și
parlamentare asigură reprezentarea echitabilă și paritară a
femeilor și bărbaților în componența lor.
(3) Partidele politice au obligația să prevadă în statutele
și regulamentele interne acțiuni pozitive în favoarea sexului
subreprezentat la nivel de decizie, precum și să asigure
reprezentarea echilibrată a femeilor și bărbaților în
propunerea candidaților la alegerile locale, generale și
pentru Parlamentul European.“
30. La articolul 24, alineatul (1) va avea următorul
cuprins:
îArt. 24. — (1) Se înființează Agenția Națională pentru
Egalitatea de Șanse între Femei și Bărbați (ANES),
denumită în continuare Agenția, ca organ de specialitate al
administrației publice centrale, cu personalitate juridică, în
subordinea Ministerului Muncii, Solidarității Sociale și
Familiei, finanțată de la bugetul de stat, cu sediul în
municipiul București.“
31. La articolul 24, după alineatul (2) se introduc
patru noi alineate, alineatele (3)—(6), cu următorul cuprins:
î(3) Instituțiile și autoritățile prevăzute la art. 22 alin. (1):
a) elaborează semestrial planuri de acțiune pentru
aplicarea prevederilor legale privind egalitatea de șanse și
de tratament între femei și bărbați atât în politicile interne
de gestionare a resurselor umane, cât și în politicile,
programele și proiectele specifice domeniului de activitate;
b) raportează anual Agenției progresele obținute.
(4) Instituțiile, autoritățile și organizațiile prevăzute la
art. 23 alin. (1) și (2) raportează anual Agenției stadiul
privind reprezentarea femeilor și bărbaților la nivel
decizional, precum și măsurile propuse și realizate pentru
îmbunătățirea situațiilor care nu respectă principiul
reprezentării paritare.
(5) Planurile de acțiune sunt evaluate și avizate de
Agenție, care urmărește aplicarea lor în practică.
(6) Agenția va elabora trimestrial analize și rapoarte
privind participarea femeilor și bărbaților la activitatea

decizională, în administrația publică, la nivel central și local,
în sfera economică, socială și politică.“
32. La articolul 26 alineatul (1), literele c) și d) vor avea
următorul cuprins:
îc) avizează, prin intermediul Ministerului Muncii,
Solidarității Sociale și Familiei, proiectele de acte
normative, inițiate de alte autorități, în vederea integrării și
respectării principiului egalității de șanse și de tratament
între femei și bărbați;
d) elaborează rapoarte, studii, analize și prognoze
independente privind aplicarea principiului egalității de
șanse și de tratament între femei și bărbați în toate
domeniile de activitate;“.
33. La articolul 26 alineatul (1), după litera e) se
introduce o nouă literă, litera e1), cu următorul cuprins:
îe1) elaborează, fundamentează și dezvoltă programe și
proiecte, aprobate potrivit legii, în domeniul egalității de
șanse și de tratament între femei și bărbați;“.
34. La articolul 26 alineatul (1) , literele f) și g) vor avea
următorul cuprins:
îf) coordonează implementarea sau implementează
programele Uniunii Europene privind egalitatea de șanse și
de tratament între femei și bărbați;
g) este reprezentată în structurile de coordonare sau
gestionare a fondurilor ori programelor derulate în România
de către instituțiile Uniunii Europene, în vederea respectării
principiului egalității de șanse și de tratament între femei și
bărbați la alocarea resurselor;“.
35. La articolul 26, alineatul (1), litera i) va avea
următorul cuprins:
îi) primește reclamații/plângeri privind încălcarea
dispozițiilor normative referitoare la principiul egalității de
șanse și de tratament între femei și bărbați și al discriminării după criteriul de sex, de la persoane fizice, persoane juridice, instituții publice și private și le transmite
instituțiilor competente în vederea soluționării și aplicării
sancțiunii;“.
36. La articolul 26 alineatul (1), după litera j) se
introduc două noi litere, literele j 1) și j 2), cu următorul
cuprins:
îj1) colaborează permanent cu partenerii sociali, inclusiv
cu organizațiile neguvernamentale implicate în domeniul
egalității de gen, la elaborarea și implementarea politicilor
publice, în vederea realizării egalității de șanse și de
tratament între femei și bărbați;
j2) poate contribui financiar la susținerea proiectelor în
parteneriat cu organizațiile neguvernamentale care
desfășoară activități în domeniul egalității de gen, în
condițiile legii;“.
37. La articolul 26 alineatul (1), litera l) va avea
următorul cuprins:
îl) elaborează, tipărește și difuzează, în țară și în
străinătate, materiale de informare privind politicile
guvernamentale în domeniu, precum și materiale publicitare
ori publicații periodice din domeniu;“.
38. La articolul 26 alineatul (1), după litera l) se
introduc două noi litere, literele m) și n), cu următorul
cuprins:
îm) asigură comunicarea informațiilor din sfera
guvernamentală necesare Comisiei Europene în vederea

MONITORUL OFICIAL AL ROMÂNIEI, PARTEA I, Nr. 642/25.VII.2006
redactării raportului de implementare a directivelor
europene;
n) urmărește, împreună cu instituțiile și autoritățile
publice responsabile, aplicarea și respectarea prevederilor
tratatelor și convențiilor internaționale la care România este
parte, în domeniul drepturilor omului și a egalității de
șanse. Agenția contribuie la elaborarea rapoartelor
periodice de evaluare a progreselor în aplicarea
documentelor juridice internaționale.“
39. La articolul 26, alineatul (2) se abrogă.
40. La articolul 27, alineatul (1) va avea următorul
cuprins:
îArt. 27. — (1) Agenția este condusă de un președinte,
cu rang de secretar de stat, numit prin decizie a primuluiministru, la propunerea ministrului muncii, solidarității
sociale și familiei, în condițiile legii.“
41. La articolul 27, alineatele (2) și (4) vor avea
următorul cuprins:
î(2) Președintele conduce întreaga activitate a Agenției
și reprezintă Agenția în raporturile cu Guvernul, cu
ministerele, cu alte autorități ale administrației publice, cu
organizații, precum și în raporturile cu persoane fizice și
juridice, române sau străine.
.............................................................................................
(4) Președintele este ordonator terțiar de credite.“
42. La articolul 27, după alineatul (4) se introduce un
nou alineat, alineatul (5), cu următorul cuprins:
î(5) În îndeplinirea atribuțiilor sale, președintele Agenției
poate consulta experți/experte în domeniul egalității de gen,
cu recunoaștere la nivel național și internațional.“
43. La articolul 28, alineatul (1) va avea următorul
cuprins:
îArt. 28. — (1) Organizarea, funcționarea, precum și
alte atribuții ale Agenției, în afara celor prevăzute în mod
expres în prezenta lege, se stabilesc prin statut.“
44. La articolul 29, alineatul (1) va avea următorul
cuprins:
îArt. 29. — (1) Agenția va funcționa cu un număr
maxim de 156 de posturi de funcționari publici și personal
contractual inclusiv președintele, din care: 30 de posturi
existente la începerea funcționării acesteia, 42 de posturi
se asigură prin redistribuire din cadrul numărului maxim de
posturi aprobat Ministerului Muncii, Solidarității Sociale și
Familiei și 84 de posturi prin suplimentare ca urmare a
prezentei legi.“
45. La articolul 29, după alineatul (1) se introduce un
nou alineat, alineatul (11), cu următorul cuprins:
î(1 1 ) Repartizarea numărului de posturi prevăzut la
alin. (1) se stabilește prin ordin al președintelui Agenției.“
46. La articolul 29, alineatul (2) va avea următorul
cuprins:
î(2) Salarizarea personalului Agenției se face în
conformitate cu prevederile legale aplicabile personalului din
organele de specialitate ale administrației publice.“
47. La articolul 32, alineatele (1) și (2) vor avea
următorul cuprins:
îArt. 32. — (1) Se înființează Comisia națională în
domeniul egalității de șanse între femei și bărbați (CONES)
a cărei activitate este coordonată de președintele Agenției
care este și președintele CONES.

5

(2) CONES preia, de la data constituirii legale, atribuțiile
Comisiei consultative interministeriale în domeniul egalității
de șanse între femei și bărbați (CODES). Atribuțiile
CONES, inclusiv cele stipulate de prezenta lege, sunt
prevăzute de regulamentul propriu de organizare și
funcționare, elaborat de către Agenție și aprobat de
CONES, care va fi publicat în Monitorul Oficial al
României, Partea I.“
48. La articolul 32, după alineatul (6) se introduc două
noi alineate, alineatele (7) și (8), cu următorul cuprins:
î(7) În cadrul ședințelor trimestriale, CONES analizează
rapoartele periodice transmise de comisiile județene,
respectiv a municipiului București, în domeniul egalității de
șanse între femei și bărbați (COJES) și decide asupra
măsurilor necesare pentru eliminarea deficiențelor în
asigurarea egalității de șanse între sexe, constatate în
teritoriu, în anumite domenii de activitate.
(8) Președintele Agenției prezintă, semestrial, comisiilor
parlamentare pentru egalitatea de șanse între femei și
bărbați raportul privind activitatea desfășurată și utilizarea
fondurilor bugetare și extrabugetare, precum și planul anual
de măsuri adoptat de fiecare instituție membră a CONES
pentru promovarea egalității de șanse între bărbați și femei
în domeniul sectorial de activitate.“
49. La articolul 33, după alineatul (1) se introduc patru
noi alineate, alineatele (2)—(5), cu următorul cuprins:
î(2) COJES este alcătuită din reprezentanți ai serviciilor
publice deconcentrate și ai altor organe de specialitate ale
administrației publice locale sau ai autorităților administrative
locale, ai organizațiilor sindicale și ai asociațiilor patronale,
precum și din reprezentanți ai ONG-urilor, de la nivel local,
desemnați de acestea.
(3) Atribuțiile COJES și programul de activitate se
stabilesc de către președintele Agenției.
(4) COJES-urile colectează date relevante în vederea
elaborării și publicării, trimestrial, a rapoartelor privind
condiția femeilor și bărbaților în diferite domenii de
activitate.
(5) Rapoartele sunt înaintate de către responsabilul
pentru domeniul egalității din cadrul direcțiilor de muncă,
solidaritate socială și familie județene și a municipiului
București președintelui ANES pentru a fi dezbătute în
ședințele CONES, precum și pentru a fi publicate.“
50. La articolul 34, partea introductivă și literele a) și c)
vor avea următorul cuprins:
îArt. 34. — Agenția asigură respectarea și exercită
controlul asupra aplicării prevederilor prezentei legi în
domeniul său de activitate, prin instituțiile aflate în
subordinea, sub autoritatea sau în coordonarea Ministerului
Muncii, Solidarității Sociale și Familiei, care au în
responsabilitate aplicarea de măsuri de promovare a
egalității de șanse și de tratament între femei și bărbați și
de eliminare a discriminării directe și indirecte bazate pe
criteriul de sex, după cum urmează:
a) Agenția Națională pentru Ocuparea Forței de Muncă
asigură respectarea principiului egalității de șanse și de
tratament între femei și bărbați în domeniul aplicării
măsurilor pentru stimularea ocupării forței de muncă,
precum și în domeniul protecției sociale a persoanelor
neîncadrate în muncă;
................................................................................................

6

MONITORUL OFICIAL AL ROMÂNIEI, PARTEA I, Nr. 642/25.VII.2006

c) Inspecția Muncii asigură controlul aplicării măsurilor
de respectare a egalității de șanse și de tratament între
femei și bărbați în domeniul său de competență;“
51. La articolul 34, după litera d) se introduc două noi
litere, literele e) și f), cu următorul cuprins:
îe) Agenția Națională pentru Protecția Familiei asigură
aplicarea măsurilor de respectare a egalității de șanse și
de tratament între femei și bărbați în domeniul combaterii
violenței în familie;
f) Institutul Național de Cercetare Științifică în Domeniul
Muncii și Protecției Sociale și Institutul Național de
Cercetare-Dezvoltare pentru Protecția Muncii îAlexandru
Darabont“ — București, aflate în coordonarea Ministerului
Muncii și Solidarității Sociale, sunt responsabile cu
promovarea și asigurarea egalității de șanse și de
tratament între femei și bărbați în domeniile lor specifice
de activitate și pun la dispoziție datele și informațiile pe
care le dețin, necesare elaborării strategiilor și politicilor în
domeniu.“
52. Articolele 35 și 36 se abrogă.
53. Articolul 37 va avea următorul cuprins:
îArt. 37. — Ministerul Educației și Cercetării, prin
inspectoratele școlare teritoriale, asigură includerea în
planurile de învățământ și în alte instrumente curriculare,
precum și în activitatea curentă a unităților de învățământ
a măsurilor de respectare a principiului egalității de șanse
și de tratament între femei și bărbați.“
54. Articolul 38 va avea următorul cuprins:
îArt. 38. — Ministerul Sănătății Publice, celelalte
ministere și instituțiile centrale cu rețea sanitară proprie
asigură, prin direcțiile de sănătate publică județene și a
municipiului București, respectiv structurile similare ale
acestor direcții, aplicarea măsurilor de respectare a
egalității de șanse și de tratament între femei și bărbați în
domeniul sănătății, în ceea ce privește accesul la serviciile
medicale și calitatea acestora, precum și sănătatea la locul
de muncă.“
55. Articolul 39 se abrogă.
56. Articolul 40 va avea următorul cuprins:
îArt. 40. — (1) Institutul Național de Statistică sprijină
activitatea și colaborează cu Agenția pentru dezvoltarea
statisticii de gen și pentru implementarea în România a
indicatorilor de gen promovați de Comisia Europeană.
(2) Institutul Național de Statistică introduce indicatorul
de sex în toate documentele și lucrările privind viața
economică, socială, politică și culturală și publică periodic
date statistice, segregate pe sexe, referitoare la condiția
femeilor și bărbaților în societatea românească.“
57. La articolul 42, alineatul (2) va avea următorul
cuprins:
î(2) Reprezentanții sindicali desemnați primesc de la
persoanele care se consideră discriminate pe baza
criteriului de sex sesizări/reclamații, aplică procedurile de
soluționare a acestora și solicită angajatorului rezolvarea
cererilor angajaților, în conformitate cu prevederile art. 43
alin.(1).“
58. Titlul capitolului VI va avea următorul cuprins:
îSoluționarea sesizărilor și reclamațiilor
privind discriminarea bazată pe criteriul de sex“
59. La articolul 43, alineatele (1) și (2) vor avea
următorul cuprins:
îArt. 43. — (1) Angajații au dreptul ca, în cazul în care
se consideră discriminați pe baza criteriului de sex, să

formuleze sesizări/reclamații către angajator sau împotriva
lui, dacă acesta este direct implicat, și să solicite sprijinul
organizației sindicale sau al reprezentanților salariaților din
unitate pentru rezolvarea situației la locul de muncă.
(2) În cazul în care această sesizare/reclamație nu a
fost rezolvată la nivelul angajatorului prin mediere,
persoana angajată care prezintă elemente de fapt ce
conduc la prezumția existenței unei discriminări directe sau
indirecte bazate pe criteriul de sex în domeniul muncii, pe
baza prevederilor prezentei legi, are dreptul atât să
sesizeze instituția competentă, cât și să introducă cerere
către instanța judecătorească competentă în a cărei circumscripție teritorială își are domiciliul sau reședința,
respectiv la secția/completul pentru conflicte de muncă și
drepturi de asigurări sociale din cadrul tribunalului sau,
după caz, instanța de contencios administrativ, dar nu mai
târziu de un an de la data săvârșirii faptei.“
60. La articolul 43, alineatele (3)—(6) se abrogă.
61. La articolul 44, alineatul (1) va avea următorul
cuprins:
îArt. 44. — (1) Persoana care prezintă elemente de fapt
ce conduc la prezumția existenței unei discriminări directe
sau indirecte bazate pe criteriul de sex, în alte domenii
decât cel al muncii, are dreptul să se adreseze instituției
competente sau să introducă cerere către instanța
judecătorească competentă, potrivit dreptului comun, și să
solicite despăgubiri materiale și/sau morale, precum și/sau
înlăturarea consecințelor faptelor discriminatorii de la
persoana care le-a săvârșit.“
62. La articolul 44, după alineatul (1) se introduce un
nou alineat, alineatul (11), cu următorul cuprins:
î(11) Cererile persoanelor care se consideră discriminate
pe baza criteriului de sex, adresate instanțelor judecătorești
competente, sunt scutite de taxa de timbru.“
63. La articolul 44, alineatul (2) se abrogă.
64. Articolul 46 va avea următorul cuprins:
îArt. 46. — (1) Instanța de judecată competentă potrivit
legii va dispune ca persoana vinovată să plătească
despăgubiri persoanei discriminate după criteriul de sex,
într-un cuantum ce reflectă în mod corespunzător
prejudiciul pe care aceasta l-a suferit.
(2) Valoarea despăgubirilor va fi stabilită de către
instanță potrivit legii.“
65. La articolul 48, alineatele (1) și (3) se abrogă.
66. La articolul 50, alineatul (1) va avea următorul
cuprins:
îArt. 50. — (1) Constituie contravenții și se sancționează
cu amendă contravențională de la 1.500 lei la
15.000 lei încălcarea dispozițiilor art. 6 alin. (11)—(13),
art. 8 alin. (1) și (2), art. 9 alin. (1), art. 10 alin. (1) și (2),
art. 11—14 și ale art. 15—22.“
67. La articolul 50, după alineatul (1) se introduce un
nou alineat, alineatul (11), cu următorul cuprins:
î(1 1 ) Discriminarea bazată pe două sau mai multe
criterii, constatată prin același proces-verbal, se
sancționează potrivit dispozițiilor art. 10 alin. (2) din
Ordonanța Guvernului nr. 2/2001, cu modificările și
completările ulterioare.“

MONITORUL OFICIAL AL ROMÂNIEI, PARTEA I, Nr. 642/25.VII.2006
68. La articolul 50, alineatul (2) va avea următorul
cuprins:
î(2) Constatarea și sancționarea contravențiilor prevăzute
de prezenta lege se fac de către:
a) inspectorii de muncă din cadrul inspectoratelor
teritoriale de muncă, în cazul contravențiilor constând în
încălcarea dispozițiilor art. 8 alin. (1) și (2), art. 9 alin. (1),
art. 10 alin. (1) și (2), precum și ale art. 11—14;
b) Consiliul Național pentru Combaterea Discriminării, în
cazul contravențiilor constând în încălcarea dispozițiilor
art. 6 alin. (11)—(13), precum și ale art. 15—22.“
69. La articolul 50, alineatele (3) și (4) se abrogă.
Art. II. — Prevederile art. 29 alin. (1) din Legea
nr. 202/2002 privind egalitatea de șanse între femei și

7

bărbați, republicată, astfel cum sunt modificate prin prezenta
lege, se aplică începând cu data de 1 ianuarie 2007.
Art. III. — Orice dispoziții care încalcă principiul egalității
de șanse și tratament între femei și bărbați, cuprinse în
contractele individuale sau colective de muncă, în
regulamentele interne ale unităților, în statutele profesiilor
independente și ale organizațiilor sindicale și patronale ori
ale asociațiilor nonprofit sau ale celor cu scop lucrativ sunt
și rămân abrogate.
Art. IV. — Legea nr. 202/2002 privind egalitatea de
șanse între femei și bărbați, republicată în Monitorul Oficial
al României, Partea I, nr. 135 din 14 februarie 2005, cu
modificările și completările aduse prin prezenta lege, se va
republica în Monitorul Oficial al României, dându-se textelor
o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 17 iulie 2006.
Nr. 340.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 202/2002 privind egalitatea de șanse
între femei și bărbați
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Legii nr. 202/2002 privind egalitatea de șanse între femei și bărbați și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 14 iulie 2006.
Nr. 978.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.593/2002 privind aprobarea Planului național
de pregătire, răspuns și cooperare în caz de poluare marină cu hidrocarburi
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.593/2002
privind aprobarea Planului național de pregătire, răspuns
și cooperare în caz de poluare marină cu hidrocarburi,

publicată în Monitorul Oficial al României, Partea I,
nr. 94 din 14 februarie 2003, se modifică după cum
urmează:

8

MONITORUL OFICIAL AL ROMÂNIEI, PARTEA I, Nr. 642/25.VII.2006

1. Titlul hotărârii va avea următorul cuprins:
îHOTĂRÂRE
privind aprobarea Planului național de pregătire,
răspuns și cooperare în caz de poluare marină
cu hidrocaburi și alte substanțe dăunătoare“
2. Articolul 1 va avea următorul cuprins:
îArt. 1. — Se aprobă Planul național de pregătire,
răspuns și cooperare în caz de poluare marină cu
hidrocarburi și alte substanțe dăunătoare, denumit în
continuare Plan, prevăzut în anexa care face parte
integrantă din prezenta hotărâre.“

3. Articolul 2 va avea următorul cuprins:
îArt. 2. — Fondurile necesare pentru acoperirea
cheltuielilor de pregătire, răspuns și cooperare în caz de
poluare marină cu hidrocarburi și alte substanțe dăunătoare
se asigură de la bugetul de stat în bugetele anuale ale
Ministerului Mediului și Gospodăririi Apelor, Ministerului
Transporturilor, Construcțiilor și Turismului, Ministerului
Administrației și Internelor, Ministerului Apărării Naționale și
Ministerului Sănătății Publice.“
4. Anexa îPlanul național de pregătire, răspuns și
cooperare în caz de poluare marină cu hidrocarburi“ se
modifică și se înlocuiește cu anexa la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul administrației și internelor,
Paul Victor Dobre,
secretar de stat
Ministrul transporturilor, construcțiilor și turismului,
Radu Mircea Berceanu
p. Ministrul apărării naționale,
Corneliu Dobrițoiu,
secretar de stat
Ministrul integrării europene,
Anca Daniela Boagiu
Ministrul sănătății publice,
Gheorghe Eugen Nicolăescu
p. Ministrul finanțelor publice,
Doina-Elena Dascălu,
secretar de stat
București, 5 iulie 2006.
Nr. 893.
ANEXĂ

PLAN NAȚIONAL
de pregătire, răspuns și cooperare în caz de poluare marină cu hidrocarburi și alte substanțe dăunătoare
CAPITOLUL I
Dispoziții generale
SECȚIUNEA 1
Sistemul național de pregătire, răspuns și cooperare
în caz de poluare marină cu hidrocarburi
și alte substanțe dăunătoare

Art. 1. — (1) În scopul aplicării prevederilor art. 6 din
Convenția internațională privind pregătirea, răspunsul și
cooperarea în caz de poluare cu hidrocarburi, denumită în
continuare Convenția OPRC, adoptată la Londra la
30 noiembrie 1990, la care România a aderat prin
Ordonanța Guvernului nr. 14/2000, aprobată prin Legea
nr. 160/2000, se stabilește un sistem național de acțiune
împotriva poluărilor marine, denumit în continuare sistem
național.
(2) Sistemul național reprezintă ansamblul măsurilor de
pregătire, răspuns și cooperare în caz de poluare marină
cu hidrocarburi și alte substanțe dăunătoare și cuprinde
unitățile prevăzute la art. 7 și 8. În cadrul sistemului
național se desemnează:

A. ca autorități naționale responsabile:
a) pentru coordonarea activităților legate de funcționarea
sistemului național, elaborarea prezentului plan și
reactualizarea acestuia, Ministerul Mediului și Gospodăririi
Apelor, prin direcția sa de specialitate, ca punct de contact
național cu autoritățile internaționale în domeniu;
b) pentru organizarea acțiunilor de intervenție: la uscat,
Ministerul Administrației și Internelor, prin Inspectoratul
General pentru Situații de Urgență, iar pentru operațiuni
maritime, Ministerul Transporturilor, Construcțiilor și
Turismului, prin Autoritatea Navală Română;
c) pentru siguranța navigației, în conformitate cu regulile
pentru prevenirea și combaterea poluării de la nave,
Ministerul Transporturilor, Construcțiilor și Turismului, prin
Autoritatea Navală Română;
d) pentru conducerea intervenției forțelor proprii,
Ministerul Apărării Naționale, prin Statul Major al Forțelor
Navale;
B. ca puncte naționale operaționale de contact,
denumite în continuare PNOC, responsabile de primirea și
transmiterea rapoartelor privind poluarea marină cu
hidrocarburi și alte substanțe dăunătoare:
a) Autoritatea Navală Română, denumită în continuare
ANR, pentru poluările marine de la nave;

MONITORUL OFICIAL AL ROMÂNIEI, PARTEA I, Nr. 642/25.VII.2006
b) Administrația Națională îApele Române“ — Direcția
Apelor Dobrogea—Litoral, denumită în continuare AN Apele
Române — DADL, pentru evenimentele de poluare costieră.
(3) Pentru punerea în aplicare a prezentului plan se
desemnează Inspectoratul pentru Situații de Urgență
îDobrogea“ al Județului Constanța, care asigură
Secretariatul permanent al Comandamentului Operativ
pentru Depoluare Marină.
(4) Prezentul plan este parte integrantă a sistemului
național.
SECȚIUNEA a 2-a
Scop, domeniu de aplicare și definiții

Art. 2. — (1) Prezentul plan are ca scop aplicarea
prevederilor Convenției OPRC pe litoralul românesc, marea
teritorială și în zona economică exclusivă a României, pentru a face față prompt și eficient poluărilor marine cu hidrocarburi, în vederea protejării populației, proprietății, mediului
marin și a zonei de coastă. Prezentul plan include organizarea la nivel național a pregătirii, cooperării și
intervenției în cazul producerii poluărilor marine atât cu
hidrocarburi, cât și cu alte substanțe dăunătoare, modul de
acțiune la primirea unui raport privind poluarea cu
hidrocarburi și alte substanțe dăunătoare, promovarea
cooperării internaționale și a cercetării în domeniul
combaterii poluărilor marine cu hidrocarburi și alte
substanțe dăunătoare.
(2) Coordonarea la nivel național a activităților legate de
aplicarea prezentului plan se realizează de către Ministerul
Administrației și Internelor, în cooperare cu Ministerul
Transporturilor, Construcțiilor și Turismului, Ministerul
Mediului și Gospodăririi Apelor și Ministerul Apărării
Naționale, care au responsabilități privind coordonarea
acțiunilor de pregătire, cooperare și răspuns, prin direcțiile
de specialitate și unitățile din subordine desemnate în
prezentul plan.
Art. 3. — (1) Pentru interpretarea uniformă a prezentului
plan, sensul termenilor folosiți este cel definit corespunzător
în art. 2 din Convenția OPRC și în Legea nr. 17/1990
privind regimul juridic al apelor maritime interioare, al mării
teritoriale, al zonei contingue și al zonei economice
exclusive ale României, republicată.
(2) În sensul prezentului plan, termenii de mai jos se
definesc după cum urmează:
a) incident de poluare cu hidrocarburi — fenomenul
poluare marină produs sau pe cale de a se produce
funcție de cantitatea de hidrocarburi descărcate sau
cale de a fi descărcate. În scopul prezentului plan,
disting trei clase de poluare:

de
în
pe
se

— poluare marină minoră — nivel 1 — mai puțin de
7 tone de hidrocarburi descărcate;
— poluare marină medie — nivel 2 — între 7 și
700 tone de hidrocarburi descărcate;
— poluare marină majoră — nivel 3 — peste 700 tone
de hidrocarburi descărcate sau care este asimilată situației
de alertă;

9

b) incident de poluare marină — evenimentul de poluare
produs prin descărcarea de hidrocarburi sau alte substanțe
dăunătoare;
c) coordonator general — persoana responsabilă pentru
coordonarea și conducerea generală a răspunsului în cazul
unei poluări marine majore cu hidrocarburi — nivel 3 sau
medii — nivel 2 ori cu substanțe dăunătoare;
d) coordonator operațiuni maritime — persoana
responsabilă pentru organizarea și conducerea operațiilor
de depoluare marină;
e) coordonator operațiuni terestre — persoana
responsabilă pentru organizarea și conducerea operațiilor
de depoluare a zonelor costiere;
f) zone sensibile — zonele ale căror resurse pot fi puse
în pericol în cazul unei poluări marine cu hidrocarburi și
alte substanțe dăunătoare;
g) pregătire — ansamblul activităților de prevenire
(dispecerat, control, asigurarea sistemului informațional,
alarmarea, gestionarea bazei de date, elaborarea de
metodologii, reglementări, acte legislative, pregătirea
teoretică și practică — exerciții), de asigurare a suportului
decizional (observare, avertizare, raportare, cercetare,
prognoză) și de organizare și asigurare a forțelor,
mijloacelor și materialelor de răspuns;
h) răspuns — ansamblul măsurilor operative pentru
activitatea de intervenție și combatere efectivă în caz de
poluare marină cu hidrocarburi și alte substanțe dăunătoare
și al măsurilor de restabilire a situației normale după
încetarea poluării marine cu hidrocarburi și alte substanțe
dăunătoare, la nivel național și/sau regional;
i) cooperare — ansamblul măsurilor pentru asigurarea
activităților de pregătire și răspuns în caz de poluare
marină cu hidrocarburi și alte substanțe dăunătoare și al
măsurilor de restabilire a situației normale după încetarea
poluării marine cu hidrocarburi și alte substanțe
dăunătoare, la nivel național și/sau regional;
j) substanțe dăunătoare — orice substanță identificată ca
poluant marin în Codul internațional maritim al mărfurilor
periculoase (Codul IMDG);
k) loc de refugiu — locul unde este dirijată o navă care
solicită asistență în vederea diminuării pericolelor de
navigație, pentru protejarea vieții omenești și a mediului
înconjurător.
CAPITOLUL II
Bazele pregătirii pentru intervenția în caz
de poluare marină cu hidrocarburi
și alte substanțe dăunătoare
SECȚIUNEA 1
Planuri de urgență

Art. 4. — (1) Atunci când navighează/staționează în
apele maritime aflate sub jurisdicția României, fiecare
petrolier cu un tonaj brut de 150 sau mai mult și fiecare
navă, alta decât un petrolier, cu un tonaj brut de 400 sau
mai mult, indiferent de pavilionul pe care îl arborează,
trebuie să aibă la bord un plan de urgență pentru
combaterea poluării cu hidrocarburi, întocmit în conformitate

10

MONITORUL OFICIAL AL ROMÂNIEI, PARTEA I, Nr. 642/25.VII.2006

cu cerințele minimale de conținut stabilite prin regula 26
din anexa I la Convenția internațională din 1973 pentru
prevenirea poluării de către nave, modificată prin Protocolul
încheiat la Londra la 17 februarie 1978, la care România a
aderat prin Legea nr. 6/1993 (MARPOL 73/78), și
aprobat de autoritățile competente ale statului pavilionului.
Pentru navele care arborează pavilionul român planul se
aprobă de către ANR.
(2) Ministerul Transporturilor, Construcțiilor și Turismului,
prin ANR, are competența de a controla navele care
arborează pavilionul statului român, precum și navele care
arborează pavilionul altor state, aflate într-un port sau la un
terminal în mare, sub jurisdicție română, asupra existenței
la bord a planului de urgență prevăzut la alin. (1) și a altor
planuri cu referire la substanțe dăunătoare, conform
prevederilor legale în vigoare.
(3) Controlul existenței la bordul navelor militare a
planurilor de urgență va fi executat de către organele
proprii specializate din cadrul Statului Major al Forțelor
Navale și al celor ierarhic superioare.
Art. 5. — (1) Fiecare unitate de foraj marin trebuie să
aibă la bord un plan de urgență pentru prevenire și
intervenție în caz de poluare marină cu hidrocarburi și alte
substanțe dăunătoare, obligație ce revine operatorului,
precum și dotarea necesară, în conformitate cu prevederile
legale în vigoare.
(2) Planul de urgență al unităților de foraj marin va fi
aprobat de ANR și de AN Apele Române.
(3) Platformele marine fixe de extracție a petrolului
trebuie să aibă un plan de urgență pentru prevenirea și
intervenția în caz de poluare marină cu hidrocarburi și alte
substanțe dăunătoare, elaborat de operatorul acestora și
aprobat de AN Apele Române, precum și dotarea
necesară, în conformitate cu prevederile legale în vigoare.
(4) Pentru fiecare port și instalație de manipulare a
hidrocarburilor și substanțelor dăunătoare, operatorii
acestora sunt obligați să aibă un plan de urgență
pentru combaterea poluării marine, aprobat de
AN Apele Române.
(5) Planurile de urgență aprobate potrivit art. 4 alin. (1)
și alin. (1) al prezentului articol vor fi păstrate în copie la
ANR, iar cele aprobate potrivit alin. (3) și (4) vor fi
păstrate în copie la AN Apele Române — DADL.
(6) AN Apele Române va controla îndeplinirea
prevederilor alin. (3) și (4) de către operatorii portuari și ai
instalațiilor de manipulare a hidrocarburilor și substanțelor
dăunătoare, conform competențelor.
SECȚIUNEA a 2-a
Procedura de raportare a poluărilor marine cu hidrocarburi
și alte substanțe dăunătoare

Art. 6. — (1) Comandanții navelor maritime care
arborează pavilionul român, conducătorii unităților de foraj
marin, ai porturilor și instalațiilor de manipulare a
hidrocarburilor și substanțelor dăunătoare au obligația să
raporteze neîntârziat la ANR orice incident de poluare
marină cu hidrocarburi și alte substanțe dăunătoare
constatată, produsă de navă, de unitatea de foraj marin,

respectiv de instalația portuară de manipulare a
hidrocarburilor și substanțelor dăunătoare, ori de alte nave,
precum și prezența hidrocarburilor sau a substanțelor
dăunătoare pe apă.
(2) Piloții aeronavelor civile sau militare românești au
obligația să raporteze neîntârziat centrului de control al
traficului aerian orice incident de poluare marină cu
hidrocarburi și alte substanțe dăunătoare observat.
(3) Centrul de control al traficului aerian va asigura
transmiterea operativă a informațiilor primite, conform
alin. (2), la ANR sau, după caz, la AN Apele Române —
DADL.
(4) Orice persoană care observă o descărcare de hidrocarburi și alte substanțe dăunătoare ori prezența
hidrocarburilor și altor substanțe dăunătoare în zona
costieră va comunica aceasta de urgență la AN Apele
Române — DADL.
(5) Structurile menționate la alin. (1)—(4) au obligația să
raporteze neîntârziat Secretariatului permanent al
Comandamentului Operativ pentru Depoluare Marină orice
incident de poluare marină constatat.
(6) În cazul unui incident de poluare marină major,
Comandamentul Operativ pentru Depoluare Marină va
informa imediat organizațiile internaționale din domeniu, în
conformitate cu acordurile legale stabilite cu acestea.
SECȚIUNEA a 3-a
Organizarea generală a intervenției

Art. 7. — (1) Se înființează Comandamentul Operativ
pentru Depoluare Marină, denumit în continuare CODM,
organism de planificare, coordonare și conducere a
activităților în caz de poluare marină cu hidrocarburi și alte
substanțe dăunătoare.
(2) CODM este condus de un coordonator general în
persoana prefectului județului Constanța și de un coordonator general adjunct în persoana președintelui Consiliului
Județean Constanța sau, în lipsa acestora, de către
înlocuitorii legali și este constituit din reprezentanții
desemnați ai următoarelor instituții:
a) Ministerul Mediului și Gospodăririi Apelor:
— AN Apele Române — DADL;
— Agenția de Protecție a Mediului Constanța;
— Garda Națională de Mediu — Comisariatul Regional
Galați;
— Administrația Rezervației Biosferei îDelta Dunării“;
— Institutul Național de Cercetare-Dezvoltare Marină
îGrigore Antipa“ Constanța (INCDM);
b) Ministerul Transporturilor, Construcțiilor și Turismului:
— ANR;
— Agenția Română pentru Salvarea Vieții Omenești pe
Mare (ARSVOM);
— Compania Națională îAdministrația Porturilor Maritime
Constanța“ — S.A.;
c) Ministerul Administrației și Internelor:
— Inspectoratul pentru Situații de Urgență îDobrogea“ al
Județului Constanța;
— Inspectoratul pentru Situații de Urgență îDelta“ al
Județului Tulcea;

MONITORUL OFICIAL AL ROMÂNIEI, PARTEA I, Nr. 642/25.VII.2006
— inspectoratele județene ale poliției de frontieră
Constanța și Tulcea;
— inspectoratele de poliție județene Constanța și
Tulcea;
— inspectoratele de jandarmi județene Constanța și
Tulcea;
d) Ministerul Apărării Naționale:
— Statul Major al Forțelor Navale;
— Statul Major al Forțelor Aeriene;
e) Consiliul Județean Constanța;
f) Ministerul Sănătății Publice:
— Autoritatea de Sănătate Publică a Județului
Constanța;
g) Autoritatea Națională Sanitară Veterinară și pentru
Siguranța Alimentelor (ANSVSA).
(3) CODM își desfășoară activitatea în sediul
Inspectoratului pentru Situații de Urgență îDobrogea“ al
Județului Constanța, asigurat de Consiliul Județean
Constanța, este împuternicit să acționeze în zona de
acoperire a prezentului plan și funcționează ca centru
național de intervenție de urgență, cu rol de bază operativă
a tuturor acțiunilor de combatere a poluărilor marine cu
hidrocarburi și alte substanțe dăunătoare.
(4) Secretariatul permanent al CODM, structură
specializată pentru depoluarea marină de hidrocarburi și
alte substanțe dăunătoare, este asigurat de Inspectoratul
pentru Situații de Urgență îDobrogea“ al Județului
Constanța. Pe timpul intervenției Secretariatul permanent
este completat cu câte un reprezentant de la fiecare dintre
instituțiile prevăzute la alin. (2) lit. a)—g), îndeplinind rolul
de Secretariat tehnic al CODM.
(5) CODM are în subordine, în caz de răspuns,
următoarele structuri:
a) divizia pentru operațiuni maritime, localizată la ANR,
constituită din forțele de intervenție stabilite de CODM,
care acționează pe mare și este condusă de reprezentantul
ANR, în calitate de coordonator al operațiunilor maritime
ale CODM;
b) divizia pentru operațiuni terestre, localizată la
Inspectoratul pentru Situații de Urgență îDobrogea“ al
Județului Constanța, constituită din forțele de intervenție
stabilite de CODM, care acționează pe uscat și este
condusă de șeful acestui inspectorat, în calitate de coordonator și conducător al operațiunilor terestre ale CODM.
(6) Forțele de intervenție care participă în cadrul celor
două divizii de operațiuni vor acționa numai la solicitarea
CODM.
(7) Reactualizarea Regulamentului de organizare și
funcționare al CODM se face prin ordin comun al
ministrului mediului și gospodăririi apelor, al ministrului
transporturilor, construcțiilor și turismului, al ministrului
administrației și internelor, al ministrului apărării naționale,
al ministrului sănătății publice și al președintelui Autorității
Naționale Sanitare Veterinare și pentru Siguranța
Alimentelor.
Art. 8. — (1) Se înființează Comitetul Consultativ pentru
Depoluare Marină, ca organism consultativ al prefectului
județului Constanța, cu activitate nepermanentă, constituit
din specialiști nominalizați din cadrul Ministerului Apărării
Naționale, Ministerului Mediului și Gospodăririi Apelor,
Ministerului Administrației și Internelor, Ministerului
Transporturilor, Construcțiilor și Turismului, Ministerului

11

Economiei și Comerțului, Ministerului Sănătății Publice,
Ministerului Afacerilor Externe, Ministerului Comunicațiilor și
Tehnologiei Informației, Consiliului Județean Constanța,
Consiliului Județean Tulcea, Agenției Naționale pentru
Substanțe și Preparate Chimice Periculoase, precum și din
reprezentanți ai Inspectoratului General pentru Situații de
Urgență, Direcției Regionale Vamale Constanța, AN Apele
Române, Institutului Național de Cercetare-Dezvoltare
Marină îGrigore Antipa“ Constanța, Institutului de Cercetare
în Transporturi (INCERTRANS), Institutului Național de
Cercetare-Dezvoltare îDelta Dunării“ (INCDDD) Tulcea,
Administrației Naționale de Meteorologie, Autorității
Naționale Sanitare Veterinare și pentru Siguranța
Alimentelor, Societății Comerciale îOil Terminal“ — S.A.
Constanța, Centrului Român pentru Pregătirea și
Perfecționarea Personalului din Transporturi Navale —
CERONAV Constanța, Gărzii Naționale de Mediu prin
organele sale locale, precum și ai altor unități cu
competență în domeniu.
(2) Comitetul Consultativ pentru Depoluare Marină oferă
consultanță unităților nominalizate în prezentul plan, la
solicitarea CODM.
CAPITOLUL III
Răspunsul la incidentele de poluare marină
SECȚIUNEA 1
Acțiunile în cazul raportării unei poluări marine

Art. 9. — (1) În cazul primirii de către PNOC a unui
raport sau a unor sesizări privind un incident de poluare
marină, prin sistemul informațional și de comunicații, se vor
anunța imediat și celelalte structuri care sunt prevăzute în
prezentul plan.
(2) Informațiile primite conform alin. (1) sunt verificate,
potrivit competențelor legale, de către ANR și/sau
AN Apele Române — DADL, în calitate de organisme
constatatoare ale poluării marine.
(3) În cazul în care incidentul de poluare marină cu
hidrocarburi este apreciat ca o poluare minoră sau medie,
organismul constatator prevăzut la alin. (2) atenționează de
urgență poluatorul, precum și pe comandanții navelor, pe
conducătorii unităților de foraj marin, ai operatorilor portuari
și ai instalațiilor de manipulare a hidrocarburilor și altor
substanțe dăunătoare, în vederea activării planurilor de
urgență proprii. De asemenea, organismul constatator al
poluării propune coordonatorului general sau, în lipsa acestuia, înlocuitorului său legal, în funcție de gravitatea și
originea incidentului, aplicarea parțială sau totală a
prezentului plan.
(4) În cazul în care incidentul de poluare marină cu
hidrocarburi este apreciat ca o poluare majoră sau medie
pe cale să devină majoră, organismul constatator propune
coordonatorului general convocarea Secretariatului tehnic al
CODM prevăzut la art. 7 alin. (4).
(5) Organismul constatator își completează informațiile
prin deplasare la locul incidentului, în cazul în care
condițiile hidrometeorologice pe mare permit acest lucru.
Art. 10. — (1) Dacă este necesară aplicarea prezentului
plan, coordonatorul general dispune convocarea la sediul
Inspectoratului pentru Situații de Urgență îDobrogea“ al

12

MONITORUL OFICIAL AL ROMÂNIEI, PARTEA I, Nr. 642/25.VII.2006

Județului Constanța, de către Secretariatul tehnic, a
reprezentanților instituțiilor care formează CODM.
(2) În cadrul întâlnirii cu reprezentanții instituțiilor din
CODM, care este prezidată de coordonatorul general sau
de locțiitorul acestuia, se analizează toate informațiile
disponibile, se propun și se dezbat acțiunile ce urmează a
fi întreprinse. Se va acorda prioritate măsurilor care asigură
limitarea poluării, protejarea zonelor sensibile și recuperarea
hidrocarburilor în larg.
(3) Coordonatorul general ia decizia asupra acordării
locului de refugiu pentru navele implicate în incidentele de
poluare marină sau în orice altă situație de pericol în care
sunt implicate nave, care pot să afecteze sănătatea
oamenilor, flora sau fauna marină ori să producă pagube
importante țărmului românesc sau să creeze obstacole în
calea utilizării legitime a mării.
Art. 11. — În funcție de efectele poluării și de
capacitățile naționale, cu aprobarea primului-ministru,
coordonatorul general poate solicita participare
internațională.
SECȚIUNEA a 2-a
Atribuțiile CODM și ale instituțiilor din sistemul național

Art. 12. — CODM are următoarele atribuții principale:
a) elaborează și reactualizează regulamentul de organizare și funcționare;
b) elaborează scenarii de risc;
c) evaluează efectele incidentului de poluare marină
majoră cu hidrocarburi și ale substanțe dăunătoare;
d) elaborează și actualizează decizia de intervenție,
schema fluxului decizional și acțiunile la primirea unui
raport privind poluarea marină cu hidrocarburi și alte
substanțe dăunătoare;
e) coordonează răspunsul;
f) coordonează pregătirea sistemului național de
răspuns;
g) asigură fluxul informațional și de comunicații;
h) constituie o bază de date cuprinzând hărțile cu
zonele de risc, cu zonele sensibile și ariile ce trebuie
protejate, informații statistice privind curenții marini și
parametrii hidrometeorologici și copiile planurilor locale de
acțiune;
i) identifică, elaborează și actualizează lista forțelor de
intervenție cu echipamentele de răspuns și comunicație
care aparțin unităților ce fac parte din sistemul național;
i) face propuneri pentru participare internațională,
conform art. 11;
k) este responsabil cu întocmirea documentelor
necesare pentru recuperarea pagubelor de la poluatorul
care a produs incidentul de poluare marină cu hidrocarburi
și alte substanțe dăunătoare în zona costieră;
l) participă cu forțe și mijloace de intervenție la
solicitarea altor state, în cazul poluărilor marine cu
hidrocarburi și alte substanțe dăunătoare, în cadrul
cooperării regionale;
m) asigură notificarea autorităților statelor vecine, în
cazul poluărilor marine majore cu hidrocarburi și alte
substanțe dăunătoare, cu caracter transfrontier;

n) stabilește necesarul de resurse materiale și financiare
pentru aplicarea prezentului plan și modul de utilizare a
acestora;
o) asigură informarea autorităților internaționale,
naționale și a publicului;
p) elaborează normativul-cadru de dotare necesar
propriei funcționări;
q) stabilește proiectele de cooperare internațională;
r) întocmește programul de exerciții periodice;
s) identifică și stabilește cursurile de pregătire periodică
a personalului din unitățile care fac parte din sistemul
național;
t) asigură organizarea administrativă și financiară în
cazul intervențiilor;
u) asigură elaborarea ghidurilor metodologice de
prevenire și răspuns;
v) asigură elaborarea Regulamentului de organizare și
funcționare al Comitetului Consultativ pentru Depoluare
Marină.
Art. 13. — (1) Inspectoratul pentru Situații de Urgență
îDobrogea“ al Județului Constanța, în calitate de
coordonator și conducător al operațiunilor terestre, are
următoarele atribuții principale:
a) asigură Secretariatul permanent al CODM;
b) coordonează și urmărește implementarea deciziilor
CODM;
c) asigură rezolvarea problemelor curente ale CODM și
funcționarea fluxului informațional-decizional cu celelalte
instituții și organisme implicate în acțiunile de răspuns în
cazul poluării marine cu hidrocarburi și alte substanțe
dăunătoare;
d) creează și gestionează baza de date necesară
prevenirii, limitării și înlăturării efectelor generate de
poluările marine cu hidrocarburi și alte substanțe
dăunătoare;
e) prezintă împreună cu celelalte instituții reprezentate
în CODM analize de fundamentare a necesarului de
mijloace financiare și materiale pentru aplicarea prezentului
plan;
f) coordonează elaborarea regulamentelor de organizare
și funcționare ale CODM și Comitetului Consultativ pentru
Depoluare Marină și le prezintă spre aprobare prefectului;
g) asigură planificarea exercițiilor de simulare și
conduce nemijlocit activitățile de pregătire pe uscat;
h) coordonează acțiunile de evaluare a pagubelor și a
costurilor pentru limitarea și înlăturarea efectelor incidentelor de poluare marină cu hidrocarburi și alte substanțe
dăunătoare în zona costieră;
i) propune CODM participarea la activitățile de pregătire
organizate pe plan național sau internațional privind
răspunsul în caz de poluare marină majoră cu hidrocarburi
și alte substanțe dăunătoare;
j) coordonează activitatea de protejare a zonelor
sensibile care pot fi afectate, inclusiv a zonelor naturale
amenajate pentru îmbăiere.
(2) Inspectoratul pentru Situații de Urgență îDelta“ al
Județului Tulcea are următoarele atribuții principale:
a) urmărește implementarea deciziilor CODM;

MONITORUL OFICIAL AL ROMÂNIEI, PARTEA I, Nr. 642/25.VII.2006
b) prezintă împreună cu celelalte instituții reprezentate
în CODM analize de fundamentare a necesarului de
mijloace financiare și materiale pentru aplicarea prezentului
plan;
c) participă la planificarea exercițiilor de simulare și la
conducerea activităților de pregătire pe uscat;
d) participă la acțiunile de evaluare a pagubelor și a
costurilor pentru limitarea și înlăturarea efectelor
incidentelor de poluare marină cu hidrocarburi și alte
substanțe dăunătoare în zona costieră;
e) participă la activitatea de protejare a zonelor
sensibile care pot fi afectate, inclusiv a zonelor naturale
amenajate pentru îmbăiere.
Art. 14. — ANR, în calitate de coordonator și
conducător al operațiunilor maritime, are următoarele
atribuții principale:
a) prin Centrul Maritim de Coordonare (MRCC) primește
alertele pentru incidentele de poluare și asigură
comunicațiile privind operațiunile de răspuns;
b) conduce toate acțiunile pe mare în cadrul diviziei
pentru operațiuni maritime;
c) organizează activitatea PNOC pentru incidentele de
poluare de la nave;
d) centralizează și ține la zi evidența tuturor acțiunilor
de depoluare efectuate pe mare, de la convocarea
Secretariatului tehnic al CODM și până la încheierea
operațiunilor, în cazul fiecărui incident de poluare marină
majoră cu hidrocarburi și alte substanțe dăunătoare;
e) asigură legătura cu Ministerul Transporturilor,
Construcțiilor și Turismului și cu Organizația Maritimă
Internațională, furnizând permanent informațiile necesare;
f) participă la evaluarea efectelor și la stabilirea cauzelor
ce au determinat incidentul de poluare marină majoră cu
hidrocarburi și alte substanțe dăunătoare în zona sa de
responsabilitate;
g) asigură participarea unui reprezentant în Secretariatul
tehnic al CODM;
h) coordonează efectuarea exercițiilor pe mare în cadrul
sistemului național;
i) coordonează acțiunile de evaluare a pagubelor și a
costurilor pentru limitarea și înlăturarea efectelor
incidentelor de poluare marină cu hidrocarburi și alte
substanțe dăunătoare pe mare;
j) efectuează investigarea incidentului de poluare pentru
stabilirea poluatorului.
Art. 15. — Inspectoratele județene ale poliției de
frontieră Constanța și Tulcea îndeplinesc următoarele
atribuții:
a) în executarea atribuțiilor specifice, desfășoară și
acțiuni de supraveghere și cercetare cu privire la riscul
producerii incidentelor de poluare marină cu hidrocarburi
și alte substanțe dăunătoare, constată și raportează despre
producerea acestor incidente în zona lor de competență;
b) cooperează cu celelalte structuri din cadrul CODM în
misiunile specifice de prevenire și combatere a efectelor de
poluare marină;
c) participă la evaluarea efectelor și la stabilirea
cauzelor ce au determinat incidentul de poluare marină cu
hidrocarburi și alte substanțe dăunătoare în zona lor de
competență;

13

d) asigură participarea unui reprezentant în Secretariatul
tehnic al CODM.
Art. 16. — Compania Națională îAdministrația Porturilor
Maritime Constanța“ — S.A. îndeplinește următoarele
atribuții:
a) participă la intervențiile de depoluare, la solicitarea
CODM;
b) participă la evaluarea efectelor și la stabilirea
cauzelor ce au determinat incidentul de poluare marină cu
hidrocarburi și alte substanțe dăunătoare în zona sa de
competență;
c) asigură participarea unui reprezentant în Secretariatul
tehnic al CODM.
Art. 17. — Agenția Română pentru Salvarea Vieții
Omenești pe Mare (ARSVOM) are următoarele atribuții:
a) participă la intervențiile de depoluare, la solicitarea
CODM;
b) intervine cu forțele și mijloacele disponibile pentru
îndeplinirea sarcinilor ce îi revin privind prevenirea și
intervenția în caz de poluare marină majoră cu hidrocarburi
și alte substanțe dăunătoare;
c) participă la evaluarea efectelor și la stabilirea
cauzelor ce au determinat incidentul de poluare marină
majoră cu hidrocarburi și alte substanțe dăunătoare
în zona sa de competență;
d) asigură participarea unui reprezentant în Secretariatul
tehnic al CODM.
Art. 18. — AN Apele Române — DADL îndeplinește
următoarele atribuții:
a) constată poluarea, conform competențelor legale;
b) acționează, la solicitarea CODM, cu echipamente de
combatere a poluării cu hidrocarburi și alte substanțe
dăunătoare pentru zona costieră și evaluează costurile
corespunzătoare acțiunilor de intervenție;
c) participă în cadrul CODM la stabilirea cauzelor ce au
determinat incidentul de poluare, la evaluarea efectelor,
precum și la celelalte acțiuni desfășurate de divizia pentru
operațiuni terestre la răspunsul în caz de incident de
poluare marină majoră cu hidrocarburi și alte substanțe
dăunătoare;
d) creează și ține la zi o bază de date computerizată
privind plajele, calitatea apei mării, calitatea sedimentelor,
facilitățile pentru acvacultură, calitatea efluenților evacuați în
mare și secțiunile corespunzătoare, precum și locurile de
deversare a apelor uzate în mare și informează autoritatea
de sănătate publică despre calitatea apei în zonele
naturale amenajate pentru îmbăiere;
e) centralizează și ține la zi evidența tuturor acțiunilor
de depoluare efectuate în zona costieră, de la activarea
CODM și până la încheierea operațiunilor, în cazul fiecărui
incident de poluare marină majoră cu hidrocarburi și alte
substanțe dăunătoare, inclusiv a costurilor acestora;
f) organizează seminarii și instruiri ale publicului în
vederea protejării zonelor umede, cooperând în acest sens
cu instituțiile de profil și organizațiile neguvernamentale;
g) organizează activitatea PNOC pentru incidentele de
poluare în zona costieră;
h) asigură participarea unui reprezentant în Secretariatul
tehnic al CODM;

14

MONITORUL OFICIAL AL ROMÂNIEI, PARTEA I, Nr. 642/25.VII.2006

i) se dotează cu echipamente specializate pentru
intervenție în caz de poluare majoră cu hidrocarburi și alte
substanțe dăunătoare în zona costieră sau încheie
contracte-cadru cu firme specializate în domeniu, în
conformitate cu reglementările legale în vigoare.
Art. 19. — Agențiile de protecție a mediului Constanța
și, respectiv, Tulcea și Garda Națională de Mediu —
Comisariatul Regional Galați îndeplinesc următoarele
atribuții:
a) previn poluările accidentale prin măsurile prevăzute
de lege;
b) identifică împreună cu autoritățile locale
amplasamente
pentru
depozitarea
temporară
a
hidrocarburilor și substanțelor dăunătoare recuperate;
c) asigură participarea unui reprezentant în Secretariatul
tehnic al CODM;
d) participă la intervențiile pentru eliminarea sau
diminuarea efectelor majore ale poluărilor asupra factorilor
de mediu, la evaluarea efectelor și stabilirea cauzelor ce
au determinat incidentul de poluare marină majoră cu
hidrocarburi și alte substanțe dăunătoare.
Art. 20. — Administrația Rezervației Biosferei îDelta
Dunării“ îndeplinește următoarele atribuții:
a) creează și ține la zi o bază de date privind locurile
de iernat și cuibărit, precum și alte zone sensibile din zona
sa de competență;
b) participă cu forțe și mijloace în caz de intervenție;
c) asigură participarea unui reprezentant în Secretariatul
tehnic al CODM;
d) participă la evaluarea efectelor și la stabilirea
cauzelor ce au determinat incidentul de poluare în zona sa
de competență;
e) identifică amplasamente pentru depozitarea temporară
a deșeurilor dăunătoare recuperate.
Art. 21. — Statul Major al Forțelor Navale îndeplinește
următoarele atribuții:
a) asigură prin sistemul propriu de observare, naval și
costier, centralizarea și transmiterea informațiilor asupra
incidentelor de poluare la PNOC;
b) constată poluarea, conform competențelor legale;
c) participă cu forțe și mijloace la intervenția în caz de
incident de poluare marină majoră cu hidrocarburi și alte
substanțe dăunătoare;
d) participă la evaluarea efectelor și la stabilirea
cauzelor ce au determinat incidentul de poluare marină
majoră cu hidrocarburi și alte substanțe dăunătoare în
zona sa de responsabilitate;
e) asigură participarea unui reprezentant în Secretariatul
tehnic al CODM și în cadrul diviziilor de operațiuni
maritime și terestre.
Art. 22. — Statul Major al Forțelor Aeriene asigură
survol aerian pentru evaluarea situației și pentru
supravegherea zonei pe parcursul operațiunilor de răspuns.
Art. 23. — Consiliul Județean Constanța îndeplinește
următoarele atribuții:
a) asigură spațiu de funcționare pentru Secretariatul
permanent al CODM;
b) încheie contracte-cadru în așteptare cu furnizorii de
materiale, echipamente și servicii, stabiliți de CODM;

c) asigură participarea unui reprezentant în Secretariatul
tehnic al CODM.
Art. 24. — Inspectoratele de poliție județene Constanța
și, respectiv, Tulcea îndeplinesc următoarele atribuții:
a) participă cu forțe și mijloace specifice în caz de
incident de poluare marină;
b) asigură participarea unui reprezentant în Secretariatul
tehnic al CODM.
Art. 25. — Inspectoratele de jandarmi județene
Constanța și, respectiv, Tulcea îndeplinesc următoarele
atribuții:
a) participă cu forțe și mijloace specifice în caz de
incident de poluare marină cu hidrocarburi și alte substanțe
dăunătoare;
b) asigură participarea unui reprezentant în Secretariatul
tehnic al CODM.
Art. 26. — Autoritatea de Sănătate Publică a Județului
Constanța împreună cu Autoritatea Națională Sanitară
Veterinară și pentru Siguranța Alimentelor vor elabora
planurile pentru asigurarea sănătății și siguranței
personalului care participă direct la răspuns în cazul
incidentelor de poluare, precum și planurile specifice pentru
protejarea populației din zona sau regiunea afectată,
inclusiv a zonelor naturale amenajate pentru îmbăiere.
Art. 27. — (1) Toate unitățile reprezentate în cadrul
CODM vor asigura participarea personalului la acțiunile
stabilite de coordonatorul general. Pentru perioada în care
personalul participă efectiv la intervenția pentru depoluare,
acesta va fi salarizat ca pentru lucru în condiții grele
și/sau periculoase, conform prevederilor legale.
(2) Decontarea cheltuielilor din etapa de pregătire se
asigură din bugetele Ministerului Mediului și Gospodăririi
Apelor, Ministerului Transporturilor, Construcțiilor și
Turismului, Ministerului Administrației și Internelor,
Ministerului Apărării Naționale și Ministerului Sănătății
Publice.
(3) Recuperarea cheltuielilor ocazionate de acțiunile de
răspuns și a celor pentru acoperirea integrală a prejudiciilor
aduse factorilor de mediu de către poluator se va face de
către autoritatea publică centrală pentru mediu și
gospodărire a apelor și de către organismele abilitate
conform prevederilor legale.
SECȚIUNEA a 3-a
Încheierea intervenției

Art. 28. — (1) Decizia încheierii intervenției se ia de
către coordonatorul general, dacă:
a) nivelul curățării a fost realizat;
b) operațiunea devine ineficientă;
c) a fost eliminat riscul producerii poluării.
(2) Coordonatorul general va considera că nivelul
curățării a fost realizat, dacă:
a) fiecare zonă a fost curățată, aducându-se în starea
inițială;
b) echipamentul a fost returnat la magazii pentru
curățare, întreținere și conservare;
c) locurile de depozitare temporară au fost eliberate și
reamenajate.

MONITORUL OFICIAL AL ROMÂNIEI, PARTEA I, Nr. 642/25.VII.2006
(3) CODM întocmește un raport detaliat care va fi
înaintat în original, la finalizarea intervenției, Ministerului
Mediului și Gospodăririi Apelor, comunicându-se totodată
câte un exemplar al acestui raport și celorlalte instituții
care au asigurat mijloace și forțe de intervenție, spre a fi
folosit pentru recuperarea cheltuielilor, compensarea
pagubelor și revizuirea prezentului plan.
(4) Rezumatul raportului prevăzut la alin. (3) va fi
transmis spre informare organizațiilor internaționale din
domeniu, în conformitate cu acordurile legale stabilite cu
acestea.
CAPITOLUL IV
Programul de exerciții și de pregătire a personalului
din forțele de intervenție
Art. 29. — Toate unitățile care fac parte din sistemul
național vor asigura participarea și atestarea în domeniu a
personalului propriu din echipele de intervenție la cursurile
de pregătire periodice.
Art. 30. — CODM organizează și conduce anual un
exercițiu de simulare a intervenției în cazul unui incident de
poluare marină majoră cu hidrocarburi și alte substanțe
dăunătoare, la care vor participa unitățile din cadrul
sistemului național.

CAPITOLUL V
Dispoziții tranzitorii și finale
Art. 31. — Lista forțelor de intervenție, cu
echipamentele de răspuns și comunicație ce aparțin
unităților care fac parte din sistemul național, va fi
actualizată permanent și păstrată la Secretariatul permanent
al CODM.
Art. 32. — (1) Prevederile prezentului plan se
completează cu cele ale Hotărârii Guvernului
nr. 1.232/2000 pentru aprobarea Normelor metodologice de
implementare a prevederilor Convenției internaționale privind
răspunderea civilă pentru pagubele produse prin poluare cu
hidrocarburi, 1992 (CLC, 1992), cu modificările ulterioare.
(2) În cazul altor poluări decât cele prevăzute în
Protocolul din 1992 pentru amendarea Convenției
internaționale privind răspunderea civilă pentru pagubele
produse prin poluare cu hidrocarburi, 1969, încheiat la
Londra la 27 noiembrie 1992, la care România a aderat
prin Ordonanța Guvernului nr. 15/2000, aprobată prin
Legea nr. 158/2000, compensarea cheltuielilor de depoluare
și restaurare se face pe principiul îpoluatorul plătește“.
Art. 33. — Toate dispozițiile legale anterioare privind
aplicarea prezentului plan se abrogă.

GUVERNUL ROMÂNIEI

HOTĂRÂRE
privind transmiterea unei părți dintr-un imobil
din domeniul public al statului și din administrarea
Ministerului Administrației și Internelor în domeniul public
al comunei Mușenița și în administrarea Consiliului Local
al Comunei Mușenița, județul Suceava
În temeiul art. 108 din Constituția României, republicată, al art. 9
alin. (1) și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un imobil, având
datele de identificare prevăzute în anexa care face parte integrantă din
prezenta hotărâre, din domeniul public al statului și din administrarea
Ministerului Administrației și Internelor în domeniul public al comunei
Mușenița și în administrarea Consiliului Local al Comunei Mușenița, județul
Suceava, în vederea realizării unui cămin cultural.
Art. 2. — Predarea-preluarea imobilului prevăzut la art. 1 se face pe
bază de protocol încheiat între părțile interesate, în termen de 30 de zile
de la data intrării în vigoare a prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 19 iulie 2006.
Nr. 931.

15

16

MONITORUL OFICIAL AL ROMÂNIEI, PARTEA I, Nr. 642/25.VII.2006
ANEXĂ
DATELE DE IDENTIFICARE

a unei părți dintr-un imobil care se transmite din domeniul public al statului și din administrarea
Ministerului Administrației și Internelor în domeniul public al comunei Mușenița și în administrarea
Consiliului Local al Comunei Mușenița, județul Suceava
Locul
unde este situat
imobilul

Persoana juridică
de la care
se transmite imobilul

Satul Baineț,
Statul român,
comuna Mușenița, din administrarea
județul Suceava
Ministerului
Administrației
și Internelor —
Inspectoratul General
al Poliției de Frontieră

Persoana juridică
la care
se transmite imobilul

Comuna Mușenița,
în administrarea
Consiliului Local
al Comunei
Mușenița,
județul Suceava

Caracteristicile tehnice ale imobilului

Nr.
de inventar
M.F.P.

— suprafața terenului = 4.020 m2, din care: 105089
• teren arabil = 2.704 m2
(parțial)
• teren curți și construcții = 1.316 m2
— suprafața construită = 488 m2,
din care:
• pavilion administrativ = 232 m2
• bordei zarzavat = 88 m2
• magazie = 10 m2
• grajd = 90 m2
• șopron = 57 m2
• W.C. exterior = 9 m2
• gheretă santinelă = 2 m2
— împrejmuire din lemn = 87 m
— împrejmuire cu sârmă ghimpată = 200 m

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 642/25.VII.2006 conține 16 pagini.

Prețul: 1,15 lei

&JUYDGY|118188]
ISSN 1453—4495

