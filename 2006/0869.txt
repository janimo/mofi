Anul 174 (XVIII) — Nr. 869

PARTEA

I

LEGI, DECRETE, HOTĂRÂRI ȘI ALTE ACTE

Marți, 24 octombrie 2006

SUMAR

Nr.

217.

239.

250.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare care
stabilește cerințele de sănătate a animalelor,
aplicabile comerțului intracomunitar și importului de
material seminal provenit de la animale domestice
din specia porcine.....................................................
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare și
pentru siguranța alimentelor ce stabilește metode
comunitare de prelevare de probe pentru analiza
chimică, în scopul monitorizării produselor din
lapte conservat ..........................................................
— Ordin al președintelui Autorității Naționale
Sanitare Veterinare și pentru Siguranța Alimentelor
pentru modificarea Ordinului președintelui Autorității
Naționale Sanitare Veterinare și pentru Siguranța
Alimentelor nr. 159/2006 privind aprobarea Normei
pentru siguranța alimentelor care stabilește

Nr.

Pagina
procedurile la importul și exportul de produse
alimentare de origine nonanimală supuse
supravegherii și controlului pentru siguranța
alimentelor ................................................................

300.

2–9

9–14

676.

15

— Ordin al președintelui Agenției Naționale pentru
Întreprinderi Mici și Mijlocii și Cooperație pentru
modificarea Ordinului președintelui Agenției
Naționale pentru Întreprinderi Mici și Mijlocii și
Cooperație nr. 85/2006 privind aprobarea
Procedurii de implementare a Programului național
multianual pe perioada 2002—2006 de susținere a
investițiilor realizate de către întreprinderi
nou-înființate și microîntreprinderi, precum și a
investițiilor de modernizare/retehnologizare a
întreprinderilor mici și mijlocii ...................................

15–16

— Ordin al ministrului agriculturii, pădurilor și
dezvoltării rurale pentru aprobarea cuantumului
estimat al plafonului maxim la hectar, unitar la
nivel național, al subvențiilor de la bugetul de stat
ce se acordă pentru acoperirea cheltuielilor
necesare desfășurării activității de irigații pentru
sezonul de irigații al anului 2007 ............................

16

2

MONITORUL OFICIAL AL ROMÂNIEI, PARTEA I, Nr. 869/24.X.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare care stabilește cerințele de sănătate a animalelor,
aplicabile comerțului intracomunitar și importului de material seminal
provenit de la animale domestice din specia porcine
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 25.951 din 18 septembrie 2006, întocmit de Direcția generală sanitară
veterinară din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care
stabilește cerințele de sănătate a animalelor, aplicabile
comerțului intracomunitar și importului de material seminal
provenit de la animale domestice din specia porcine,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — (1) La data intrării în vigoare a prezentului
ordin se abrogă Ordinul ministrului agriculturii, alimentației
și pădurilor nr. 477/2001 pentru aprobarea Normei sanitare
veterinare privind condițiile de sănătate a animalelor și
certificarea veterinară pentru comerțul României cu statele
membre ale Uniunii Europene și importul din țările terțe de
material seminal de la porcine domestice, publicat în

Monitorul Oficial al României, Partea I, nr. 186 din
19 martie 2002.
(2) De la data intrării în vigoare a prezentului ordin
referirile făcute la ordinul menționat la alin. (1) se vor
considera ca fiind referiri la prezentul ordin.
Art. 4. — Prezentul ordin transpune Directiva Consiliului
90/429/CEE care stabilește cerințele de sănătate a
animalelor, aplicabile comerțului intracomunitar și importului
de material seminal provenit de la animale domestice din
specia porcine, publicată în Jurnalul Oficial al Comunităților
Europene (JOCE) nr. L 224 din 18.08.1990, p. 62, așa
cum a fost modificată ultima dată prin Regulamentul
Consiliului nr. 806/2003/CE, publicat în Jurnalul Oficial al
Uniunii Europene (JOUE) nr. L 122 din 16.05.2004, p. 1.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

Președintele Autorității Naționale Sanitare Veterinare și pentru Siguranța Alimentelor,
Marian Avram
București, 13 septembrie 2006.
Nr. 217.
ANEXĂ

NORMĂ SANITARĂ VETERINARĂ
care stabilește cerințele de sănătate a animalelor, aplicabile comerțului intracomunitar și importului de material
seminal provenit de la animale domestice din specia porcine
CAPITOLUL I
Prevederi generale
Art. 1. — Prezenta normă sanitară veterinară stabilește
condițiile de sănătate a animalelor, aplicabile comerțului
intracomunitar și importului din țări terțe de material
seminal provenit de la animale domestice din specia
porcine.
Art. 2. — În sensul prezentei norme sanitare veterinare
trebuie să se aplice, dacă este necesar, definițiile
prevăzute la art. 2 din Norma sanitară veterinară privind
problemele de sănătate a animalelor ce afectează comerțul

intracomunitar cu animale din speciile bovine și suine,
aprobată prin Ordinul președintelui Autorității Naționale
Sanitare Veterinare și pentru Siguranța Alimentelor
nr. 61/2006, publicat în Monitorul Oficial al României,
Partea I, nr. 289 bis din 30 martie 2006, ce transpune în
legislația națională Directiva Consiliului 64/432/CEE, cele
din Regulamentul Parlamentului European și al Consiliului
nr. 854/2004/CE care stabilește reguli specifice pentru
organizarea de controale oficiale referitoare la produse de
origine animală destinate consumului uman, din Norma
sanitară veterinară care stabilește cerințele de sănătate a
animalelor aplicabile comerțului intracomunitar și importului

MONITORUL OFICIAL AL ROMÂNIEI, PARTEA I, Nr. 869/24.X.2006
de material seminal provenit de la animale domestice din
specia bovine, aprobată prin Ordinul președintelui Autorității
Naționale Sanitare Veterinare și pentru Siguranța
Alimentelor nr. 205/2006, publicat în Monitorul Oficial al
României, Partea I, nr. 756 din 5 septembrie 2006, ce
transpune în legislația națională Directiva Consiliului
88/407/CEE, și cele din Norma sanitară veterinară privind
controalele veterinare și zootehnice aplicabile comerțului
României cu statele membre ale Uniunii Europene cu
unele animale vii și produse de origine animală, aprobată
prin Ordinul ministrului agriculturii, alimentației și pădurilor
nr. 580/2002, publicat în Monitorul Oficial al României,
Partea I, nr. 250 din 11 aprilie 2003, ce transpune în
legislația națională Directiva Consiliului 90/425/CEE. În plus,
material seminal înseamnă ejaculatul provenit de la un
animal domestic din specia porcine, în stare proaspătă,
preparat sau diluat.
CAPITOLUL II
Comerț intracomunitar
Art. 3. — Este destinat pentru comerț numai materialul
seminal care trebuie să îndeplinească următoarele condiții
generale:
a) să fi fost colectat și procesat, în scopul însămânțării
artificiale, într-un centru de colectare autorizat din punctul
de vedere al sănătății animalelor pentru comerț
intracomunitar, în conformitate cu art. 5 alin. (1);
b) să fi fost colectat de la animale domestice din specia
porcine al căror status de sănătate este în conformitate cu
anexa nr. 2;
c) să fi fost colectat, procesat, depozitat și transportat
în conformitate cu anexele nr. 1 și 3.
Art. 4. — (1) Dacă pe teritoriul României toate centrele
de colectare posedă numai animale care nu au fost
vaccinate împotriva bolii Aujeszky, dar care au dat o
reacție negativă la testul de seroneutralizare sau la testul
ELISA pentru boala Aujeszky, în conformitate cu
prevederile prezentei norme sanitare veterinare, Autoritatea
Națională Sanitară Veterinară și pentru Siguranța
Alimentelor:
a) refuză intrarea pe teritoriul României a materialului
seminal provenit din centre de colectare care nu au același
statut;
b) nu interzice intrarea materialului seminal provenit de
la vierii care au fost vaccinați în centrul de colectare cu
vaccinul G1 deletat, cu condiția ca:
(i) o astfel de vaccinare să fi fost efectuată numai
la vierii care au fost seronegativi la testul pentru
virusul bolii Aujeszky;
(ii) examinarea serologică efectuată în decurs de
3 săptămâni după vaccinarea acestor vieri să nu
evidențieze prezența anticorpilor induși de virusul
bolii.
(2) În situația în care România este stat membru de
destinație, o probă de material seminal din fiecare
colectare zilnică destinată comerțului este supusă unui test
de izolare a virusului într-un laborator autorizat de
Autoritatea Națională Sanitară Veterinară și pentru
Siguranța Alimentelor.
Art. 5. — (1) Autorizarea prevăzută la art. 3 lit. a) este
acordată numai dacă centrul de colectare a materialului
seminal îndeplinește condițiile prevăzute în anexa nr. 1 și
respectă celelalte prevederi ale prezentei norme sanitare
veterinare. Medicul veterinar oficial supraveghează
respectarea prevederilor respective. Medicul veterinar oficial

3

trebuie să retragă autorizarea atunci când nu mai sunt
respectate una sau mai multe prevederi.
(2) Toate centrele de colectare a materialului seminal
autorizate trebuie să fie înregistrate, fiecărui centru fiindu-i
acordat un număr veterinar de înregistrare. Autoritatea
Națională Sanitară Veterinară și pentru Siguranța
Alimentelor trebuie să trimită o listă cu centrele de
colectare a materialului seminal și numerele veterinare de
înregistrare a acestora celorlalte state membre ale Uniunii
Europene și Comisiei Europene și să notifice acestora
despre orice retragere a autorizației.
(3) Regulile generale pentru aplicarea acestui articol
trebuie să fie adoptate în conformitate cu procedura
comunitară.
Art. 6. — (1) Fiecare expediere a materialului seminal
este însoțită de un certificat de sănătate a animalelor emis
de către medicul veterinar oficial al statului membru de
colectare, în conformitate cu anexa nr. 4. Acest certificat
trebuie:
a) să fie întocmit în cel puțin una dintre limbile oficiale
ale statului membru de colectare și în una dintre limbile
oficiale ale statului membru de destinație;
b) să însoțească transportul până la destinația acestuia,
în original;
c) să fie redactat pe o singură filă de hârtie;
d) să fie emis pentru un singur destinatar.
(2) În situația în care România este stat membru de
destinație, Autoritatea Națională Sanitară Veterinară și
pentru Siguranța Alimentelor poate, pe lângă măsurile
prevăzute la art. 8 din norma sanitară veterinară aprobată
prin Ordinul ministrului agriculturii, alimentației și pădurilor
nr. 580/2002, ce transpune în legislația națională Directiva
Consiliului 90/425/CEE, să ia măsurile necesare, inclusiv
punerea în carantină, cu condiția ca aceasta să nu
afecteze viabilitatea materialului seminal, pentru a obține
decizia definitivă în cazurile în care materialul seminal este
suspectat de a fi infectat sau contaminat cu organisme
patogene.
CAPITOLUL III
Import din țări terțe
Art. 7. — (1) Autoritatea Națională Sanitară Veterinară
și pentru Siguranța Alimentelor poate autoriza importul de
material seminal numai din acele țări terțe care figurează
pe o listă întocmită în conformitate cu procedura
comunitară. Această listă poate fi suplimentată sau
amendată în conformitate cu procedura comunitară.
(2) În luarea deciziei, dacă o țară terță poate să
figureze pe lista la care se referă alin. (1), trebuie să se
țină cont în special de:
a) starea de sănătate a efectivului, a altor animale
domestice și sălbatice din țara respectivă, cu referire în
special la bolile exotice ale animalelor și situația sănătății
mediului din țara respectivă, care ar putea periclita
sănătatea animalelor din statele membre ale Uniunii
Europene;
b) regularitatea și rapiditatea informațiilor furnizate de
țara respectivă cu privire la prezența pe teritoriul acesteia
a bolilor contagioase ale animalelor, transmisibile prin
materialul seminal, în special acele boli menționate în
listele A și B ale Oficiului Internațional de Epizootii;
c) regulile privind prevenirea și combaterea bolilor la
animale în țara respectivă;
d) structura serviciilor veterinare în țara respectivă și de
puterea acestora;

4

MONITORUL OFICIAL AL ROMÂNIEI, PARTEA I, Nr. 869/24.X.2006

e) organizarea și implementarea măsurilor de prevenire
și combatere a bolilor contagioase ale animalelor; și
f) garanțiile pe care țara respectivă le poate acorda cu
privire la conformitatea cu prezenta normă sanitară
veterinară.
(3) Lista la care se referă alin. (1) și toate
amendamentele la aceasta sunt publicate în Jurnalul Oficial
al Comunităților Europene.
Art. 8. — (1) În baza procedurii comunitare trebuie să
fie întocmită o listă cuprinzând centrele de colectare a
materialului seminal din care Autoritatea Națională Sanitară
Veterinară și pentru Siguranța Alimentelor poate autoriza
importul de material seminal care provine din țări terțe.
Lista poate fi amendată sau suplimentată în conformitate
cu aceeași procedură.
(2) În luarea deciziei, dacă un centru de colectare a
materialului seminal dintr-o țară terță poate să figureze pe
lista la care se referă alin. (1), trebuie să se țină cont în
special de serviciile veterinare și de supravegherea la care
sunt supuse centrele de colectare a materialului seminal.
(3) Un centru de colectare a materialului seminal poate
să figureze pe lista prevăzută la alin. (1) numai dacă:
a) este situat în una dintre țările de pe lista la care se
referă art. 7 alin. (1);
b) îndeplinește cerințele prevăzute la cap. I și II din
anexa nr. 1;
c) este oficial autorizat de serviciile veterinare ale țării
terțe respective, pentru export în Comunitatea Europeană;
d) este sub supravegherea unui medic veterinar al
centrului din țara terță respectivă; și
e) este supus unei inspecții efectuate cel puțin de două
ori pe an de către un medic veterinar oficial al țării terțe
respective.
Art. 9. — (1) Materialul seminal trebuie să provină de la
animale care, imediat înainte de colectarea materialului
seminal, au rămas cel puțin 6 luni pe teritoriul unei țări
terțe care figurează pe lista întocmită în conformitate cu
art. 7 alin. (1).
(2) Fără a aduce atingere art. 7 alin. (1) și alin. (1) al
prezentului articol, Autoritatea Națională Sanitară Veterinară
și pentru Siguranța Alimentelor nu autorizează importul de
material seminal dintr-o țară terță care figurează pe listă
dacă materialul seminal nu corespunde cerințelor de
sănătate a animalelor, adoptate în conformitate cu
procedura comunitară, pentru importul de material seminal
din țara respectivă.
(3) În adoptarea cerințelor la care se referă alin. (2)
trebuie să se țină cont de:
a) situația sănătății animalelor în zona din jurul centrului
de colectare a materialului seminal, cu referire în special
la bolile menționate în lista A a Oficiului Internațional de
Epizootii;
b) starea de sănătate a efectivului în centrul de
colectare a materialului seminal și cerințele de testare;
c) starea de sănătate a animalului donator și cerințele
de testare;
d) cerințele de testare în ceea ce privește materialul
seminal.
(4) Baza de referință pentru stabilirea condițiilor de
sănătate a animalelor trebuie să fie standardele stabilite la
cap. II și anexele corespunzătoare. În conformitate cu
procedura comunitară se poate decide, de la caz la caz,
să se renunțe la aceste condiții atunci când țara terță
respectivă oferă garanții similare care sunt cel puțin
echivalente în materie de sănătate a animalelor.
(5) Trebuie să se aplice prevederile art. 4.

Art. 10. — (1) Autoritatea Națională Sanitară Veterinară
și pentru Siguranța Alimentelor autorizează importul de
material seminal numai pe baza prezentării unui certificat
de sănătate a animalelor, întocmit și semnat de către un
medic veterinar oficial din țara terță de colectare. Acest
certificat trebuie:
a) să fie întocmit în cel puțin una dintre limbile oficiale
ale statului membru de destinație și în una dintre limbile
oficiale ale statului membru unde este efectuat controlul
importului prevăzut la art. 11;
b) să însoțească materialul seminal până la destinația
acestuia, în forma sa originală;
c) să fie întocmit pe o singură filă de hârtie;
d) să fie emis pentru un singur destinatar.
(2) Certificatul de sănătate a animalelor trebuie să
corespundă unui model întocmit în conformitate cu
procedura comunitară.
Art. 11. — (1) Fiecare transport de material seminal
care intră pe teritoriul vamal al Comunității Europene este
supus unui control înaintea punerii în liberă circulație sau
este supus unei proceduri vamale, fiind interzisă
introducerea materialului seminal în Comunitatea Europeană
dacă, în fapt, controlul la import efectuat la sosirea
acestuia relevă că:
a) materialul seminal nu provine de pe teritoriul unei țări
terțe care figurează pe lista întocmită în conformitate cu
art. 7 alin. (1);
b) materialul seminal nu provine dintr-un centru de
colectare a materialului seminal care figurează pe lista
prevăzută la art. 8 alin. (1);
c) materialul seminal provine de pe teritoriul unei țări
terțe în care importurile sunt interzise în conformitate cu
art. 15 alin. (2);
d) certificatul de sănătate a animalelor care însoțește
materialul seminal nu este în conformitate cu condițiile
stabilite la art. 10 și nu este emis în conformitate cu
acestea. Prezentul alineat nu se aplică transporturilor de
material seminal care ajung pe teritoriul vamal al
Comunității Europene și care sunt supuse unei proceduri
de tranzit vamal pentru expediere către o destinație situată
în afara teritoriului. Acesta trebuie să fie aplicabil atunci
când se renunță la tranzitul vamal pe durata transportului
pe teritoriul Comunității Europene.
(2) În situația în care România este stat membru de
destinație, Autoritatea Națională Sanitară Veterinară și
pentru Siguranța Alimentelor poate lua măsurile necesare,
inclusiv punerea în carantină, cu condiția ca aceasta să nu
afecteze viabilitatea materialului seminal, pentru a se obține
o dovadă clară în cazurile în care materialul seminal este
suspectat ca fiind infectat sau contaminat cu organisme
patogene.
(3) Dacă admiterea materialului seminal este interzisă
din unul dintre motivele menționate la alin. (1) și (2) și țara
terță exportatoare nu autorizează returnarea materialului
seminal în 30 de zile în cazul materialului seminal congelat
sau imediat în cazul materialului seminal proaspăt,
Autoritatea Națională Sanitară Veterinară și pentru
Siguranța Alimentelor, ca autoritate competentă a României,
ca stat membru de destinație, dispune ca acesta să fie
distrus.
Art. 12. — Fiecare transport de material seminal
autorizat de Autoritatea Națională Sanitară Veterinară și
pentru Siguranța Alimentelor pentru admitere în
Comunitatea Europeană, pe baza controlului la care se
referă art. 11 alin. (1), trebuie, atunci când este expediat
pe teritoriul altui stat membru al Uniunii Europene, să fie

5

MONITORUL OFICIAL AL ROMÂNIEI, PARTEA I, Nr. 869/24.X.2006
însoțit de certificatul original sau de o copie legalizată a
acestuia, vizate corespunzător, în fiecare caz, de
autoritatea competentă care este responsabilă pentru
controlul efectuat în conformitate cu art. 11.
Art. 13. — Dacă se decide să se ia măsurile de
distrugere în conformitate cu art. 11 alin. (3), orice
cheltuieli inerente trebuie să fie suportate de expeditor, de
destinatar sau de agentul acestuia, fără compensare din
partea statului.
CAPITOLUL IV
Măsuri de protecție și control
Art. 14. — Regulile stabilite de norma sanitară
veterinară aprobată prin Ordinul ministrului agriculturii,
alimentației și pădurilor nr. 580/2002, ce transpune în
legislația națională Directiva Consiliului 90/425/CEE, se
aplică în special controalelor efectuate la origine, organizării
și monitorizării controalelor care trebuie să fie efectuate de
Autoritatea Națională Sanitară Veterinară și pentru
Siguranța Alimentelor, ca autoritate competentă a României,
ca stat membru de destinație.
Art. 15. — (1) Măsurile de protecție prevăzute de
art. 10 din norma de sanitară veterinară aprobată prin
Ordinul ministrului agriculturii, alimentației și pădurilor
nr. 580/2002 ce transpune în legislația națională Directiva
Consiliului 90/425/CEE trebuie să se aplice pentru comerțul
intracomunitar.
(2) Fără a aduce atingere art. 8, 9 și 10, dacă într-o
țară terță apare sau se răspândește o boală contagioasă a
animalelor, care poate fi transmisă prin materialul seminal
și este în măsură să pună în pericol sănătatea efectivului
de animale din România, sau dacă orice alt motiv legat de
sănătatea animalelor justifică acest lucru, Autoritatea
Națională Sanitară Veterinară și pentru Siguranța
Alimentelor, ca autoritate competentă a României, ca stat
membru de destinație, interzice importul materialului
seminal respectiv, indiferent dacă este importat direct sau
indirect printr-un alt stat membru al Uniunii Europene,
dintr-o țară terță sau dintr-o parte a teritoriului acesteia.

(3) Măsurile luate de Autoritatea Națională Sanitară
Veterinară și pentru Siguranța Alimentelor în baza alin. (1)
și anularea unor astfel de măsuri trebuie să fie comunicate
imediat celorlalte state membre ale Uniunii Europene și
Comisiei Europene, împreună cu motivațiile pentru astfel de
măsuri.
Art. 16. — (1) Experții veterinari ai Comisiei Europene
pot, în cooperare cu Autoritatea Națională Sanitară
Veterinară și pentru Siguranța Alimentelor și țările terțe, să
efectueze controale la fața locului, în măsura în care acest
lucru este indispensabil pentru asigurarea aplicării uniforme
a prevederilor prezentei norme sanitare veterinare.
(2) România, ca țară de colectare pe al cărei teritoriu
se face controlul, trebuie să acorde toată asistența
necesară experților în realizarea responsabilităților acestora.
(3) În situația în care România este țară de colectare,
Autoritatea Națională Sanitară Veterinară și pentru
Siguranța Alimentelor trebuie să ia orice măsuri prin care
se poate dovedi necesitatea de a se ține cont de
rezultatele controalelor.
(4) Prevederile generale pentru implementarea acestui
articol, în special cu privire la frecvența și metoda de
efectuare a controalelor la care se referă alin. (1), trebuie
să fie stabilite în conformitate cu procedura comunitară.
CAPITOLUL V
Prevederi finale
Art. 17. — (1) Prezenta normă sanitară veterinară nu se
aplică pentru materialul seminal colectat și procesat în
România înainte de 31 decembrie 1991.
(2) Până la data intrării în vigoare a deciziilor adoptate
în conformitate cu art. 8, 9 și 10, Autoritatea Națională
Sanitară Veterinară și pentru Siguranța Alimentelor nu
aplică pentru importurile de material seminal provenit din
țări terțe condiții mai bune decât cele care rezultă din
aplicarea cap. II.
Art. 18. — Anexele nr. 1—4 fac parte integrantă din
prezenta normă sanitară veterinară.
ANEXA Nr. 1
la norma sanitară veterinară

CAPITOLUL I
Condiții pentru autorizarea centrelor de colectare
a materialului seminal
Centrele de colectare a materialului seminal trebuie:
1. să fie puse sub supravegherea permanentă a unui
medic veterinar al centrului;
2. să aibă cel puțin:
a) adăposturi pentru animale, inclusiv spații pentru izolarea
animalelor care au reacționat pozitiv la testele descrise la
cap. II din anexa nr. 2 la norma sanitară veterinară;
b) spații de colectare a materialului seminal, inclusiv o
încăpere separată pentru curățarea și dezinfecția sau
sterilizarea echipamentului;
c) o încăpere de procesare a materialului seminal, care
nu este neapărat necesar să se găsească în același loc;
d) o încăpere de depozitare a materialului seminal, care
nu este neapărat necesar să se găsească în același loc;
3. să fie astfel construite sau izolate încât să fie
prevenit contactul cu efectivul de animale din exterior;

4. să fie astfel construite încât spațiile privind cazarea
animalelor, colectarea, procesarea și depozitarea
materialului seminal să fie ușor de curățat și dezinfectat;
5. să fie astfel proiectate încât spațiul pentru cazarea
animalelor să fie separat fizic de camera de procesare a
materialului seminal și amândouă să fie separate de
camera de depozitare a acestuia.
CAPITOLUL II
Condiții referitoare la supravegherea centrelor
de colectare a materialului seminal
Centrele de colectare trebuie:
1. să fie astfel supravegheate încât acestea să conțină
numai animale din specia de la care se recoltează
materialul seminal;
2. să fie astfel supravegheate încât să fie ținută o
evidență pe hârtie sau pe calculator a tuturor porcinelor din
centru, furnizând detalii despre rasa, data fătării și
identificarea fiecărui animal și, de asemenea, o evidență,

6

MONITORUL OFICIAL AL ROMÂNIEI, PARTEA I, Nr. 869/24.X.2006

fie pe hârtie, fie pe computer, a tuturor controalelor privind
bolile și a tuturor vaccinărilor efectuate, oferind, de
asemenea, informații privind boala/sănătatea fiecărui animal;
3. să fie inspectate în mod regulat de către un medic
veterinar oficial, cel puțin de două ori pe an, în cursul
căruia trebuie să fie efectuate controale privind condițiile de
aprobare și supraveghere;
4. să fie astfel supravegheate încât să fie prevenită
intrarea persoanelor neautorizate. În plus, vizitatorilor
autorizați trebuie să li se solicite să îndeplinească condițiile
stabilite de medicul veterinar al centrului;
5. să angajeze personal competent din punct de vedere
tehnic, instruit corespunzător în privința procedurilor de
dezinfecție și a tehnicilor de igienă relevante pentru
controlul răspândirii bolii;
6. să fie supravegheate astfel încât:
a) numai materialul seminal colectat într-un centru
autorizat este procesat și depozitat în centre autorizate,
fără să intre în contact cu orice alt transport de material
seminal;
b) colectarea, procesarea și depozitarea materialului
seminal să aibă loc numai în clădiri rezervate pentru acest
scop și în condiții stricte de igienă;

c) toate instrumentele care vin în contact cu materialul
seminal sau cu animalul donator pe perioada colectării și
prelucrării să fie riguros dezinfectate sau sterilizate înainte
de utilizare;
d) produsele de origine animală utilizate în procesarea
materialului seminal — inclusiv aditivi sau un diluant — să
fie obținute de la surse care nu prezintă niciun risc pentru
sănătatea animalelor sau să fie tratate înainte de utilizare,
astfel încât să fie prevenit orice risc;
e) recipientele de depozitare și transport să fie riguros
dezinfectate sau sterilizate înainte de începerea fiecărei
operații de umplere;
f) agentul criogenic utilizat să nu fi fost folosit anterior
pentru alte produse de origine animală;
g) fiecare colectare de material seminal, chiar dacă este
sau nu separată în doze individuale, să fie marcată în mod
clar, astfel încât să se poată stabili imediat data colectării
materialului seminal, rasa și identificarea animalului donator,
precum și denumirea și numărul de înregistrare ale
centrului, precedate de numele țării de origine, atunci când
se consideră necesar, sub formă de cod. Caracteristicile și
forma acestei mărci trebuie să fie stabilite în baza
procedurii comunitare.
ANEXA Nr. 2
la norma sanitară veterinară

CAPITOLUL I
Condiții care se aplică la admiterea animalelor
în centrele autorizate de colectare a materialului seminal
1. Toate animalele admise într-un centru de colectare a
materialului seminal trebuie:
a) să fi fost supuse unei perioade de carantină de cel
puțin 30 de zile în adăposturi special autorizate în acest
scop de Autoritatea Națională Sanitară Veterinară și pentru
Siguranța Alimentelor, ca autoritate competentă a României,
ca stat membru de destinație, și unde sunt prezente numai
animale care au cel puțin același status de sănătate;
b) ca înainte de intrarea acestora în adăpostul de
carantină descris la lit. a) să fi fost alese din efective sau
exploatații:
(i) care sunt indemne de bruceloză, în conformitate
cu art. 3.5.2.1 din Codul Internațional de
Sănătate Animală;
(ii) în care nu a fost prezent niciun animal vaccinat
împotriva febrei aftoase, în cursul celor 12 zile
anterioare;
(iii) în care nu s-a detectat clinic, serologic sau
virusologic niciun semn din boala Aujeszky în
cursul celor 12 zile anterioare;
(iv) care nu sunt situate într-o zonă de restricții
definită în baza prevederilor legislației
comunitare, din cauza apariției unei boli la porcii
domestici. Animalele nu trebuie să fi fost ținute
anterior într-un efectiv cu un status de sănătate
inferior;
c) ca înaintea perioadei de carantină specificate la lit. a)
și pe durata celor 30 de zile anterioare să fi fost supuse
următoarelor teste efectuate în conformitate cu standardele
stabilite de legislația națională transpusă în conformitate cu
cerințele Uniunii Europene, cu rezultate negative:
(i) unui test de fixare a complementului sau unui
test cu antigen Brucella tamponat în cazul
brucelozei (de la 1 ianuarie 2001, testul cu

antigen Brucella tamponat trebuie să fie singurul
test autorizat);
(ii) unui test de seroneutralizare sau unui test ELISA
care utilizează toate antigenele virale ale
virusului bolii Aujeszky, în cazul porcilor
nevaccinați; sau
(iii) unui test ELISA pentru antigenele G1 ale bolii
Aujeszky, în cazul porcilor vaccinați cu un vaccin
deletat G1;
(iv) unui test ELISA sau unui test de seroneutralizare
pentru detectarea prezenței pestei porcine
clasice.
Dacă s-au depistat animale pozitive la bruceloză,
animalele cu rezultate negative din aceeași exploatație sunt
admise în adăpostul de carantină după confirmarea faptului
că efectivele sau exploatațiile de origine ale animalelor care
au prezentat rezultate pozitive sunt indemne de bruceloză.
Autoritatea Națională Sanitară Veterinară și pentru
Siguranța Alimentelor poate acorda autorizații pentru testele
menționate în acest alineat pentru a fi efectuate în
adăpostul de carantină, cu condiția ca rezultatele să fie
cunoscute înaintea începerii perioadei de carantină de
30 de zile stabilite la lit. a);
d) în timpul ultimelor 15 zile ale perioadei de carantină
specificate la lit. a) să fi fost supuse, cu rezultate negative,
următoarelor teste:
(i) unui test de fixare a complementului sau unui
test cu antigen Brucella tamponat în cazul
brucelozei (de la 1 ianuarie 2001, testul cu
antigen Brucella tamponat trebuie să fie singurul
text autorizat);
(ii) unui test de seroneutralizare sau unui test
ELISA, utilizând toate antigenele virale ale bolii
Aujeszky, în cazul porcilor nevaccinați, ori unui
test ELISA pentru antigenul G1 al bolii Aujeszky,
în cazul porcilor vaccinați cu vaccin G1 deletat.
Fără a aduce atingere prevederilor aplicabile în cazurile
în care sunt diagnosticate febra aftoasă sau alte boli care

MONITORUL OFICIAL AL ROMÂNIEI, PARTEA I, Nr. 869/24.X.2006
figurează pe lista A, dacă oricare dintre testele menționate
anterior se dovedește pozitiv, animalul trebuie îndepărtat
imediat din adăpostul de carantină. În cazul carantinei de
grup, Autoritatea Națională Sanitară Veterinară și pentru
Siguranța Alimentelor trebuie să ia toate măsurile necesare
pentru ca animalele care rămân să aibă un status de
sănătate satisfăcător înainte de a fi admise în centrul de
colectare, în conformitate cu prevederile prezentei anexe.
e) atunci când animalele sunt pozitive la bruceloză,
trebuie să fie implementat următorul protocol:
(i) serurile pozitive să fie supuse unui test de
seroaglutinare, precum și testului menționat la
lit. d) pct. (i), care nu a fost efectuat;
(ii) să fie efectuată o supraveghere epidemiologică a
exploatațiilor de origine a animalelor reagente;
(iii) pentru animalele pozitive la bruceloză să fie
efectuată o a doua serie de teste (testul cu
antigen Brucella tamponat, seroaglutinarea,
reacția de fixare a complementului) pe probe
prelevate după 7 zile de la prima prelevare.
Suspiciunea prezenței brucelozei trebuie să fie
confirmată sau infirmată în funcție de rezultatele
supravegherii efectuate în exploatațiile de origine
și în funcție de compararea rezultatelor a
două serii de teste. Atunci când suspiciunea
prezenței brucelozei este infirmată, pot fi
introduse în centru animalele cu rezultate
negative la primul test pentru bruceloză.
Animalele cu rezultate pozitive la unul dintre
teste pot fi acceptate dacă acestea reacționează
negativ la două serii de teste (testul cu antigen
Brucella tamponat, reacția de seroaglutinare,
reacția de fixare a complementului), efectuate
într-un interval de cel puțin 7 zile.
2. Toate testele trebuie să fie efectuate într-un laborator
autorizat de Autoritatea Națională Sanitară Veterinară și
pentru Siguranța Alimentelor.
3. Animalele pot fi admise în centrele de colectare a
materialului seminal numai cu permisiunea expresă a
medicului veterinar al centrului. Trebuie să fie înregistrate
toate mișcările animalelor, atât intrările, cât și ieșirile.
4. Niciun animal admis în centrul de colectare a
materialului seminal nu poate prezenta vreun semn clinic
de boală. Fără a aduce atingere pct. 5, toate animalele
care vin direct din adăpostul de carantină la care se referă
pct. 1 lit. a) trebuie să îndeplinească oficial, în ziua
transportului, următoarele condiții:
a) să nu fie situate într-o zonă de restricții definită în
baza prevederilor legislației comunitare din cauza apariției
unei boli la porcii domestici;
b) să nu fi înregistrat clinic, patologic sau serologic
niciun semn din boala Aujeszky în ultimele 30 de zile.
5. Dacă sunt îndeplinite condițiile stabilite la pct. 4 și au
fost efectuate testele de rutină la care se referă cap. II,
într-o perioadă de 12 luni anterioare, animalele pot fi
transferate de la un centru autorizat de colectare a
materialului seminal la alt centru cu un status de sănătate
similar, fără carantină sau testare, dacă transferul este
direct. Animalul în cauză nu trebuie să vină în contact
direct sau indirect cu animale biongulate cu un status de
sănătate inferior, iar mijloacele de transport folosite trebuie
să fie dezinfectate înainte de utilizare.
6. În cazul comerțului dintre România și celelalte state
membre ale Uniunii Europene, animalele trebuie să fie
însoțite de un certificat de sănătate în conformitate cu

7

modelul 2 din anexa nr. 6 la norma sanitară veterinară
aprobată prin Ordinul președintelui Autorității Naționale
Sanitare Veterinare și pentru Siguranța Alimentelor
nr. 61/2006, ce transpune în legislația națională Directiva
Consiliului 64/432/CEE, dezinfecția mijloacelor de transport
fiind certificată la secțiunea C pct. 4 din modelul 2 susmenționat, ca una dintre următoarele garanții adiționale
care corespund statusului acestora:
(i) animalele provin direct dintr-un centru de
colectare a materialului seminal, care este
conform cu prevederile prezentei norme sanitare
veterinare;
(ii) animalele provin direct dintr-un adăpost de
carantină și sunt conforme cu condițiile de
admitere într-un centru de colectare a
materialului seminal prevăzute în prezentul
capitol;
(iii) animalele provin direct dintr-o exploatație unde
acestea au fost supuse unui protocol de
admitere înainte de carantină și sunt conforme
cu condițiile de admitere în carantină prevăzute
la pct. 1 lit. b) și c) și la pct. 2.
CAPITOLUL II
Teste de rutină obligatorii pentru animalele
ținute într-un centru autorizat de colectare
a materialului seminal
1. Toate animalele ținute într-un centru autorizat de
colectare a materialului seminal trebuie să fie supuse
următoarelor teste, cu rezultate negative:
a) unui test de seroneutralizare sau unui test ELISA
care utilizează toate antigenele virale ale bolii Aujeszky, în
cazul porcilor nevaccinați, ori unui test ELISA pentru
antigenele G1 ale bolii Aujeszky, în cazul porcilor vaccinați
cu vaccin deletat G1;
b) unui test de fixare a complementului sau unui test
cu antigen Brucella tamponat, în cazul brucelozei (de la
1 ianuarie 2001, testul de antigen Brucella tamponat
trebuie să fie singurul test autorizat);
c) unui test ELISA sau unui test de seroneutralizare
pentru determinarea prezenței anticorpilor pestei porcine
clasice. Aceste teste trebuie să fie efectuate pe toate
animalele existente în centru, dar nu mai târziu de 12 luni
după admitere, atunci când acestea nu au părăsit centrul
înaintea acestui moment. Prelevarea de probe poate fi
efectuată în abator sau pe 25% dintre animalele din centru
care sunt testate la fiecare 3 luni. În acest caz, probele
recoltate sunt reprezentative pentru populația totală a
centrului, în special în ceea ce privește gruparea pe vârste
și cazarea vierilor. De asemenea, toate animalele sunt
testate cel puțin o dată pe durata staționării acestora în
centru și cel puțin la fiecare 12 luni, dacă staționarea
acestora depășește un an.
2. Toate testele trebuie să fie efectuate într-un laborator
autorizat de Autoritatea Națională Sanitară Veterinară și
pentru Siguranța Alimentelor.
3. Dacă oricare dintre testele menționate anterior sunt
pozitive, animalul trebuie să fie izolat, iar materialul seminal
colectat de la acesta de la ultimul test negativ nu poate
face obiectul comerțului intracomunitar. Materialul seminal
colectat de la fiecare animal din centru de la data ultimului
test negativ trebuie să fie ținut în depozite separate și nu
poate face obiectul comerțului intracomunitar până când nu
a fost restabilit statusul de sănătate al centrului.

8

MONITORUL OFICIAL AL ROMÂNIEI, PARTEA I, Nr. 869/24.X.2006
ANEXA Nr. 3
la norma sanitară veterinară
CONDIȚII

pe care trebuie să le îndeplinească materialul seminal colectat în centre autorizate
și destinat comerțului intracomunitar
1. Materialul seminal trebuie să fie obținut de la animale
care:
a) nu prezintă semne clinice de boală în ziua în care
este colectat materialul seminal;
b) nu au fost vaccinate împotriva febrei aftoase;
c) îndeplinesc cerințele cap. I din anexa nr. 2 la norma
sanitară veterinară;
d) nu sunt folosite pentru monta naturală;
e) sunt ținute în centre de colectare a materialului
seminal care nu trebuie să fie situate într-o zonă de
restricție desemnată în baza prevederilor legislației
comunitare privind bolile contagioase ale porcilor domestici;
f) au fost ținute în centre de colectare a materialului
seminal, care, pe o perioadă de 30 de zile imediat înainte
de colectare, au fost indemne de boala Aujeszky.
2. Trebuie să fie adăugată o combinație eficientă de
antibiotice, în special împotriva leptospirelor și
micoplasmelor, în materialul seminal după diluția finală sau
în diluant. În cazul materialului seminal congelat,

antibioticele trebuie să fie adăugate înaintea congelării
materialului seminal. Această combinație trebuie să producă
un efect cel puțin echivalent cu următoarele diluții: nu mai
puțin de 500 μg streptomicină/ml diluție finală, 500 U.I.
penicilină/ml diluție finală, 150 μg lincomicină/ml diluție
finală, 300 μg spectinomicină/ml diluție finală. Imediat după
adăugarea antibioticelor, materialul seminal diluat trebuie să
fie păstrat la o temperatură de cel puțin 15șC pentru o
perioadă de minimum 45 de minute.
3. Materialul seminal destinat comerțului intracomunitar
trebuie:
a) să fie depozitat conform cap. I și II din anexa nr. 1
la norma sanitară veterinară, înainte de expediere;
b) în situația în care România este stat membru de
destinație, să fie transportat în recipiente care au fost
curățate și dezinfectate sau sterilizate înainte de utilizare și
care au fost sigilate înainte de expedierea din clădirile de
depozitare autorizate.
ANEXA Nr. 41)
la norma sanitară veterinară

1)

Anexa nr. 4 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 869/24.X.2006

9

*) Norma sanitară veterinară care stabilește cerințele de sănătate a animalelor, aplicabile comerțului intracomunitar și importului de material
seminal provenit de la animale domestice din specia porcine, aprobată prin Ordinul președintelui Autorității Naționale Sanitare Veterinare și pentru
Siguranța Alimentelor nr. 217/2006.

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare și pentru siguranța alimentelor ce stabilește metode
comunitare de prelevare de probe pentru analiza chimică, în scopul monitorizării produselor
din lapte conservat
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 86.487 din 7 septembrie 2006, întocmit de Direcția igienă și sănătate publică
veterinară din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară și
pentru siguranța alimentelor ce stabilește metode
comunitare de prelevare de probe pentru analiza chimică,
în scopul monitorizării produselor din lapte conservat,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale

și direcțiile sanitare veterinare și pentru siguranța
alimentelor județene și a municipiului București vor duce la
îndeplinire prevederile prezentului ordin.
Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin transpune Directiva Comisiei
nr. 87/524/CEE ce stabilește metode comunitare de
prelevare pentru analiza chimică, în scopul monitorizării

10

MONITORUL OFICIAL AL ROMÂNIEI, PARTEA I, Nr. 869/24.X.2006

produselor din lapte conservat, publicată în Jurnalul Oficial
al Comunităților Europene (JOCE) nr. L306 din
28 octombrie 1987, p. 24.

Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
60 de zile de la publicare.

Președintele Autorității Naționale Sanitare Veterinare și pentru Siguranța Alimentelor,
Marian Avram

București, 6 octombrie 2006.
Nr. 239.
ANEXĂ

NORMĂ SANITARĂ VETERINARĂ ȘI PENTRU SIGURANȚA ALIMENTELOR
ce stabilește metode comunitare de prelevare de probe pentru analiza chimică, în scopul monitorizării
produselor din lapte conservat
Art. 1. — Autoritatea Națională Sanitară Veterinară și
pentru Siguranța Alimentelor trebuie să ia toate măsurile
necesare pentru a se asigura că prelevarea de probe, la
care se face referire în anexa la prezenta normă sanitară

veterinară și pentru siguranța alimentelor, este efectuată în
conformitate cu metodele descrise de aceasta.
Art. 2. — Anexa face parte integrantă din prezenta
normă sanitară veterinară și pentru siguranța alimentelor.

ANEXĂ
la norma sanitară veterinară și pentru siguranța alimentelor
METODE DE PRELEVARE

cu privire la controlul analizei chimice a anumitor produse din lapte conservat deshidratat parțial sau total
I. Dispoziții generale
1. Instrucțiuni administrative

1.1. Personalul
Prelevarea de probe se efectuează de către o persoană
calificată autorizată, conform reglementărilor naționale.
1.2. Sigilarea și etichetarea probelor
Fiecare probă prelevată pentru uz oficial se sigilează la
locul prelevării și se identifică conform reglementărilor
naționale.
1.3. Probele duplicat
Pentru analiză trebuie preparate simultan cel puțin două
probe echivalente.
Procedura și numărul probelor prelevate se efectuează
în conformitate cu prezenta anexă.
Probele trebuie trimise la laborator imediat după
prelevare.
1.4. Proces-verbal
Probele sunt însoțite de un proces-verbal, stabilit în
conformitate cu legislația națională.
2. Echipament de prelevare

Specificații
Tot echipamentul de prelevare este confecționat din
material corespunzător cu rezistență adecvată, care să nu
determine modificări ale probei care pot afecta rezultatele
analizelor ulterioare și care să nu cauzeze modificări ale
probei în timpul procesului de prelevare a probelor. Se
recomandă utilizarea oțelului inoxidabil.
Toate suprafețele trebuie să fie netede și fără fisuri și
toate colțurile trebuie să fie rotunjite. Echipamentul de
prelevare a probelor trebuie să fie în conformitate cu
cerințele stabilite pentru fiecare produs din care urmează
să se preleveze probe.
3. Recipiente folosite la prelevarea probelor

Specificații
Recipientele și capacele folosite la prelevarea probelor
trebuie astfel să fie construite și confecționate din materiale
care protejează corespunzător proba și care nu determină

modificări ale probei care ar putea afecta rezultatul analizei
sau examinării ulterioare.
Materialele corespunzătoare includ sticla, unele metale și
unele materiale din plastic.
Recipientele trebuie să fie, de preferință, opace. Dacă
însă recipientul plin este transparent sau translucid, acesta
trebuie păstrat într-un loc întunecat.
Recipientele și capacele trebuie să fie curate și uscate.
Forma și capacitatea recipientului trebuie să fie în
conformitate cu cerințele stabilite pentru produsul din care
se prelevează probe.
Se pot utiliza recipiente din plastic de unică folosință,
recipiente confecționate din plastic, laminate, care includ o
folie de aluminiu sau pungi din plastic adecvate, prevăzute
cu metode corespunzătoare de închidere.
Recipientele, altele decât pungile de plastic, trebuie să
fie închise bine, fie prin intermediul unui dop adecvat, fie
cu un capac cu filet din metal sau din material plastic, fiind
prevăzut, dacă este necesar, cu căptușeală din plastic
etanșă. Toate dopurile sau benzile utilizate trebuie să fie
insolubile, neabsorbante și impermeabile la grăsime și nu
trebuie să afecteze mirosul, aroma, proprietățile sau
compoziția probei.
Dopurile trebuie să fie confecționate sau acoperite cu
materiale inodore neabsorbante.
4. Tehnica de prelevare

Recipientul folosit la prelevare trebuie să fie închis
imediat după prelevare.
5. Depozitarea probelor

Temperaturile de depozitare recomandate pentru probele
prelevate din produse variate nu trebuie să depășească
25șC. Timpul și temperatura de depozitare trrebuie luate în
considerare împreună și nu separat.
6. Transportul probelor

Probele vor fi aduse, cât mai repede posibil, la
laboratorul responsabil cu testarea (de preferat în 24 de
ore de la prelevarea probelor).

MONITORUL OFICIAL AL ROMÂNIEI, PARTEA I, Nr. 869/24.X.2006
În timpul tranzitului, trebuie luate măsurile de precauție
pentru a se preveni expunerea la mirosuri contaminante, la
lumina directă a soarelui și la temperaturi mai mari de
25șC.
II. Metoda 1: Prelevarea de probe pentru tipurile de
lapte parțial deshidratat
1. Scop și domeniu de aplicare

a) lapte condensat neîndulcit cu conținut ridicat de
grăsimi;
b) lapte condensat neîndulcit;
c) lapte parțial degresat condensat neîndulcit;
d) lapte degresat condensat neîndulcit;
e) lapte condensat îndulcit;
f) lapte degresat condensat îndulcit;
g) lapte parțial degresat condensat îndulcit.
2. Echipament

2.1. Generalități
A se vedea pct. 2 din Dispoziții generale.
2.2. Plonjor și agitator
Plonjoarele sau agitatoarele utilizate pentru amestecarea
lichidelor depozitate în vrac trebuie să aibă o suprafață
suficientă pentru a produce o bună omogenizare a
produsului, fără să dezvolte o aromă râncedă. Având în
vedere formele și dimensiunile diferite ale recipientelor, nu
se recomandă un design specific de plonjor pentru toate
scopurile, dar plonjoarele trebuie proiectate astfel încât să
se evite zgârierea suprafeței interioare a recipientelor care
conțin produsul în timpul agitării.
Materialele adecvate au fost descrise la pct. 2 din
Dispoziții generale.
Forma plonjorului recomandată ca fiind corespunzătoare
pentru amestecarea lichidelor în găleți sau în căni are
următoarele dimensiuni (figura 1): un disc cu diametrul de
150 mm, perforat în 6 locuri, fiecare orificiu având
diametrul de 12,5 mm pe un cerc cu diametrul de
100 mm, discul fiind fixat central cu o tijă metalică, celălalt
capăt formând o buclă de mâner. Lungimea tijei, inclusiv
mânerul, trebuie să fie de aproximativ 1 m. Plonjoarele
corespunzătoare pentru utilizarea în tancuri mici trebuie să
aibă următoarele dimensiuni aproximative (figura 2): o tijă
cu lungimea de cel puțin 2 m, asamblată cu un disc cu
diametrul de 300 mm, perforat în 12 locuri, fiecare orificiu
având un diametru de 30 mm pe un cerc cu diametrul de
230 mm.
Pentru amestecarea conținutului vaselor de dimensiuni
mari, se recomandă agitarea mecanică sau agitarea cu aer
curat, compresat. Presiunea minimă a aerului și volumul
trebuie să fie folosite pentru a preveni dezvoltarea aromei
de rânced.
NOTĂ: De fiecare dată când se solicită folosirea îaerului
curat compresat“, este necesar să se utilizeze aerul
compresat din care s-au eliminat toți contaminanții (inclusiv
uleiul, apa și praful).
2.3. Agitatorul
Cu lame late, suficient de adânc pentru a se ajunge la
baza recipientului care conține produsul și este de preferat
ca una dintre margini să aibă forma recipientului (a se
vedea figura 3).
2.4. Cupele
Figura 4 prezintă o cupă de dimensiuni și formă
corespunzătoare pentru colectarea probei. Cupa este dotată
cu un mâner rezistent, cu o lungime de cel puțin 150 mm.
Capacitatea cupei nu trebuie să fie mai mică de 50 ml.
Este un avantaj ca mânerul să fie curbat în partea de sus.

11

Forma conică a cupei permite fixarea acesteia. Alternativ,
se poate utiliza o cupă de o capacitate similară, dar care
trebuie să aibă părțile laterale gradate în 5 secțiuni egale
pentru a asista prelevarea de probe a produselor păstrate
proporțional în mai multe recipiente.
2.5. Bagheta
Rotundă, cu lungimea de aproximativ 1 m și diametrul
de 35 mm.
2.6. Recipientul
Pentru o capacitate de prelevare de 5 l, cu gura largă.
2.7. Lingura sau spatula
Cu lame late.
2.8. Recipientele pentru probe
A se vedea pct. 3 din Dispoziții generale.
3. Procedura

3.1. Prelevarea de probe din tipurile de lapte degresat
parțial neîndulcit
Se prelevează o probă într-o cantitate nu mai mică de
200 g.
3.1.1. Produsul trebuie să fie bine omogenizat prin
amestecare de jos în sus sau prin agitare ori prin agitare
mecanică sau prin turnare dintr-un recipient în altul ori prin
utilizarea de aer curat compresat (a se vedea nota de la
pct. 2.2), până în momentul în care produsul va fi suficient
de omogen.
Proba se prelevează imediat după mixare cu ajutorul
unui plonjor. Dacă obținerea unei omogenități suficiente
prezintă dificultăți, probele trebuie să fie prelevate din
porțiuni diferite ale recipientului care conține produsul până
la un total nu mai mic de 200 g. (Dacă proba este un
amestec de subprobe, acest lucru trebuie să fie menționat
pe eticheta probei și în procesul-verbal de însoțire).
3.1.2. Prelevarea de probe din produsele ambalate în
recipiente mici destinate comercializării cu amănuntul
Recipientul intact și nedeschis poate constitui proba.
Trebuie să fie luate unul sau mai multe recipiente cu
același număr de lot sau cod, astfel încât să poată
constitui o probă de cel puțin 200 g.
3.2. Prelevarea de probe din laptele parțial deshidratat
îndulcit
3.2.1. Generalități
Prelevarea de probe din recipientele de lapte parțial
deshidratat îndulcit în vrac poate fi o problemă foarte
dificilă, în special dacă produsul nu este omogen și este
foarte vâscos. Probleme de prelevare pot apărea și din
cauza prezenței cristalelor mari de zaharoză sau lactoză ori
din cauza precipitării unor săruri variate care se pot forma
în interiorul produsului sau pot adera de pereți ori din
cauza prezenței de aglomerări stabile. Astfel de condiții
devin evidente în momentul în care se introduce în
recipientul care conține produsul o sondă de prelevare,
care se retrage după ce a fost explorată o suprafață cât
mai mare. Dacă dimensiunea cristalelor de zahăr nu este
mai mare de 6 mm, nu vor fi probleme de prelevare din
această cauză. Atunci când produsul nu este omogen,
acest lucru trebuie să fie notat pe eticheta probei din
procesul-verbal de însoțire. Deoarece laptele condensat
îndulcit este depozitat frecvent la temperatura atmosferică,
se recomandă, pentru a se obține o probă reprezentativă,
să se aducă conținutul la o temperatură nu mai mică de
20șC.
3.2.2. Procedura
Se prelevează o probă de cel puțin 200 g.
a) Recipiente deschise
Trebuie să fie îndepărtat unul din capetele recipientului,
după ce acesta a fost curățat și uscat în prealabil pentru a

12

MONITORUL OFICIAL AL ROMÂNIEI, PARTEA I, Nr. 869/24.X.2006

preveni pătrunderea materiilor străine în recipient în timpul
deschiderii. Conținutul se amestecă cu ajutorul unui agitator
(a se vedea figura 3). Se trece lama peste marginile și
baza recipientului, pentru a se îndepărta orice urmă de
produs. Conținutul se amestecă bine printr-o combinație de
mișcări rotative și verticale, cu agitatorul înclinat diagonal,
având grijă să se evite încorporarea de aer în probă. Se
retrage agitatorul, iar laptele condensat aderent se transferă
într-un recipient de 5 l (a se vedea pct. 2.6), cu ajutorul
unei spatule sau al unei linguri. Amestecarea și retragerea
se repetă până se colectează 2-3 l de lapte condensat.
Acesta trebuie să fie amestecat până când devine omogen
și se prelevează o probă nu mai mică de 200 g.
b) Bidoane închise, cu dopuri la vârf sau lateral
Pentru motivele descrise la pct. 3.2.1, prelevarea de
probe prin orificiul lăsat de dop este potrivită doar dacă
laptele condensat este fluid și de o consistență uniformă.
Conținutul trebuie să fie amestecat prin inserarea în orificiu
a unei sonde, iar după ce a fost explorat și agitat în cât
mai multe direcții, sonda trebuie să fie retrasă și trebuie să
fie pregătită o probă conform pct. 3.2.1. Alternativ, se
poate transvaza conținutul într-un recipient corespunzător,
astfel încât să se recupereze cât mai mult din butoi. După
agitarea cu un agitator, proba trebuie să fie colectată
conform pct. 3.2.1.
3.2.3. Prelevarea de probe din produsele ambalate în
recipiente mici destinate comercializării cu amănuntul
Recipientul intact și închis poate constitui proba. Trebuie
să fie luate unul sau mai multe recipiente din același lot
sau cu același număr de cod, astfel încât să se poată
constitui o probă de cel puțin 200 g.
3.3. Conservarea, depozitarea și transportul probelor
A se vedea pct. 5 și 6 din Dispoziții generale.
III. Metoda 2: Prelevarea de probe din tipurile de lapte
deshidratat conservat
1. Scop și domeniu de aplicare

Această metodă descrie prelevarea de probe pentru
analiza chimică a:
a) laptelui integral deshidratat sau a laptelui praf
integral;
b) laptelui degresat deshidratat sau a laptelui praf
degresat;
c) laptelui parțial degresat deshidratat sau a laptelui praf
parțial degresat;
d) laptelui deshidratat cu conținut ridicat de grăsimi sau
a laptelui praf cu conținut ridicat de grăsimi.
2. Echipament

A se vedea pct. 2 din Dispoziții generale.
2.1. Sonde cu o lungime suficientă pentru a se atinge
baza recipientului care conține produsul. Sondele conforme
descrierii cuprinse în pct. IV sunt cele corespunzătoare.
2.2. Paleta, lingura sau spatula cu lamă lată
2.3. Recipiente care conțin probe
A se vedea pct. 3 din Dispoziții generale.
3. Procedura

3.1. Generalități
Produsul nu trebuie să absoarbă umiditatea atmosferică
în timpul în care este depozitat în container sau în
perioada anterioară prelevării de probe pentru analize.
Recipientul care conține produsul trebuie să fie reînchis, în
mod sigur, după prelevare.
3.2. Prelevarea de probe
Trebuie să fie prelevată o probă nu mai mică de 200 g.
Sonda curată și uscată trebuie să fie trecută prin produs,
dacă este nevoie cu recipientul înclinat sau așezat pe o
parte. Sonda se introduce cu deschiderea în jos și se

utilizează o rată de penetrare uniformă. În momentul în
care sonda atinge baza recipientului, aceasta va fi rotită la
180ș, scoasă din recipient, iar conținutul va fi turnat în
recipientul care conține proba. Pentru formarea unei probe
de cel puțin 200 g, sunt necesare una sau mai multe
sonde. Recipientul care conține proba trebuie să fie închis
imediat după ce prelevarea de probe este completă.
3.2.1. Prelevarea de probe din produsele ambalate în
recipiente mici destinate vânzării cu amănuntul
Recipientul intact și închis poate constitui proba. Se pot
lua unul sau mai multe recipente din același lot sau cu
același număr de cod, astfel încât să poată constitui o
probă de cel puțin 200 g.
NOTĂ: În cazul produselor descrise cu denumirea
îinstant”, proba trebuie să fie constituită dintr-un pachet
întreg nedeschis.
3.3. Conservarea, depozitarea și transportul probelor
A se vedea pct. 5 și 6 din Dispoziții generale.
IV. Sondele pentru prelevarea de probe din laptele praf
conservat în vrac
1. Tipuri de sonde

Tipul A: lung
Tipul B: scurt
(Vezi figura 5)
2. Materiale

Lama și tija trebuie să fie confecționate din metal
lustruit, de preferat din oțel inoxidabil. Cleștele de tip lung
va fi de preferință confecționat din oțel inoxidabil. Sonda de
tip scurt va fi prevăzută cu un clește detașabil din lemn
sau plastic, dotat cu o tijă prinsă de lamă.
3. Construcția

3.1. Forma, materialul și finisarea sondei trebuie să fie
astfel încât să permită ca sonda să fie curățată ușor.
3.2. Muchiile lamei de tip A trebuie să fie ascuțite,
pentru a permite prelevarea probei prin răzuire.
3.3. Vârful lamei trebuie să fie suficient de ascuțit
pentru a facilita prelevarea de probe.
4. Dimensiuni principale

Sondele trebuie să fie conforme cu dimensiunile
menționate în tabelul de mai jos (cu o toleranță de 10%):
(Dimensiuni în mm)
Tip A
lung

Lungimea paletei
800
Grosimea metalului lamei
1 până la 2
Diametrul interior al paletei,
18
la vârf
Diametrul intern al paletei,
22
la mâner sau tijă
Lățimea fantei la vârf
4
Lățimea fantei la clește sau tijă
14

Tip B
scurt

400
1 până la 2
32
28
20
14

5. Notă privind utilizarea sondelor

5.1. Sondele pot fi introduse vertical, dacă există mai
puține particule care plutesc liber. Sondele de tip A sunt
apoi complet umplute prin întoarcere și astfel pot fi retrase
vertical. Sondele de tip B sunt deja umplute complet în
timpul inserării, dar trebuie să fie retrase în poziție oblică
pentru a se evita pierderile de la partea inferioară.
5.2. În cazul particulelor care plutesc liber, recipientul
trebuie să fie înclinat, sondele inserate aproape orizontal,
cu fanta în jos, la retragere fiind orientate cu fanta în sus.

MONITORUL OFICIAL AL ROMÂNIEI, PARTEA I, Nr. 869/24.X.2006
Figurile 1—5*)

*) Figurile 1—5 sunt reproduse în facsimil.

13

14

MONITORUL OFICIAL AL ROMÂNIEI, PARTEA I, Nr. 869/24.X.2006

MONITORUL OFICIAL AL ROMÂNIEI, PARTEA I, Nr. 869/24.X.2006

15

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 159/2006 privind aprobarea Normei pentru siguranța alimentelor
care stabilește procedurile la importul și exportul de produse alimentare de origine nonanimală
supuse supravegherii și controlului pentru siguranța alimentelor
Având în vedere Legea nr. 150/2004 privind siguranța alimentelor și a hranei pentru animale, cu modificările și
completările ulterioare,
ținând cont de prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 41.565 din 9 octombrie 2006, întocmit de Direcția generală siguranța
alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Articolul 5 al Ordinului președintelui Autorității
Naționale Sanitare Veterinare și pentru Siguranța
Alimentelor nr. 159/2006 privind aprobarea Normei pentru
siguranța alimentelor care stabilește procedurile la importul
și exportul de produse alimentare de origine nonanimală
supuse supravegherii și controlului pentru siguranța
alimentelor, publicat în Monitorul Oficial al României,

Partea I, nr. 711 din 18 august 2006, se modifică și va
avea următorul cuprins:
îArt. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
de 12 decembrie 2006.“
Art. II. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare și pentru Siguranța Alimentelor,
Marian Avram
București, 16 octombrie 2005.
Nr. 250.
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
pentru modificarea Ordinului președintelui Agenției Naționale pentru Întreprinderi Mici și Mijlocii
și Cooperație nr. 85/2006 privind aprobarea Procedurii de implementare
a Programului național multianual pe perioada 2002—2006 de susținere a investițiilor realizate
de către întreprinderi nou-înființate și microîntreprinderi,
precum și a investițiilor de modernizare/retehnologizare a întreprinderilor mici și mijlocii
Având în vedere prevederile anexei nr. 3/12/18 la Legea bugetului de stat pe anul 2006 nr. 379/2005, cu
modificările și completările ulterioare, ale art. 25 alin. (1) din Legea nr. 346/2004 privind stimularea înființării și dezvoltării
întreprinderilor mici și mijlocii, cu modificările și completările ulterioare, precum și ale art. 4 alin. (1) pct. 12 din Hotărârea
Guvernului nr. 753/2003 privind organizarea și funcționarea Agenției Naționale pentru Întreprinderi Mici și Mijlocii și
Cooperație, cu modificările și completările ulterioare,
în temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Ordinul președintelui Agenției Naționale pentru
Întreprinderi Mici și Mijlocii și Cooperație nr. 85/2006 privind
aprobarea Procedurii de implementare a Programului
național multianual pe perioada 2002—2006 de susținere a
investițiilor realizate de către întreprinderi nou-înființate și
microîntreprinderi, precum și a investițiilor de modernizare/
retehnologizare a întreprinderilor mici și mijlocii, publicat în
Monitorul Oficial al României, Partea I, nr. 244 din
17 martie 2006, se modifică astfel:

1. Titlul programului va avea următorul cuprins:
îProgramul național multianual
pe perioada 2002—2009 de susținere a investițiilor
realizate de către întreprinderi nou-înființate
și microîntreprinderi, precum și a investițiilor
de modernizare/retehnologizare
a întreprinderilor mici și mijlocii“
2. Punctul 2 din Procedura de implementare a Programului
național multianual pe perioada 2002—2006 de susținere a

16

MONITORUL OFICIAL AL ROMÂNIEI, PARTEA I, Nr. 869/24.X.2006

investițiilor realizate de către întreprinderi nou-înființate și
microîntreprinderi, precum și a investițiilor de
modernizare/retehnologizare a întreprinderilor mici și
mijlocii va avea următorul cuprins:
î2. Bugetul Programului
Bugetul alocat Programului pentru anul bugetar 2006
este de 44,525 milioane lei, defalcat astfel:
a) 44,505 milioane lei pentru acordarea de alocații
financiare nerambursabile, denumite în continuare AFN,
beneficiarilor eligibili;

b) 0,02 milioane lei la dispoziția Agenției Naționale
pentru Întreprinderi Mici și Mijlocii și Cooperație, denumită
în continuare ANIMMC, constând în cheltuieli pentru
implementarea, administrarea, monitorizarea și evaluarea
Programului (cheltuieli materiale și servicii, cheltuieli pentru
derularea procedurii de achiziție publică, cheltuieli de
promovare a Programului etc.).“
Art. II. — Prezentul ordin va fi publicat în Monitorul
Oficial al României, Partea I.

p. Președintele Agenției Naționale pentru Întreprinderi Mici și Mijlocii și Cooperație,
Bogdan Dumitrache
București, 12 octombrie 2006.
Nr. 300.
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea cuantumului estimat al plafonului maxim la hectar, unitar la nivel național,
al subvențiilor de la bugetul de stat ce se acordă pentru acoperirea cheltuielilor necesare
desfășurării activității de irigații pentru sezonul de irigații al anului 2007
Având în vedere prevederile art. 68 alin. (1) și alin. (3) lit. a) din Legea îmbunătățirilor funciare nr. 138/2004, cu
modificările și completările ulterioare, precum și prevederile art. 2 lit. b) din Normele metodologice privind alocarea și
acordarea subvențiilor de la bugetul de stat pentru acoperirea unor categorii de cheltuieli necesare desfășurării activităților
de îmbunătățiri funciare, aprobate prin Ordinul ministrului agriculturii, pădurilor și dezvoltării rurale nr. 1.230/2005, cu
modificările ulterioare,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
văzând Referatul de aprobare nr. 113.251 din 27 septembrie 2006 al Direcției generale consolidarea proprietății,
reforma structurilor de exploatare, îmbunătățiri funciare și conservarea solurilor — Direcția îmbunătățiri funciare privind
emiterea unui ordin pentru aprobarea cuantumului estimat al plafonului maxim la hectar, unitar la nivel național, al
subvențiilor de la bugetul de stat ce se acordă pentru acoperirea cheltuielilor necesare desfășurării activității de irigații
pentru sezonul de irigații al anului 2007,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă cuantumul estimat al plafonului
maxim la hectar, unitar la nivel național, al subvențiilor de la
bugetul de stat ce se acordă pentru acoperirea cheltuielilor
necesare desfășurării activității de irigații pentru sezonul de
irigații din anul 2007, în limita sumei de 390 lei la hectar.
Art. 2. — Direcția buget-finanțe, Direcția îmbunătățiri
funciare, prin Oficiul de reglementare a organizațiilor de
îmbunătățiri funciare din cadrul Ministerului Agriculturii,
Pădurilor și Dezvoltării Rurale, Administrația Națională a

Îmbunătățirilor Funciare, direcțiile pentru agricultură și
dezvoltare rurală județene și a municipiului București,
precum și organizațiile de îmbunătățiri funciare și federațiile
de organizații de îmbunătățiri funciare vor fundamenta
necesarul de alocații bugetare și vor aloca subvențiile de
la bugetul de stat în limita plafonului prevăzut la art. 1.
Art. 3. — Prezentul ordin va fi publicat în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 6 octombrie 2006.
Nr. 676.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 869/24.X.2006 conține 16 pagini.

Prețul: 1,15 lei

&JUYDGY|120457]
ISSN 1453—4495

