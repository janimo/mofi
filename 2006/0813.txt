Anul 174 (XVIII) — Nr. 813

PARTEA

I

LEGI, DECRETE, HOTĂRÂRI ȘI ALTE ACTE

Marți, 3 octombrie 2006

SUMAR
Nr.

Pagina

HOTĂRÂRI ALE GUVERNULUI ROMÂNIEI
1.301. — Hotărâre privind stabilirea uniformei și a
însemnelor distinctive pentru personalul militar din
Inspectoratul General pentru Situații de Urgență și
din unitățile și instituțiile subordonate acestuia ......

395.

1–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului comunicațiilor și tehnologiei
informației pentru completarea Ordinului ministrului

Nr.

Pagina
comunicațiilor
și
tehnologiei
informației
nr. 220/2006 privind aprobarea documentelor
adoptate de către Consiliul de Exploatare Poștală
al Uniunii Poștale Universale la reuniunea anuală
din ianuarie 2005 ......................................................

15

1.698. — Ordin al ministrului transporturilor, construcțiilor
și turismului privind stabilirea parcului auto normat
al Autorității Navale Române ...................................

16

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea uniformei și a însemnelor distinctive pentru personalul militar
din Inspectoratul General pentru Situații de Urgență și din unitățile și instituțiile
subordonate acestuia
Având în vedere prevederile art. 9 lit. b) din Legea nr. 80/1995 privind Statutul cadrelor
militare, cu modificările și completările ulterioare, ale art. 1 și 2 din Ordonanța Guvernului
nr. 51/1994 privind drepturile de echipament și materiale de resortul echipamentului, în timp de
pace, ale personalului din sectorul apărare națională, ordine publică și siguranță națională,
aprobată cu modificări și completări prin Legea nr. 143/1994, și ale art. 23 alin. (2) din Ordonanța
Guvernului nr. 88/2001 privind înființarea, organizarea și funcționarea serviciilor publice comunitare
pentru situații de urgență, aprobată cu modificări și completări prin Legea nr. 363/2002, cu
modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă modelul uniformelor pentru personalul militar din Inspectoratul General
pentru Situații de Urgență și din unitățile și instituțiile subordonate acestuia.
(2) Uniforma și echipamentul special se acordă gratuit conform prevederilor legale, în condițiile
prezentei hotărâri.
Art. 2. — (1) Descrierea însemnelor pentru gradele militare, a semnelor de armă și a
emblemelor pentru coifură din compunerea uniformelor, pentru efectivele prevăzute la art. 1
alin. (1), este prevăzută în anexa nr. 1.

2

MONITORUL OFICIAL AL ROMÂNIEI, PARTEA I, Nr. 813/3.X.2006
(2) Articolele de echipament din compunerea uniformelor și accesoriile pentru acestea se
asigură pe baza normelor privind drepturile de echipament pentru personalul militar din
Inspectoratul General pentru Situații de Urgență și din unitățile și instituțiile subordonate acestuia,
prevăzute în anexa nr. 2.
Art. 3. — (1) Valoarea financiară a normelor de echipare se stabilește anual, în funcție de
prețurile la care se achiziționează articolele cuprinse în norme, și se aprobă de către ministrul
administrației și internelor.
(2) Până la stabilirea noii valori financiare a drepturilor de echipament ce se cuvin personalului
militar prevăzut la art. 1 alin. (1), acestuia îi sunt aplicabile cotele-părți anuale din drepturile de
echipament pentru cadrele militare din celelalte structuri ale Ministerului Administrației și Internelor.
(3) Cadrele militare care, prin natura activității, sunt obligate să poarte în majoritatea timpului
ținută civilă pot primi drepturile de echipament sub formă bănească, integral sau numai o parte
din acestea, și diferența în articole de echipament, pentru completarea uniformei.
(4) Restanțele de echipament se pot acorda și sub formă bănească, dacă nu a fost posibilă
acordarea în natură la termenul legal. Valoarea restanțelor se calculează în funcție de prețurile la
care se achiziționează articolele pentru anul în care se acordă.
(5) La trecerea în rezervă sau în retragere, cadrele militare, precum și urmașii personalului
decedat în timpul serviciului primesc contravaloarea echipamentului neacordat în ultimii 3 ani,
precum și valoarea cotei-părți anuale din drepturile ce li se cuvin, aferentă timpului trecut de la
începutul anului până inclusiv în luna când sunt trecute în rezervă, în retragere sau când a
intervenit decesul. Dacă valoarea articolelor de echipament primite până la data trecerii în rezervă,
în retragere sau când a intervenit decesul este mai mare decât cota valorică stabilită, diferența nu
se restituie.
(6) La solicitarea urmașilor decedatului se poate asigura gratuit o uniformă pentru înhumare.
Art. 4. — Structura normelor de echipare se poate modifica prin ordin al ministrului
administrației și internelor. Valoarea articolelor introduse în normă nu va depăși valoarea articolelor
scoase din normă.
Art. 5. — (1) Inspectoratul General pentru Situații de Urgență și unitățile și instituțiile
subordonate acestuia pot constitui un stoc de siguranță la principalele articole de echipament din
compunerea uniformelor, care nu va depăși 10% din valoarea integrală a necesarului la articolele
prevăzute în norme, pentru un an calendaristic, respectiv un stoc de rulaj la principalele articole
de echipament special, care nu va depăși 25% din cantitatea integrală a necesarului de articole
prevăzute în norme, pentru un an calendaristic.
(2) Echipamentul prevăzut de norme pentru sezonul cald poate fi achiziționat cu un an înainte,
în proporție de până la 50% din necesar.
Art. 6. — Regulamentul pentru compunerea și portul uniformelor, precum și regulile de aplicare
a normelor se aprobă prin ordin al ministrului administrației și internelor.
Art. 7. — Normele de echipare și de asigurare cu materiale de resortul echipamentului,
specifice altor structuri din sistemul de apărare națională, ordine publică și siguranță națională,
pot fi aplicate și pentru efectivele Inspectoratului General pentru Situații de Urgență și ale unităților
și instituțiilor din subordinea acestuia, dacă au intervenit situații similare care nu sunt prevăzute în
normele proprii.
Art. 8. — Articolele din compunerea uniformei efectivelor prevăzute la art. 1 alin. (1) și
echipamentul specific se achiziționează conform legislației privind achizițiile publice de bunuri și
servicii.
Art. 9. — (1) Pentru activități culturale și filmări, uniforma poate fi închiriată persoanelor
juridice. Tarifele de închiriere se stabilesc în condițiile legii.
(2) Sumele încasate din închirieri se varsă la bugetul de stat.
Art. 10. — Sumele necesare pentru aplicarea prezentei hotărâri se asigură anual de la bugetul
de stat, prin bugetul Ministerului Administrației și Internelor.
Art. 11. — Trecerea la noile uniforme ale personalului Inspectoratului General pentru Situații de
Urgență și al unităților și instituțiilor subordonate acestuia se va realiza eșalonat până la data de
31 decembrie 2009.
Art. 12. — Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.301.

3

MONITORUL OFICIAL AL ROMÂNIEI, PARTEA I, Nr. 813/3.X.2006
ANEXA Nr. 1

DESCRIEREA

însemnelor pentru gradele militare, a semnelor de armă și a emblemelor pentru coifură
din compunerea uniformelor pentru Inspectoratul General pentru Situații de Urgență
și pentru unitățile și instituțiile subordonate acestuia
Însemnele pentru gradele militare ale personalului Inspectoratului General pentru Situații de Urgență și al
unităților și instituțiilor subordonate acestuia se poartă pe umerii articolelor de îmbrăcăminte. Însemnele pentru
gradele militare se aplică pe epoleții treflă la uniforma de ceremonie și pe un suport textil la celelalte
uniforme. Acestea sunt:
a) stele pentru generali;
b) trese pentru ofițeri;
c) galoane pentru maiștrii militari subofițeri, studenți, elevi și militarii angajați pe bază de contract.
Semnele de armă conțin elemente din însemnul heraldic al Inspectoratului General pentru Situații de
Urgență (casca și toporașele), combinate cu elemente specifice care sunt acceptate și la nivel european.
Semnele de armă sunt realizate din metal având îmbinate culorile alb-argintiu și roșu-purpură.
Semnele de armă se aplică pe epoleții treflă sau pe suportul textil pe care sunt aplicate și însemnele de
grad.
Aplicarea însemnelor de grad militar și a semnelor de armă
Generali

1. Însemnele de grad militar pentru uniforma de ceremonie sunt epoleții treflă realizați din trei șnururi de
culoare alb-argintie, pe care se aplică stele metalice argintate, astfel:
a) pentru gradul de general de brigadă — o stea;
b) pentru gradul de general maior — două stele;
c) pentru gradul de general locotenent — trei stele;
d) pentru gradul de general — patru stele.
2. Însemnele de grad militar pentru uniformele de reprezentare și serviciu sunt epoleți sub formă
dreptunghiulară, confecționați dintr-un suport tare, acoperit cu un material textil țesut de culoare alb-argintie,
pe care se aplică semnele specifice gradului, respectiv stele în cinci colțuri. Stelele sunt brodate cu fir
metalizat de culoare galbenă, fiind conturate cu un fir de culoare roșie. Ca dimensiuni, stelele vor fi
încadrate într-un cerc (imaginar) având diametrul de 22 mm. Numărul de stele aplicat pe fiecare epolet va fi:
a) pentru gradul de general de brigadă — o stea;
b) pentru gradul de general maior — două stele;
c) pentru gradul de general locotenent — trei stele;
d) pentru gradul de general — patru stele.
Ofițeri

1. Însemnele de grad militar pentru uniforma de ceremonie sunt epoleți treflă, pe care se aplică trese cu
lățimea de 8 mm. Atât epoleții, cât și tresele au culoarea alb-argintie.
1.1. Pentru ofițerii cu grad superior, epoleții treflă se realizează din două șnururi dispuse sub formă de
treflă la un capăt, continuat pe lungime cu un șnur în care sunt aplicate două rânduri de șnur împletit, pe
care se aplică trese, corespunzător gradului, după cum urmează:
a) pentru gradul de maior — o tresă;
b) pentru gradul de locotenent-colonel — două trese;
c) pentru gradul de colonel — trei trese.
1.2. Pentru ofițerii cu grad inferior, epoleții treflă se realizează din două șnururi dispuse sub formă de
treflă la un capăt, continuat pe lungime cu două rânduri cu câte două șnururi pe care se aplică trese,
corespunzător gradului, după cum urmează:
a) pentru gradul de sublocotenent — o tresă;
b) pentru gradul de locotenent — două trese;
c) pentru gradul de căpitan — trei trese.
2. Însemnele de grad militar pentru uniforma de reprezentare și serviciu se confecționează din paspoal,
de culoare bleu-navy, ajurat cu fir de culoare roșie la ambele capete, pe care se aplică trese de culoare albargintie.
Însemnele de grad pentru ofițerii superiori au aplicate longitudinal pe mijlocul epoleților din paspoal un
galon de culoare alb-argintie.
Tresele și galonul se aplică pe acesta corespunzător gradului, astfel:
a) pentru gradul de sublocotenent — o tresă;
b) pentru gradul de locotenent — două trese;
c) pentru gradul de căpitan — trei trese;
d) pentru gradul de maior — o tresă și galonul;
e) pentru gradul de locotenent-colonel — două trese și galonul;
f) pentru gradul de colonel — trei trese și galonul.
Semnul de armă se fixează pe mijlocul lățimii epoletului, la 5 mm de capătul interior al acestuia.
Maiștri militari

Însemnul de grad pentru uniforma de reprezentare și serviciu se confecționează din paspoal de culoare
bleu-navy, pe care se aplică un galon sub formă de unghi și galoane drepte, de culoare alb-argintie,
corespunzător gradului, astfel:
a) pentru gradul de maistru militar clasa a IV-a — un galon sub formă de unghi și un galon drept;
b) pentru gradul de maistru militar clasa a III-a — un galon sub formă de unghi și două galoane drepte;

4

MONITORUL OFICIAL AL ROMÂNIEI, PARTEA I, Nr. 813/3.X.2006
c) pentru gradul de maistru militar clasa a II-a — un galon sub formă de unghi și trei galoane drepte;
d) pentru gradul de maistru militar clasa I — un galon sub formă de unghi și patru galoane drepte;
e) pentru gradul de maistru militar principal — un galon sub formă de unghi și cinci galoane drepte.
Semnul de armă se fixează pe mijlocul lățimii epoletului, la 5 mm de capătul interior al acestuia.
Subofițeri

Însemnul de grad pentru uniforma de reprezentare și serviciu se confecționează din paspoal de culoare
bleu-navy, pe care se aplică galoane cu lățimea de 20 mm și 13 mm, de culoare alb-argintie, corespunzător
gradului, astfel:
a) pentru gradul de sergent major — un galon de 20 mm și unul de 13 mm;
b) pentru gradul de plutonier — două galoane de 20 mm;
c) pentru gradul de plutonier major — două galoane de 20 mm și unul de 13 mm;
d) pentru gradul de plutonier adjutant — trei galoane de 20 mm;
e) pentru gradul de plutonier adjutant șef — patru galoane de 20 mm.
Semnul de armă se fixează pe mijlocul lățimii epoletului, la 5 mm de capătul interior al acestuia.
Studenți și elevi din școlile militare

Însemnele de grad militar pentru uniformele de oraș, clasă și instrucție sunt confecționate din material
fond, având aplicate galoane confecționate din fir textil de culoare alb-argintie, astfel:
a) pentru gradul de fruntaș — un galon cu lățimea de 13 mm;
b) pentru gradul de caporal — două galoane de 13 mm;
c) pentru gradul de sergent — un galon cu lățimea de 20 mm.
Semnul de armă este de culoare alb-argintie și se fixează la mijlocul epoletului, pe lățime, și la 5 mm de
capătul interior al acestuia.
Militari angajați pe bază de contract și militari în termen

Însemnele de grad militar pentru uniformele de oraș și instrucție sunt confecționate din material fond,
având aplicate galoane confecționate din fir textil de culoare alb-argintie, astfel:
a) pentru gradul de fruntaș — un galon cu lățimea de 13 mm;
b) pentru gradul de caporal — două galoane de 13 mm;
c) pentru gradul de sergent — un galon cu lățimea de 20 mm.
Semnul de armă este de culoare alb-argintie și se fixează la mijlocul epoletului, pe lățime, și la 5 mm de
capătul interior al acestuia.
Pentru militarii cu termen redus, ca semn distinctiv se va folosi un galon roșu, bordurat cu zig-zag alb,
lat de 10 mm, aplicat lângă gradul respectiv.
Embleme pentru coifură
Generali

Emblema pentru coifură a generalilor este brodată. Broderia se execută pe un suport textil de culoarea
coifurii (negru pentru uniforma de ceremonie și căciulă, respectiv bleu-navy pentru uniforma de reprezentare
și serviciu). Emblema pentru coifură conține elemente din însemnul heraldic al Inspectoratului General pentru
Situații de Urgență (casca dispusă pe două toporașe încrucișate, având la bază grenada explodând).
Elementele din însemnul heraldic sunt încadrate de 4 rânduri de frunze de stejar, dispuse în evantai.
Broderia se realizează utilizând fire metalice de culoare alb-argintie, pentru frunze, cască, toporașe și
grenadă, și fire metalizate de culoare roșie, pentru spațiul rămas neocupat de acestea. Deasupra emblemei,
la toate articolele pentru coifură, se montează stema țării.
Ofițeri

Emblema pentru coifură a ofițerilor este brodată. Broderia se execută pe un suport textil de culoarea
coifurii (negru pentru uniforma de ceremonie și căciulă, respectiv bleu-navy pentru uniforma de reprezentare
și serviciu). Emblema pentru coifură conține aceleași elemente din însemnul heraldic al Inspectoratului
General pentru Situații de Urgență ca și emblema pentru coifură a generalilor. Elementele din însemnul
heraldic sunt încadrate de 3 rânduri de frunze de stejar dispuse în evantai. Broderia se execută utilizând
aceleași tipuri și culori de fire ca și la emblema pentru coifură a generalilor. Deasupra emblemei, la toate
articolele pentru coifură, se montează stema țării.
Maiștri militari și subofițeri

Emblema pentru coifură a maiștrilor militari și a subofițerilor este brodată. Ea conține aceleași elemente
din însemnul heraldic al Inspectoratului General pentru Situații de Urgență ca și emblema pentru coifură a
ofițerilor. Elementele din însemnul heraldic sunt încadrate de două ramuri de frunze de stejar dispuse în
evantai. Deasupra emblemei, la toate articolele pentru coifură, se montează stema țării.
Studenți și elevi din școlile militare

Emblema pentru coifură a studenților și elevilor din școlile militare este realizată din metal alb-argintiu,
conținând aceleași elemente ca și emblema pentru coifură a maiștrilor militari și subofițerilor. Elementele din
însemnul heraldic sunt încadrate de un rând de frunze de stejar, dispuse în evantai. Spațiul rămas liber
între elementele însemnului heraldic și frunzele de stejar se vopsește cu vopsea metalizată de culoare roșie.
Deasupra emblemei, la toate articolele pentru coifură, se montează stema țării.
Militari angajați pe bază de contract și militari în termen

Emblema pentru coifură a gradaților profesioniști și a militarilor în termen (casca suprapusă peste două
toporașe) este ovală, având fondul vopsit cu vopsea metalizată de culoare roșie.
Casca și toporașele au culoarea alb-argintie.
Deasupra emblemei, la toate articolele pentru coifură, se montează stema țării.

*) Tabelul nr. 1 este reprodus în facsimil.

T A B E L U L Nr. 1*) l a a n e x a n r . 1

cuprinzând culorile principalelor articole de echipament

MONITORUL OFICIAL AL ROMÂNIEI, PARTEA I, Nr. 813/3.X.2006
5

6

MONITORUL OFICIAL AL ROMÂNIEI, PARTEA I, Nr. 813/3.X.2006
ANEXA Nr. 2*)

NORME PRIVIND DREPTURILE DE ECHIPAMENT

pentru personalul militar din Inspectoratul General pentru Situații de Urgență și unitățile
și instituțiile subordonate acestuia
N O R M A Nr. 1

pentru echiparea cu uniformă de ceremonie a generalilor și ofițerilor

N O R M A Nr. 2

pentru echiparea cu uniformă de reprezentare a generalilor, ofițerilor, maiștrilor militari și subofițerilor

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 813/3.X.2006

7

8

MONITORUL OFICIAL AL ROMÂNIEI, PARTEA I, Nr. 813/3.X.2006
N O R M A Nr. 3

pentru echiparea cu uniformă de serviciu a generalilor, ofițerilor, maiștrilor militari și subofițerilor

N O R M A Nr. 4

pentru echiparea generalilor și ofițerilor în rezervă și în retragere

MONITORUL OFICIAL AL ROMÂNIEI, PARTEA I, Nr. 813/3.X.2006

N O R M A Nr. 5

pentru echiparea studenților pompieri din Academia de Poliție îALEXANDRU IOAN CUZA“

9

10

MONITORUL OFICIAL AL ROMÂNIEI, PARTEA I, Nr. 813/3.X.2006

MONITORUL OFICIAL AL ROMÂNIEI, PARTEA I, Nr. 813/3.X.2006
N O R M A Nr. 6

pentru echiparea elevilor din școlile militare de maiștri militari și subofițeri

11

12

MONITORUL OFICIAL AL ROMÂNIEI, PARTEA I, Nr. 813/3.X.2006

N O R M A Nr. 7

pentru echiparea militarilor angajați pe bază de contract și a militarilor în termen

MONITORUL OFICIAL AL ROMÂNIEI, PARTEA I, Nr. 813/3.X.2006

N O R M A Nr. 8

privind echipamentul pentru muzica reprezentativă și a formațiunilor și echipelor artistice

13

14

MONITORUL OFICIAL AL ROMÂNIEI, PARTEA I, Nr. 813/3.X.2006

N O R M A Nr. 9

pentru asigurarea cu echipament special

MONITORUL OFICIAL AL ROMÂNIEI, PARTEA I, Nr. 813/3.X.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
pentru completarea Ordinului ministrului comunicațiilor
și tehnologiei informației nr. 220/2006 privind aprobarea documentelor
adoptate de către Consiliul de Exploatare Poștală al Uniunii Poștale Universale
la reuniunea anuală din ianuarie 2005
În temeiul art. 6 din Legea nr. 24/2006 privind ratificarea actelor adoptate de Congresul Uniunii
Poștale Universale la București la 5 octombrie 2004 și al art. 5 alin. (6) din Hotărârea Guvernului
nr. 744/2003 privind organizarea și funcționarea Ministerului Comunicațiilor și Tehnologiei
Informației, cu modificările și completările ulterioare,
ministrul comunicațiilor și tehnologiei informației emite prezentul ordin.
Art. I. — Ordinul ministrului comunicațiilor și tehnologiei informației nr. 220/2006 privind
aprobarea documentelor adoptate de către Consiliul de Exploatare Poștală al Uniunii Poștale
Universale la reuniunea anuală din ianuarie 2005, publicat în Monitorul Oficial al României,
Partea I, nr. 489 și 489 bis din 6 iunie 2006, se completează după cum urmează:
1. anexa nr. 1 îRegulamentul poștei de scrisori și protocolul său final“ se completează cu
anexa nr. 1*) care face parte integrantă din prezentul ordin;
2. anexa nr. 2 îRegulamentul privind coletele poștale și protocolul său final“ se completează cu
anexa nr. 2*) care face parte integrantă din prezentul ordin;
3. anexa nr. 3 îRegulamentul serviciilor de plată ale poștei și protocolul său final“ se
completează cu anexa nr. 3*) care face parte integrantă din prezentul ordin.
Art. II. — Prezentul ordin va fi publicat în Monitorul Oficial al României, Partea I.
Ministrul comunicațiilor și tehnologiei informației,
Zsolt Nagy
București, 6 septembrie 2006.
Nr. 395.
*) Anexele nr. 1—3 se publică ulterior în Monitorul Oficial al României, Partea I, nr. 813 bis în afara abonamentului, care
se poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

15

16

MONITORUL OFICIAL AL ROMÂNIEI, PARTEA I, Nr. 813/3.X.2006
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind stabilirea parcului auto normat al Autorității Navale Române
În conformitate cu prevederile art. 6 alin. (4) din Hotărârea Guvernului nr. 1.133/2002 privind
organizarea și funcționarea Autorității Navale Române, cu modificările și completările ulterioare,
în temeiul art. 4 alin. (1) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările
ulterioare,
ministrul transporturilor, construcțiilor și turismului emite următorul ordin:
Art. 1. — (1) Pentru exercitarea atribuțiilor specifice de inspecție, control și supraveghere,
parcul auto normat al Autorității Navale Române este de 86 de autovehicule, din care:
a) 81 autoturisme pentru inspecții și control, cu o normă de consum mediu combustibil de
350 litri pentru fiecare autoturism pe lună;
b) 5 autospeciale cisterne de transport combustibil, cu o normă de consum mediu combustibil
de 450 litri pentru fiecare autospecială pe lună.
(2) Nu se consideră depășire a consumului normat pe autoturism consumul care la nivelul
anului se încadrează în cantitatea de combustibil normată în raport cu numărul de autoturisme
aprobat pentru Autoritatea Navală Română.
Art. 2. — Prezentul ordin se publică în Monitorul Oficial al României, Partea I.
Ministrul transporturilor, construcțiilor și turismului,
Radu Mircea Berceanu

București, 18 septembrie 2006.
Nr. 1.698.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 813/3.X.2006 conține 16 pagini.

Prețul: 1,15 lei

&JUYDGY|119895]
ISSN 1453—4495

