Anul 174 (XVIII) — Nr. 636

PARTEA

I

LEGI, DECRETE, HOTĂRÂRI ȘI ALTE ACTE

Luni, 24 iulie 2006

SUMAR

Nr.

344.
983.

Pagina
LEGI ȘI DECRETE
— Lege privind detașarea salariaților în cadrul
prestării de servicii transnaționale............................
— Decret pentru promulgarea Legii privind
detașarea salariaților în cadrul prestării de servicii
transnaționale.............................................................

ORDONANȚE ȘI HOTĂRÂRI
ALE GUVERNULUI ROMÂNIEI
30. — Ordonanță pentru modificarea și completarea
Ordonanței de urgență a Guvernului nr. 102/2005
privind libera circulație pe teritoriul României a
cetățenilor statelor membre ale Uniunii Europene
și Spațiului Economic European ..............................
922. — Hotărâre pentru aprobarea Protocolului de
colaborare în domeniul arhivistic între Arhivele
Naționale din cadrul Ministerului Administrației și
Internelor din România și Direcția Generală a
Arhivelor de pe lângă Consiliul de Miniștri al
Republicii Bulgaria, semnat la București la
28 martie 2006..........................................................
Protocol de colaborare în domeniul arhivistic între
Arhivele Naționale din cadrul Ministerului
Administrației și Internelor din România și Direcția
Generală a Arhivelor de pe lângă Consiliul de
Miniștri al Republicii Bulgaria ...................................
926. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru județul Maramureș ..............................

Nr.

Pagina

927.

— Hotărâre pentru aprobarea contribuției
financiare anuale a României, corespunzătoare
anului 2006, la Programul comunitar de acțiune în
domeniul sănătății publice (2003—2008).................

13

928.

— Hotărâre privind transmiterea unei părți de
imobil din domeniul public al statului și din
administrarea Ministerului Administrației și
Internelor în domeniul public al municipiului
Mediaș și în administrarea Consiliului Local al
Municipiului Mediaș, județul Sibiu ............................

13–14

929.

— Hotărâre privind numirea Comisiei pentru
efectuarea cercetării prealabile în vederea
declarării utilității publice pentru lucrarea de interes
național îDeschiderea și punerea în exploatare a
carierei Roșiuța, județul Gorj, la o capacitate de
3.000.000 tone/an lignit“ ...........................................

14–15

— Hotărâre pentru modificarea Hotărârii
Guvernului nr. 786/2005 privind sprijinul direct al
statului care se acordă pentru producția de tutun
brut, în anul 2005, în scopul creșterii producției și
a calității tutunului .....................................................

15

2–3

3

3–10

934.

11

DECIZII ALE PRIMULUI-MINISTRU
95.

— Decizie pentru eliberarea domnului Silviu Bian
din funcția de secretar de stat în cadrul
Ministerului Muncii, Solidarității Sociale și Familiei.......

16

96.

— Decizie privind numirea domnului Silviu Bian în
funcția de președinte al Agenției Naționale pentru
Ocuparea Forței de Muncă ......................................

16

11–12

12

2

MONITORUL OFICIAL AL ROMÂNIEI, PARTEA I, Nr. 636/24.VII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind detașarea salariaților în cadrul prestării de servicii transnaționale
Parlamentul României adoptă prezenta lege.
Art. 1. — Prevederile prezentei legi se aplică
întreprinderilor stabilite într-un stat membru al Uniunii
Europene sau al Spațiului Economic European, care, în
cadrul prestării de servicii transnaționale, detașează pe
teritoriul României salariați cu care au stabilite raporturi de
muncă.
Art. 2. — Prezenta lege nu se aplică personalului
navigant al întreprinderilor din marina comercială.
Art. 3. — În sensul prezentei legi, prin salariat detașat
se înțelege salariatul care în mod normal lucrează într-un
alt stat decât România, dar pentru o perioadă de timp
limitată își desfășoară activitatea în România.
Art. 4. — Prezenta lege se aplică în măsura în care
întreprinderile prevăzute la art. 1 iau una dintre următoarele
măsuri cu caracter transnațional:
a) detașarea unui salariat pe teritoriul României, în
numele întreprinderii și sub coordonarea acesteia, în cadrul
unui contract încheiat între întreprinderea care face
detașarea și beneficiarul prestării de servicii care își
desfășoară activitatea în România, dacă există un raport de
muncă, pe perioada detașării, între salariat și întreprinderea
care face detașarea;
b) detașarea unui salariat la o unitate situată pe
teritoriul României sau la o întreprindere care aparține unui
grup de întreprinderi, situată pe teritoriul României, dacă
există un raport de muncă, pe perioada detașării, între
salariat și întreprinderea care face detașarea;
c) punerea la dispoziție a unui salariat, de către o
întreprindere de muncă temporară sau agenție de plasare,
la o întreprindere utilizatoare stabilită sau care își
desfășoară activitatea pe teritoriul României, dacă există un
raport de muncă, pe perioada detașării, între salariat și
întreprinderea de muncă temporară sau agenția de plasare.
Art. 5. — În sensul prezentei legi, noțiunea de salariat
este cea reglementată în legislația română.
Art. 6. — Salariații detașați pe teritoriul României în
cadrul prestării de servicii transnaționale beneficiază,
indiferent de legea aplicabilă raportului de muncă, de
condițiile de muncă stabilite prin legea română și/sau prin
contractul colectiv de muncă la nivel național și de ramură,
cu privire la:
a) durata maximă a timpului de muncă și durata minimă
a repausului periodic;
b) durata minimă a concediilor anuale plătite;
c) salariul minim, inclusiv compensarea sau plata muncii
suplimentare;
d) condițiile de punere la dispoziție a salariaților, în
special de către întreprinderile de muncă temporară;
e) sănătatea și securitatea în muncă;
f) măsurile de protecție aplicabile condițiilor de muncă
pentru femeile însărcinate sau pentru cele care au născut
recent, precum și pentru copii și tineri;
g) egalitatea de tratament dintre bărbați și femei,
precum și alte dispoziții în materie de nediscriminare.
Art. 7. — În sensul prevederilor prezentei legi, noțiunea
de salariu minim este cea prevăzută de lege și/sau de
contractul colectiv de muncă aplicabil.
Art. 8. — (1) Prevederile art. 6 lit. b) și c) nu se aplică
în cazul lucrărilor de montaj inițial și/sau de primă instalare

a unui bun, care fac parte integrantă dintr-un contract de
furnizare de bunuri, sunt necesare pentru punerea în
funcțiune a bunului furnizat și sunt executate de salariați
calificați și/sau specializați ai întreprinderii furnizoare, dacă
durata detașării este de cel mult 8 zile.
(2) Durata detașării se calculează pe baza unei
perioade de referință de un an de la data începerii
detașării. La calculul duratei detașării se iau în considerare
perioadele anterioare în care postul a fost ocupat de un
lucrător detașat.
(3) Excepția prevăzută la alin. (1) nu se aplică
activităților din domeniul construcțiilor, care vizează
construirea, repararea, întreținerea, modificarea sau
demolarea clădirilor, în special următoarelor:
a) excavații;
b) terasament;
c) construcții;
d) montare și demontare a elementelor prefabricate;
e) amenajare sau echipare;
f) transformare;
g) renovare;
h) reparare;
i) demontare;
j) demolare;
k) mentenanță;
l) întreținere, lucrări de vopsire și curățare;
m) îmbunătățiri.
Art. 9. — Indemnizațiile specifice detașării sunt
considerate parte a salariului minim, în măsura în care nu
sunt acordate salariatului pentru acoperirea cheltuielilor
generate de detașare, precum cele de transport, cazare și
masă.
Art. 10. — Dispozițiile prezentei legi nu limitează
aplicarea condițiilor de muncă mai favorabile pentru
salariații detașați în România.
Art. 11. — Întreprinderile stabilite într-un stat nemembru
al Uniunii Europene sau al Spațiului Economic European,
care detașează salariați pe teritoriul României, nu pot
beneficia de un tratament mai favorabil decât întreprinderile
stabilite într-un stat membru al Uniunii Europene sau al
Spațiului Economic European.
Art. 12. — (1) În scopul punerii în aplicare a
prevederilor prezentei legi, Inspecția Muncii este autoritatea
publică cu atribuții de birou de legătură, care efectuează
schimbul de informații cu instituțiile competente din statele
membre ale Uniunii Europene sau ale Spațiului Economic
European.
(2) Inspecția Muncii comunică instituțiilor competente din
celelalte state membre ale Uniunii Europene și ale Spațiului
Economic European, precum și Comisiei Europene
informații referitoare la calitatea sa de autoritate cu atribuții
de birou de legătură.
(3) În cadrul acestei cooperări, Inspecția Muncii
răspunde cererilor motivate de informare a acestor instituții
cu privire la detașarea salariaților în cadrul prestării de
servicii transnaționale, inclusiv referitor la abuzuri sau la
cazuri de activități transnaționale considerate ilegale.
(4) Schimbul de informații prevăzut la alin. (3) se
realizează cu titlu gratuit.

MONITORUL OFICIAL AL ROMÂNIEI, PARTEA I, Nr. 636/24.VII.2006
Art. 13. — (1) Inspecția Muncii verifică aplicarea
prevederilor prezentei legi, în vederea respectării drepturilor
salariaților detașați pe teritoriul României în cadrul prestării
de servicii transnaționale.
(2) În cazul în care consideră că le-au fost încălcate
drepturile cu privire la condițiile de muncă, salariații
detașați în condițiile prezentei legi și/sau reprezentanții
acestora se pot adresa Inspecției Muncii.
Art. 14. — În situația în care salariații detașați în
condițiile prezentei legi consideră că le-au fost încălcate
drepturile cu privire la condițiile de muncă, aceștia se pot
adresa instanțelor judecătorești competente din România sau
instanțelor judecătorești dintr-un alt stat, potrivit convențiilor
internaționale existente în materie de competență judiciară.

3

Art. 15. — Procedura specifică privind detașarea
salariaților în cadrul prestării de servicii transnaționale pe
teritoriul României urmează să fie stabilită prin hotărâre a
Guvernului, în termen de 90 de zile de la data publicării
prezentei legi în Monitorul Oficial al României, Partea I.
Art. 16. — Prezenta lege intră în vigoare la data
aderării României la Uniunea Europeană.
*
Prezenta lege transpune Directiva Parlamentului
European și a Consiliului 96/71/CE din 16 decembrie 1996
privind detașarea lucrătorilor în cadrul prestării de servicii,
publicată în Jurnalul Oficial al Comunităților Europene
(JOCE), nr. L 018 din 21 ianuarie 1997.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 19 iulie 2006.
Nr. 344.
PREȘEDINTELE ROMÂNIEI

DECRET
pentru promulgarea Legii privind detașarea salariaților
în cadrul prestării de servicii transnaționale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind detașarea salariaților în
cadrul prestării de servicii transnaționale și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 18 iulie 2006.
Nr. 983.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea Ordonanței de urgență a Guvernului nr. 102/2005 privind libera
circulație pe teritoriul României a cetățenilor statelor membre ale Uniunii Europene și Spațiului
Economic European
În temeiul art. 108 din Constituția României, republicată, și al art. 1 pct. VII.2 din Legea nr. 288/2006 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța de urgență a Guvernului
nr. 102/2005 privind libera circulație pe teritoriul României
a cetățenilor statelor membre ale Uniunii Europene și

Spațiului Economic European, publicată în Monitorul
Oficial al României, Partea I, nr. 646 din 21 iulie
2005, aprobată cu modificări și completări prin

4

MONITORUL OFICIAL AL ROMÂNIEI, PARTEA I, Nr. 636/24.VII.2006

Legea nr. 260/2005, se modifică și se completează după
cum urmează:
1. Articolul 1 va avea următorul cuprins:
îArt. 1. — Prezenta ordonanță de urgență stabilește
condițiile în care cetățenii Uniunii Europene și ai statelor
membre ale Spațiului Economic European și membrii
acestora de familie își pot exercita dreptul la liberă
circulație, de rezidență și de rezidență permanentă pe
teritoriul României, precum și limitele exercitării acestor
drepturi din motive de ordine publică, securitate națională
sau sănătate publică.“
2. La articolul 2 alineatul (1), punctele 4, 5 și 6 vor avea
următorul cuprins:
î4. drept de rezidență — dreptul cetățeanului Uniunii
Europene de a rămâne și de a locui pe teritoriul României,
în condițiile legii;
5. rezident — cetățean al Uniunii Europene sau
membrul de familie al acestuia care își exercită dreptul la
liberă circulație și rezidență pe teritoriul României, în
condițiile legii;
6. persoană aflată în întreținere — orice alt membru de
familie, indiferent de cetățenie, care nu se încadrează în
definiția prevăzută la pct. 3 și care, în țara de origine ori
de proveniență, se află în întreținerea sau gospodărește
împreună cu cetățeanul Uniunii Europene ori se află în
situația în care, din motive medicale grave, este necesară
asistența personală a acestuia;“.
3. La articolul 2 alineatul (1), după punctul 6 se
introduce un nou punct, punctul 7, cu următorul cuprins:
î7. partener — persoana care conviețuiește cu
cetățeanul Uniunii Europene, dacă parteneriatul este
înregistrat conform legii din statul membru de origine ori de
proveniență sau, în cazul în care parteneriatul nu este
înregistrat, relația de conviețuire poate fi dovedită.“
4. La articolul 3, partea introductivă și litera e) vor avea
următorul cuprins:
îArt. 3. — Cetățenii Uniunii Europene, precum și
membrii familiilor lor, care își exercită dreptul la liberă
circulație și rezidență pe teritoriul României, beneficiază de
drepturile și libertățile recunoscute prin Tratatul privind
Uniunea Europeană, cum ar fi:
...............................................................................................
e) au acces neîngrădit pe piața forței de muncă din
România, sub rezerva aplicării măsurilor tranzitorii
prevăzute în Tratatul de aderare a României la Uniunea
Europeană, precum și la desfășurarea altor activități de
natură economică, în condițiile legii aplicabile cetățenilor
români;“.
5. La articolul 3 se introduc două noi alineate,
alineatele (2) și (3), cu următorul cuprins:
î(2) Persoanele aflate în întreținere, precum și
partenerul beneficiază de drepturile membrilor de familie ai
cetățeanului Uniunii Europene privind intrarea și rezidența
pe teritoriul României, în condițiile stabilite de prezenta
ordonanță de urgență.
(3) Exercitarea unui drept sau îndeplinirea unei
formalități administrative de către cetățenii Uniunii Europene
ori de către membrii lor de familie nu este condiționată de
posesia unui document eliberat de autoritățile române în
condițiile prezentei ordonanțe de urgență, dacă, prin orice
alt mijloc de probă, persoana interesată dovedește că este
beneficiară a acelui drept.“

6. Titlul capitolului II va avea următorul cuprins:
îIntrarea, rezidența și ieșirea pe/de pe teritoriul
României a cetățenilor Uniunii Europene, precum și a
membrilor familiilor lor“
7. Articolul 5 va avea următorul cuprins:
îArt. 5. — (1) Intrarea cetățenilor Uniunii Europene pe
teritoriul României este permisă prin toate punctele de
trecere a frontierei de stat deschise traficului de persoane,
cu condiția prezentării documentului național de identitate,
a pașaportului sau a unui document eliberat în condițiile
prezentei ordonanțe de urgență pentru cetățenii Uniunii
Europene, valabil, fără a se aplica ștampila de intrare de
către organele poliției de frontieră în oricare dintre aceste
documente.
(2) Membrii de familie care nu sunt cetățeni ai Uniunii
Europene pot intra pe teritoriul României în baza unui
pașaport valabil și a vizei de intrare, cu excepția cazurilor
în care obligativitatea obținerii vizei este desființată în
condițiile legii.
(3) Misiunile diplomatice și oficiile consulare ale
României acordă persoanelor prevăzute la alin. (2) viza de
intrare pe teritoriul României. Condițiile pentru eliberarea
vizei se stabilesc prin norme metodologice.
(4) Membrul de familie care nu este cetățean al Uniunii
Europene, dar care este în posesia unui document valabil,
care atestă rezidența pe teritoriul unui alt stat membru în
calitate de membru de familie al unui cetățean al Uniunii
Europene, este scutit de la obligativitatea obținerii unei
vize. Organele poliției de frontieră nu aplică ștampila de
intrare sau de ieșire în pașaportul persoanelor din această
categorie.“
8. Articolul 6 va avea următorul cuprins:
îArt. 6. — (1) Cetățenilor Uniunii Europene, precum și
membrilor familiilor lor li se refuză intrarea pe teritoriul
statului român numai în următoarele situații:
a) dacă nu prezintă documentele corespunzătoare
prevăzute la art. 5 și nu fac dovada, prin orice alt mijloc,
că beneficiază de dreptul la liberă circulație și rezidență pe
teritoriul României;
b) dacă au fost declarați indezirabili, în condițiile legii,
sau dacă împotriva acestora a fost dispusă măsura
interzicerii intrării pe teritoriul României în condițiile
prezentei ordonanțe de urgență;
c) există indicii temeinice că persoana în cauză
constituie o amenințare reală și prezentă la ordinea
publică, securitatea națională sau sănătatea publică.
(2) În situația prevăzută la alin. (1) lit. a), înainte de
comunicarea refuzului permiterii intrării pe teritoriul
României, persoanei i se acordă o perioadă de timp pe
care o consideră necesară, în care să dovedească
îndeplinirea condițiilor de intrare sau faptul că beneficiază
de dreptul la liberă circulație și rezidență pe teritoriul
României. Organele poliției de frontieră acordă tot sprijinul
necesar pentru clarificarea situației persoanei în cauză,
inclusiv prin eliberarea vizei de intrare, în cazuri
excepționale, după analizarea situației persoanei în cauză.
(3) Refuzul permiterii intrării pe teritoriul României se
comunică de către organele poliției de frontieră de îndată,
în scris, împreună cu motivele care au stat la baza
dispunerii acestei măsuri, indicându-se instanța competentă
și termenul în care măsura poate fi atacată.
(4) Împotriva refuzului permiterii intrării pe teritoriul
României se poate face acțiune la instanța de contencios
administrativ în a cărei rază teritorială se află sediul

MONITORUL OFICIAL AL ROMÂNIEI, PARTEA I, Nr. 636/24.VII.2006
organului emitent al actului administrativ contestat. Instanța
soluționează de urgență și cu precădere, pronunțându-se
prin hotărâre. Cererea se judecă în camera de consiliu, cu
citarea părților. Hotărârea instanței este definitivă și
irevocabilă.
(5) Introducerea acțiunii în contencios administrativ
împotriva refuzului permiterii intrării pe teritoriul României
nu suspendă executarea măsurii.“
9. Articolul 7 va avea următorul cuprins:
îArt. 7. — Cetățenii Uniunii Europene, precum și
membrii familiilor lor pot părăsi teritoriul României pe baza
prezentării documentelor și cu aplicarea corespunzătoare a
prevederilor privind aplicarea ștampilei de către organele
poliției de frontieră, prevăzute la art. 5.“
10. Litera a) a alineatului (1) al articolului 8 se abrogă.
11. La articolul 8, alineatul (2) va avea următorul
cuprins:
î(2) Refuzul permiterii ieșirii de pe teritoriul României se
comunică de către organele poliției de frontieră în condițiile
prevăzute la art. 6 alin. (3). Împotriva refuzului permiterii
ieșirii se poate face acțiune la instanța de contencios
administrativ competentă. Procedura prevăzută la art. 6
alin. (4) se aplică în mod corespunzător.“
12. Alineatul (3) al articolului 8 se abrogă.
13. Titlul secțiunii a 3-a a capitolului II va avea
următorul cuprins:
îRezidența pe teritoriul României a cetățenilor Uniunii
Europene, precum și a membrilor familiilor lor“
14. Articolul 10 va avea următorul cuprins:
îArt. 10. — (1) Pe durata șederii în România, cetățenii
Uniunii Europene sau, după caz, membrii familiilor lor sunt
obligați să declare la formațiunile teritoriale ale Autorității
pentru străini, în termen de 15 zile de la producerea
evenimentului, următoarele:
a) orice modificare intervenită cu privire la nume,
prenume și cetățenie;
b) în cazul membrilor de familie care nu au cetățenia
Uniunii Europene, orice schimbare relevantă cu privire la
starea civilă.
(2) Pierderea sau furtul documentelor în baza cărora se
permite trecerea frontierei de stat a României, precum și a
celor eliberate de autoritățile române în baza prevederilor
prezentei ordonanțe de urgență vor fi declarate la organul
de poliție competent teritorial, în termen de 48 de ore de
la constatarea evenimentului.“
15. Titlul capitolului III va avea următorul cuprins:
îCondițiile exercitării dreptului de rezidență pe teritoriul
României de către cetățenii Uniunii Europene, precum și
de membrii familiilor lor“
16. Articolul 12 va avea următorul cuprins:
îArt. 12. — (1) Cetățenii Uniunii Europene, care intră pe
teritoriul României, beneficiază de drept de rezidență pentru
o perioadă de până la 3 luni de la data intrării în țară,
fără îndeplinirea vreunei condiții suplimentare.
(2) Membrii de familie ai cetățenilor Uniunii Europene,
indiferent de cetățenie, care îi însoțesc sau li se alătură
ulterior beneficiază de prevederile alin. (1).
(3) Persoanele prevăzute la alin. (1) și (2) pot beneficia
de drept de rezidență pe teritoriul României pentru o
perioadă mai mare de 3 luni în condițiile prevăzute la
secțiunea a 2-a a prezentului capitol.
(4) Persoanele prevăzute la alin. (1) și (2) pot beneficia
de drept de rezidență permanentă pe teritoriul României în

5

condițiile prevăzute la secțiunea a 3-a a prezentului
capitol.“
17. Titlul secțiunii a 2-a a capitolului III va avea
următorul cuprins:
îDreptul de rezidență pentru o perioadă de peste 3 luni“
18. La articolul 13, alineatele (1) și (4) vor avea
următorul cuprins:
î(1) Cetățenii Uniunii Europene aflați în una dintre
următoarele situații au dreptul de rezidență în România
pentru o perioadă mai mare de 3 luni:
a) desfășoară pe teritoriul României activități dependente
sau activități independente, în condițiile legii;
b) dețin mijloace de întreținere pentru ei și membrii lor
de familie, de regulă cel puțin la nivelul venitului minim
garantat în România, și asigurare de sănătate recunoscută
în sistemul asigurărilor sociale de sănătate din România;
c) sunt înscriși la o instituție din România, acreditată în
condițiile legii, având ca obiect principal de activitate
desfășurarea de activități de învățământ sau de
perfecționare a pregătirii profesionale, au asigurare de
sănătate recunoscută în sistemul asigurărilor sociale de
sănătate din România și asigură autoritățile competente,
printr-o declarație pe propria răspundere sau prin orice alt
mijloc, că dețin mijloace de întreținere pentru ei și membrii
lor de familie, de regulă cel puțin la nivelul venitului minim
garantat în România;
d) sunt membri de familie ai unui cetățean al Uniunii
Europene care îndeplinește una dintre condițiile prevăzute
la lit. a), b) sau c).
.............................................................................................
(4) Rezidentul care a avut un contract de muncă cu o
durată determinată mai mică de un an sau care s-a aflat
în situația prevăzută la alin. (1) lit. a) pentru o perioadă de
cel mult 12 luni și ulterior a devenit șomer, în condițiile
legii, beneficiază de dreptul de rezidență pentru o perioadă
de 6 luni de la data obținerii acestei calități.“
19. După alineatul (1) al articolului 13 se introduce un
nou alineat, alineatul (11), cu următorul cuprins:
î(11) Membrii de familie care nu sunt cetățeni ai Uniunii
Europene pot beneficia de dreptul de rezidență pentru o
perioadă de peste 3 luni dacă însoțesc sau se alătură
ulterior cetățeanului Uniunii Europene care îndeplinește una
dintre condițiile prevăzute la alin. (1) lit. a)—c).“
20. După alineatul (6) al articolului 13 se introduce un
nou alineat, alineatul (7), cu următorul cuprins:
î(7) Prin excepție de la alin. (1) lit. d) și alin. (11),
numai soțul/soția, partenerul și copiii aflați în întreținere vor
avea drept de rezidență ca membri de familie ai unui
cetățean al Uniunii Europene care a dobândit acest drept
ca urmare a îndeplinirii condiției prevăzute de alin. (1) lit. c).“
21. Articolul 14 se abrogă.
22. Articolul 15 va avea următorul cuprins:
îArt. 15. — În vederea luării în evidență și eliberării
certificatului de înregistrare, cetățenii Uniunii Europene aflați
în situațiile prevăzute la art. 13 alin. (1) lit. a), b) și c) vor
depune la sediul formațiunii teritoriale competente a
Autorității pentru străini, în termen de 90 de zile de la data
intrării pe teritoriul României, o cerere însoțită de
documentul național de identitate sau pașaportul, valabile,
precum și de următoarele documente, după caz:
a) copie legalizată a contractului de muncă sau o
adeverință eliberată de angajator, vizată în condițiile legii,

6

MONITORUL OFICIAL AL ROMÂNIEI, PARTEA I, Nr. 636/24.VII.2006

ori autorizația pentru desfășurarea de activități
independente, eliberată conform legii, în cazul în care
solicită înregistrarea pentru scopurile prevăzute la art. 13
alin. (1) lit. a);
b) dovada că dețin mijloace de întreținere pentru ei și,
după caz, pentru membrii lor de familie, de regulă cel
puțin la nivelul venitului minim garantat în România, și că
au asigurare de sănătate recunoscută în sistemul de
asigurări sociale de sănătate din România, în situația în
care solicită înregistrarea în cazul prevăzut la art. 13
alin. (1) lit. b);
c) dovada că sunt înscriși la o instituție de învățământ
acreditată, dovada că au asigurare de sănătate
recunoscută în sistemul național de asigurări sociale de
sănătate din România și declarația pe propria răspundere
sau altă dovadă că dețin mijloace de întreținere pentru ei
și, după caz, pentru membrii lor de familie, de regulă cel
puțin la nivelul venitului minim garantat în România, în
cazul în care solicită înregistrarea pentru scopul prevăzut
la art. 13 alin. (1) lit. c).“
23. Articolul 16 va avea următorul cuprins:
îArt. 16. — (1) În vederea luării în evidență și eliberării
certificatului de înregistrare, cetățenii Uniunii Europene
prevăzuți la art. 13 alin. (1) lit. d) trebuie să depună la
sediul formațiunii teritoriale competente a Autorității pentru
străini, în termen de 90 de zile de la data intrării pe
teritoriul României, o cerere însoțită de documentul național
de identitate sau pașaportul, valabile, precum și de
următoarele documente:
a) actul de stare civilă care atestă căsătoria sau, după
caz, documente care atestă legătura de rudenie cu
rezidentul;
b) certificatul de înregistrare al cetățeanului Uniunii
Europene căruia i se alătură, dacă cetățeanul Uniunii
Europene a fost luat în evidență anterior.
(2) Cetățeanul Uniunii Europene aflat în una dintre
situațiile prevăzute la art. 13 alin. (1) lit. b) și c), căruia i
se alătură membrii de familie prevăzuți la alin. (1), este
obligat să facă dovada că deține mijloace de întreținere
pentru aceștia, de regulă cel puțin la nivelul venitului minim
garantat în România, și asigurare de sănătate recunoscută
în sistemul asigurărilor sociale de sănătate din România.
(3) Procedura stabilită la alin. (1) și (2) se aplică
persoanelor aflate în întreținere și partenerului, cetățeni ai
Uniunii Europene, situație în care aceștia vor prezenta
documente eliberate de autoritatea competentă din statul
membru de origine sau de proveniență, care să ateste
aceste calități, precum și documentul prevăzut la alin. (1)
lit. b).“
24. Articolul 17 va avea următorul cuprins:
îArt. 17. — (1) În baza documentelor depuse de
persoanele prevăzute la art. 15 și 16, organele competente
eliberează acestora certificatele de înregistrare în ziua
depunerii cererii.
(2) În cazul în care, pe baza documentelor depuse de
persoanele prevăzute la art. 15 și 16, organele competente
constată că nu sunt întrunite condițiile prevăzute la art. 13
alin. (1), solicită persoanelor ca, într-un termen considerat
necesar de acestea, dar nu mai mare de 30 de zile, să
prezinte eventualele documente care mai sunt necesare în
vederea soluționării cererii. Dacă după termenul stabilit se
constată, în continuare, că nu sunt îndeplinite condițiile,
organele competente comunică în scris refuzul eliberării
certificatului de înregistrare, precum și motivele care au

stat la baza acestei decizii, indicându-se instanța
competentă și termenul în care măsura poate fi atacată.
(3) Împotriva refuzului eliberării certificatului de
înregistrare se poate face acțiune la instanța de contencios
administrativ competentă.“
25. Articolul 18 va avea următorul cuprins:
îArt. 18. — (1) Dreptul de rezidență al membrilor de
familie care au cetățenia Uniunii Europene este valabil pe
toată perioada pentru care cetățeanul Uniunii Europene ai
cărui membri de familie sunt are drept de rezidență,
precum și, până la împlinirea termenului la care pot
beneficia de rezidență permanentă, în oricare dintre
următoarele situații:
a) când cetățeanul Uniunii Europene părăsește România
sau a decedat;
b) în cazul soților, când se desface sau se anulează
căsătoria;
c) în cazul partenerilor, când se desface sau se
anulează parteneriatul înregistrat.
(2) În situațiile prevăzute la alin. (1), dobândirea
ulterioară a dreptului de rezidență permanentă, în condițiile
prevăzute în cadrul secțiunii a 3-a din prezentul capitol,
este condiționată de continuarea șederii pe teritoriul
României a persoanelor prevăzute la art. 16, în oricare
dintre situațiile prevăzute la art. 13 alin. (1) lit. a)—d).
(3) În situațiile prevăzute la alin. (1) lit. a) dreptul de
rezidență al copiilor ori părintelui în îngrijirea căruia aceștia
se află rămâne valabil până la terminarea studiilor, cu
respectarea următoarelor condiții cumulative:
a) copiii locuiesc în România;
b) copiii sunt înscriși la o instituție de învățământ din
România.“
26. Articolul 19 va avea următorul cuprins:
îArt. 19. — (1) În vederea luării în evidență și eliberării
cărții de rezidență, membrii de familie prevăzuți la art. 13
alin. (11) trebuie să depună la sediul formațiunii teritoriale
competente a Autorității pentru străini, în termen de 90 de
zile de la data intrării pe teritoriul României, o cerere
însoțită de următoarele documente:
a) pașaport valabil;
b) actul de stare civilă care atestă existența căsătoriei
sau, după caz, documentul care atestă legătura de rudenie
cu cetățeanul Uniunii Europene, însoțit de traducerea
legalizată, în cazul în care nu a fost emis de autoritățile
unui stat membru;
c) certificatul de înregistrare al cetățeanului Uniunii
Europene căruia i se alătură, dacă cetățeanul Uniunii
Europene a fost luat în evidență anterior.
(2) Cetățeanul Uniunii Europene aflat în una dintre
situațiile prevăzute la art. 13 alin. (1) lit. b) și c), căruia i
se alătură membrii de familie prevăzuți la alin. (1), este
obligat să facă dovada că deține mijloace de întreținere
pentru aceștia, de regulă cel puțin la nivelul venitului minim
garantat în România, și asigurare de sănătate recunoscută
în sistemul asigurărilor sociale de sănătate din România.
(3) Prevederile alin. (1) și (2) se aplică în mod
corespunzător persoanelor aflate în întreținere și
partenerului, care nu sunt cetățeni ai Uniunii Europene,
situație în care vor prezenta documente eliberate de
autoritatea competentă din statul membru de origine sau
de proveniență, care să ateste aceste calități, precum și
documentele prevăzute la alin. (1) lit. a) și c).
(4) La depunerea cererii prevăzute la alin. (1) organele
competente eliberează solicitantului o adeverință care face

MONITORUL OFICIAL AL ROMÂNIEI, PARTEA I, Nr. 636/24.VII.2006
dovada dreptului de rezidență până la eliberarea cărții de
rezidență. Cartea de rezidență va fi eliberată în cel mult
90 de zile de la depunerea cererii.
(5) În termenul prevăzut la alin. (4) organele
competente efectuează toate verificările necesare pentru
constatarea îndeplinirii condițiilor pentru emiterea cărții de
rezidență, inclusiv, după caz, cele referitoare la elementele
pe baza cărora se poate stabili faptul că este o căsătorie
de conveniență, potrivit prevederilor Ordonanței de urgență
a Guvernului nr. 194/2002 privind regimul străinilor în
România, republicată, cu modificările și completările
ulterioare.
(6) Dacă, pe baza verificărilor prevăzute la alin. (5),
organele competente care au primit cererea constată că
sunt îndeplinite condițiile prevăzute de prezenta ordonanță
de urgență, eliberează solicitantului îcartea de rezidență
pentru membrul de familie al unui cetățean al Uniunii
Europene“, în termenul prevăzut la alin. (4).
(7) În cazul în care se constată că nu sunt îndeplinite
condițiile prevăzute de prezenta ordonanță de urgență,
organele competente comunică în scris refuzul eliberării
cărții de rezidență, motivele care au stat la baza acestei
decizii, indicându-se instanța competentă și termenul în
care măsura poate fi atacată.
(8) Împotriva refuzului eliberării cărții de rezidență se
poate face acțiune la instanța de contencios administrativ
competentă.“
27. La articolul 20, alineatul (1) va avea următorul
cuprins:
î(1) Valabilitatea cărții de rezidență prevăzută la art. 19
alin. (4) este de până la 5 ani de la data emiterii, dar nu
mai mare decât perioada de rezidență a cetățeanului
Uniunii Europene al cărui membru de familie este.“
28. La articolul 20, partea introductivă și litera b) ale
alineatului (2) vor avea următorul cuprins:
î(2) Cartea de rezidență prevăzută la art. 19 alin. (4) își
pierde valabilitatea în cazul absenței temporare de pe
teritoriul României a titularului pentru mai mult de 6 luni în
decurs de un an, cu următoarele excepții:
...........................................................................................;
b) absența de pe teritoriul României pentru motive
întemeiate, precum starea de graviditate și de naștere,
boală gravă, participarea la programe de învățământ sau
pregătire profesională ori mutarea în interes de serviciu
într-un alt stat membru sau o țară terță, pentru o perioadă
de maximum 12 luni consecutive.“
29. Articolul 21 va avea următorul cuprins:
îArt. 21. — (1) Dreptul de rezidență al membrilor de
familie care nu au cetățenia Uniunii Europene este valabil
pe toată perioada pentru care cetățeanul Uniunii Europene,
ai cărui membri de familie sunt, are rezidență în România,
precum și, până la împlinirea termenului la care pot
beneficia de rezidență permanentă, în următoarele situații:
a) în cazul în care cetățeanul Uniunii Europene al cărui
membru de familie este a decedat, dacă membrul de
familie a avut o rezidență de cel puțin un an în această
calitate;
b) în cazul soților, dacă se desface sau se anulează
căsătoria în oricare dintre următoarele condiții:
(i) de la încheierea căsătoriei și până la sesizarea
instanței de judecată competente pentru
desfacerea, declararea nulității sau anularea
căsătoriei au trecut cel puțin 3 ani, din care o

7

perioadă de cel puțin un an pe teritoriul
României;
(ii) prin acordul soților ori prin hotărâre judecătorească,
soțului/soției care nu are cetățenia Uniunii
Europene i-a fost încredințat spre creștere și
educare copilul cetățeanului Uniunii Europene;
(iii) instanța de judecată a hotărât desfacerea
căsătoriei numai din vina soțului/soției care este
cetățean al Uniunii Europene;
(iv) în urma acordului soților ori prin hotărâre
judecătorească, instanța de judecată stabilește
dreptul soțului/soției care nu are cetățenia Uniunii
Europene de a vizita copilul minor. În acest caz,
instanța de judecată trebuie să precizeze în
dispozitivul hotărârii judecătorești că vizitele se
vor efectua pe teritoriul României, cu indicarea
exactă a perioadei de timp pentru care acest
drept este acordat;
c) în cazul partenerilor, când se desface sau se
anulează parteneriatul înregistrat, cu aplicarea în mod
corespunzător a condițiilor prevăzute la lit. b).
(2) În situațiile prevăzute la alin. (1), dobândirea
ulterioară a dreptului de rezidență permanentă este
condiționată de continuarea șederii pe teritoriul României a
persoanelor prevăzute la art. 19, în oricare dintre situațiile
prevăzute la art. 13 alin. (1) lit. a) și b), sau în calitate de
membru de familie al unei persoane care îndeplinește una
dintre aceste condiții, dacă familia este deja constituită pe
teritoriul României.
(3) În situațiile prevăzute la alin. (1) lit. a) dreptul de
rezidență al copiilor ori părintelui în îngrijirea căruia aceștia
se află rămâne valabil până la terminarea studiilor, cu
respectarea următoarelor condiții cumulative;
a) copiii locuiesc în România;
b) copiii sunt înscriși la o instituție de învățământ din
România.“
30. Articolul 22 va avea următorul cuprins:
îArt. 22. — (1) Cetățenii Uniunii Europene care au o
rezidență continuă și legală pe teritoriul României pentru o
perioadă de cel puțin 5 ani beneficiază de dreptul de
rezidență permanentă.
(2) Persoanele care nu au cetățenia Uniunii Europene
și care au o rezidență continuă pe teritoriul României
pentru o perioadă de cel puțin 5 ani, în calitate de membri
de familie ai unui cetățean al Uniunii Europene rezident
sau rezident permanent, beneficiază de prevederile
alin. (1).
(3) La stabilirea continuității perioadei de rezidență nu
sunt considerate întreruperi:
a) absențele temporare de pe teritoriul României care
nu depășesc 6 luni în decurs de un an;
b) absența de pe teritoriul României pentru satisfacerea
serviciului militar obligatoriu;
c) absența de pe teritoriul României pentru motive
întemeiate, precum starea de graviditate și de naștere,
boală gravă, participarea la programe de învățământ sau
pregătire profesională ori mutarea în interes de serviciu
într-un alt stat membru sau o țară terță, pentru o perioadă
de maximum 12 luni consecutive.
(4) Dreptul de rezidență permanentă se pierde în cazul
unei absențe de pe teritoriul României pentru o perioadă
mai mare de 2 ani consecutivi.“

8

MONITORUL OFICIAL AL ROMÂNIEI, PARTEA I, Nr. 636/24.VII.2006

31. La articolul 23, partea introductivă și litera a) ale
alineatului (1), precum și alineatul (3) vor avea următorul
cuprins:
îArt. 23. — (1) Prin excepție de la prevederile art. 22,
rezidenții beneficiază de rezidență permanentă, anterior
împlinirii perioadei continue de 5 ani de ședere, atunci
când:
a) desfășoară activități dependente sau activități
independente și care, în momentul încetării activității, au
dreptul de pensie pentru limită de vârstă sau celor al căror
contract de muncă încetează cu drept de pensionare
anticipată în condițiile legii, dacă au fost angajați în
România în ultimele 12 luni cel puțin și au avut o ședere
continuă mai mare de 3 ani pe teritoriul României. Pentru
rezidenții care desfășoară profesii liberale condiția
referitoare la vârsta de pensionare se consideră îndeplinită
în momentul împlinirii vârstei de 60 de ani, dacă legea nu
prevede altfel;
...........................................................................................
(3) Condițiile referitoare la durata rezidenței și angajării,
stabilite la alin. (1) lit. a), și condiția referitoare la durata
rezidenței, stabilită la alin. (1) lit. b), nu se vor aplica dacă
persoana care este angajată sau desfășoară activități
economice în mod independent este căsătorită cu un
cetățean român.“
32. Articolul 24 va avea următorul cuprins:
îArt. 24. — (1) Persoanele care îndeplinesc condițiile
prevăzute la art. 22 și 23 pot solicita formațiunilor teritoriale
competente ale Autorității pentru străini eliberarea cărții de
rezidență permanentă pentru cetățenii Uniunii Europene,
respectiv a cărții de rezidență permanentă pentru membrii
de familie care nu sunt cetățeni ai Uniunii Europene.
(2) Valabilitatea cărții de rezidență permanentă pentru
membrii de familie care nu sunt cetățeni ai Uniunii
Europene este de 10 ani de la data emiterii și se
reînnoiește la cerere.
(3) Dacă Autoritatea pentru străini constată îndeplinirea
condițiilor pentru emiterea documentelor prevăzute la
alin. (1), eliberează, în termen de 30 de zile de la
depunerea cererii, cartea de rezidență permanentă pentru
cetățenii Uniunii Europene, respectiv în termen de 90 de
zile de la depunerea cererii, cartea de rezidență
permanentă pentru membrii de familie care nu sunt
cetățeni ai Uniunii Europene.
(4) În cazul în care se constată că nu sunt îndeplinite
condițiile prevăzute de prezenta ordonanță de urgență,
organele competente comunică în scris refuzul eliberării
documentelor prevăzute la alin. (1), motivele care au stat
la baza acestei decizii, indicându-se instanța competentă și
termenul în care măsura poate fi atacată.
(5) Împotriva refuzului eliberării documentelor prevăzute
la alin. (1) se poate face acțiune la instanța de contencios
administrativ competentă.“
33. După secțiunea a 3-a a capitolului III se introduce o
nouă secțiune, secțiunea a 4-a îLimitele menținerii
dreptului de rezidență“, cuprinzând articolele 241—243, cu
următorul cuprins:
îArt. 241. — (1) Cetățenii Uniunii Europene și membrii
de familie ai acestora beneficiază de dreptul de rezidență
prevăzut la art. 12 atât timp cât nu devin o sarcină
excesivă pentru sistemul asigurărilor sociale din România.
(2) Cetățenii Uniunii Europene și membrii de familie ai
acestora beneficiază de dreptul de rezidență prevăzut în

secțiunea a 2-a atât timp cât îndeplinesc condițiile
prevăzute la art. 13, 18 și 21.
(3) Autoritatea pentru străini poate verifica îndeplinirea
condițiilor pentru exercitarea dreptului de rezidență de
către cetățenii Uniunii Europene și membrii de familie ai
acestora.
Art. 242. — (1) Împotriva cetățenilor Uniunii Europene și
membrilor de familie ai acestora care nu îndeplinesc
condițiile de exercitare a dreptului de rezidență, potrivit
art. 241, Autoritatea pentru străini poate emite o decizie de
părăsire a teritoriului României.
(2) Comunicarea deciziei de părăsire a teritoriului
României se face în condițiile prevăzute de normele
metodologice de aplicare a prezentei ordonanțe de urgență.
(3) Persoana împotriva căreia a fost emisă decizia de
părăsire a teritoriului României are obligația de a părăsi
România în 30 de zile de la data comunicării deciziei.
(4) Împotriva deciziei de părăsire a teritoriului României
se poate face acțiune la instanța de contencios
administrativ competentă. Exercitarea unei căi de atac
întrerupe curgerea termenului în care persoana are
obligația să părăsească teritoriul României.
(5) În situația în care persoana în cauză nu părăsește
teritoriul României în termenul prevăzut la alin. (3),
Autoritatea pentru străini ia măsuri de escortare a acesteia
până la frontieră. Escortarea se face, de regulă, în 24 de
ore de la depistarea persoanei în cauză.
(6) În cazul membrilor de familie care nu sunt cetățeni
ai Uniunii Europene, dacă escortarea nu poate fi efectuată
în termenul prevăzut la alin. (5), la propunerea Autorității
pentru străini, procurorul anume desemnat de la Parchetul
de pe lângă Curtea de Apel București poate dispune ca,
până la îndeplinirea acestei măsuri, persoana să fie luată
în custodie publică, aplicându-se în mod corespunzător
prevederile Ordonanței de urgență a Guvernului
nr. 194/2002, republicată, cu modificările și completările
ulterioare, cu privire la luarea în custodie publică și, după
caz, la tolerarea rămânerii pe teritoriul României.
Art. 243. — Decizia de părăsire a teritoriului României
nu poate fi emisă împotriva cetățenilor Uniunii Europene și
a membrilor de familie ai acestora, dacă:
a) cetățeanul Uniunii Europene desfășoară activități
dependente sau independente;
b) cetățeanul Uniunii Europene dovedește prin orice
mijloc că este în căutarea unui loc de muncă și că are
posibilități reale de a fi angajat.“
34. Capitolul III îRestrângerea dreptului la liberă
circulație pe teritoriul României a cetățenilor Uniunii
Europene și a membrilor familiilor lor“ se renumerotează
și devine capitolul IV, iar capitolul IV îDispoziții finale“ se
renumerotează și devine capitolul V.
35. La articolul 25, alineatul (2), partea introductivă a
alineatului (3) și alineatul (6) vor avea următorul cuprins:
î(2) Împotriva cetățenilor Uniunii Europene sau
membrilor de familie ai acestora, indiferent de cetățenie,
care au drept de rezidență permanentă, se pot dispune, în
condițiile legii, măsuri specifice de restrângere a dreptului
la liberă circulație numai dacă reprezintă un pericol iminent
pentru ordinea publică și securitatea națională.
(3) Dreptul la liberă circulație pe teritoriul României, în
cazul următoarelor categorii de cetățeni ai Uniunii
Europene, poate fi restrâns numai pentru motive imperative
de securitate națională:
............................................................................................

MONITORUL OFICIAL AL ROMÂNIEI, PARTEA I, Nr. 636/24.VII.2006
(6) Decizia de restrângere a dreptului de liberă circulație
se comunică cetățeanului Uniunii Europene sau membrului
de familie al acestuia, în scris, de către autoritatea care a
dispus o astfel de măsură, în condițiile legii. Decizia
trebuie să conțină motivele care au stat la baza dispunerii
unei astfel de măsuri, implicațiile acesteia pentru persoana
în cauză, informații privind instanța unde poate fi atacată
decizia și termenul de introducere a acțiunii și, dacă este
cazul, termenul în care cetățeanul Uniunii Europene sau
membrul de familie al acestuia trebuie să părăsească
teritoriul României.“
36. După alineatul (4) al articolului 25 se introduce un
nou alineat, alineatul (41), cu următorul cuprins:
(4 1 ) Dispunerea oricărei măsuri de restrângere a
dreptului de liberă circulație pe teritoriul României al
cetățenilor Uniunii Europene și al membrilor familiilor lor
trebuie luată numai cu respectarea principiului
proporționalității și trebuie să aibă la bază exclusiv
comportamentul persoanei în cauză. Acest comportament
trebuie să reprezinte o amenințare reală, actuală și
suficient de gravă pentru valorile fundamentale ale
societății. O astfel de măsură nu poate fi bazată exclusiv
pe existența unei condamnări penale anterioare.“
37. După alineatul (6) al articolului 25 se introduce un
nou alineat, alineatul (7), cu următorul cuprins:
î(7) Instanța care judecă acțiunea introdusă împotriva
unei decizii de restrângere a dreptului la liberă circulație
analizează legalitatea deciziei, respectarea principiului
proporționalității măsurii dispuse și a condițiilor stabilite la
alin. (1)—(6), precum și faptele și circumstanțele care
justifică măsura dispusă.“
38. La articolul 26, litera b) va avea următorul cuprins:
îb) îndepărtarea de pe teritoriul României pentru motive
de sănătate publică;“.
39. După alineatul (3) al articolului 27 se introduce un
nou alineat, alineatul (31), cu următorul cuprins:
î(31) Prin ordonanța prevăzută la alin. (3) procurorul
poate dispune și luarea în custodie publică a persoanei în
cauză, aplicându-se în mod corespunzător prevederile
Ordonanței de urgență a Guvernului nr. 194/2002,
republicată, cu modificările și completările ulterioare, cu
privire la luarea în custodie publică.“
40. La articolul 27, alineatul (4) va avea următorul
cuprins:
î(4) Dreptul de rezidență al străinului încetează de drept
de la data emiterii ordonanței de declarare ca indezirabil.“
41. La articolul 29, alineatul (2) va avea următorul
cuprins:
î(2) Exercitarea căii de atac prevăzute la alin. (1)
suspendă punerea în executare a ordonanței de declarare
ca indezirabil, cu excepția situației în care măsura are
caracter de urgență, având la bază o amenințare iminentă
la adresa securității naționale. Caracterul de urgență este
stabilit de procuror prin ordonanța emisă în condițiile
art. 27 alin. (3).“
42. După alineatul (2) al articolului 29 se introduce un
nou alineat, alineatul (3), cu următorul cuprins:
î(3) Exercitarea căii de atac prevăzute la alin. (1) nu
are efect suspensiv asupra măsurii de luare în custodie
publică, dispusă prin ordonanța de declarare ca indezirabil.“

9

43. După articolul 29 se introduce un nou articol,
articolul 291, cu următorul cuprins:
îArt. 29 1 . — (1) După împlinirea a jumătate din
perioada interdicției dispuse în condițiile art. 27 sau după
3 ani de la data dispunerii acesteia, persoana declarată
indezirabilă poate solicita ridicarea interdicției.
(2) Ridicarea interdicției se poate dispune luându-se în
considerare schimbările survenite față de împrejurările care
au determinat dispunerea acesteia.
(3) Cererea de ridicare a interdicției se depune la
curtea de apel pe lângă care funcționează parchetul din
cadrul căruia face parte procurorul care a dispus această
măsură. Cererea se judecă în camera de consiliu.
(4) Instanța soluționează cauza de urgență și cu
precădere.
(5) Hotărârea prevăzută la alin. (4) este supusă
recursului. Hotărârea instanței de recurs este definitivă și
irevocabilă.
(6) Prezența procurorului este obligatorie la toate
ședințele de judecată.
(7) Hotărârile rămase definitive se comunică Inspectoratului
General al Poliției de Frontieră și Autorității pentru străini.“
44. La articolul 30, alineatele (2) și (3) vor avea
următorul cuprins:
î(2) Instanța poate dispune interzicerea intrării pe
teritoriul României persoanei împotriva căreia s-a dispus
măsura expulzării, pe o perioadă cuprinsă între 1 și 5 ani.
Perioada de interdicție curge de la data ieșirii din țară.
(3) În cazul membrilor de familie care nu sunt cetățeni
ai Uniunii Europene, aflați în situația prevăzută la alin. (1),
la propunerea Autorității pentru străini, procurorul anume
desemnat de la Parchetul de pe lângă Curtea de Apel
București poate dispune ca, până la efectuarea expulzării,
persoana să fie luată în custodie publică, aplicându-se în
mod corespunzător prevederile Ordonanței de urgență a
Guvernului nr. 194/2002, republicată, cu modificările și
completările ulterioare, cu privire la luarea în custodie
publică și, după caz, la tolerarea rămânerii pe teritoriul
României.“
45. La articolul 30, alineatul (4) se abrogă.
46. La articolul 31, alineatul (3) se abrogă.
47. După articolul 31 se introduc două noi articole,
articolele 311 și 312, cu următorul cuprins:
îArt. 311. — (1) Dacă măsura de expulzare, așa cum
este prevăzută la art. 30 alin. (1), este pusă în aplicare
după o perioadă mai mare de 2 ani de la data la care a
fost dispusă, la cererea Autorității pentru străini, instanța de
executare va verifica dacă persoana în cauză mai
reprezintă o amenințare reală și prezentă la ordinea
publică sau securitatea națională ori dacă au intervenit
schimbări materiale în circumstanțele care au determinat
dispunerea măsurii de expulzare.
(2) Instanța se va pronunța asupra menținerii sau
revocării măsurii de siguranță a expulzării în termen de
3 zile lucrătoare de la data sesizării. La ședința de
judecată, prezența procurorului este obligatorie. Hotărârea
este definitivă și irevocabilă.
Art. 312. — (1) După împlinirea a jumătate din perioada
interdicției dispuse în condițiile art. 30 alin. (2), persoana
expulzată poate solicita ridicarea interdicției.

10

MONITORUL OFICIAL AL ROMÂNIEI, PARTEA I, Nr. 636/24.VII.2006

(2) Ridicarea interdicției se poate dispune luându-se în
considerare schimbările survenite față de împrejurările care
au determinat dispunerea acesteia.
(3) Cererea de ridicare a interdicției se depune la
instanța care a dispus această măsură. Cererea se judecă
în camera de consiliu.
(4) Instanța soluționează cauza de urgență și cu
precădere.
(5) Hotărârea prevăzută la alin. (4) este supusă
recursului. Hotărârea instanței de recurs este definitivă și
irevocabilă.
(6) Hotărârile rămase definitive se comunică Inspectoratului
General al Poliției de Frontieră și Autorității pentru străini.“
48. Titlul secțiunii a 4-a îAlte măsuri restrictive“ a
capitolului IV va avea următorul cuprins:
îÎndepărtarea de pe teritoriul României pentru motive de
sănătate publică“
49. La articolul 32, alineatele (1), (2) și (4) vor avea
următorul cuprins:
îArt. 32. — (1) Măsura îndepărtării de pe teritoriul
României pentru motive de sănătate publică a cetățenilor
Uniunii Europene sau a membrilor de familie ai acestora
poate fi dispusă de Autoritatea pentru străini, la solicitarea
structurilor specializate ale Ministerului Sănătății Publice,
numai în cazul în care, pe baza analizelor medicale
efectuate de către persoana în cauză la un interval de cel
mult 3 luni de la intrarea pe teritoriul României, se
constată existența unei afecțiuni dintre cele stabilite potrivit
prevederilor alin. (3).
(2) Efectuarea analizelor prevăzute la alin. (1) de către
persoana în cauză este scutită de taxe și poate fi dispusă
de structurile specializate ale Ministerului Sănătății Publice
numai în cazul în care există indicii temeinice că, la data
intrării pe teritoriul României, suferea de una dintre
afecțiunile stabilite potrivit alin. (3).
..............................................................................................
(4) Aplicarea măsurii îndepărtării de pe teritoriul
României a persoanei aflate în situația prevăzută la
alin. (1) se face prin escortarea acesteia până la frontieră
de către personalul Autorității pentru străini.“

50. După secțiunea a 4-a a capitolului IV se introduce o
nouă secțiune, secțiunea a 5-a îContravenții“, cuprinzând
articolul 321, cu următorul cuprins:
îArt. 321 — (1) Neîndeplinirea oricăreia dintre obligațiile
stabilite la art. 9, 10, 15, 16 și la art. 19 alin. (1) constituie
contravenție și se sancționează cu amendă de la 25 lei la
50 lei.
(2) Constatarea contravențiilor și aplicarea sancțiunilor
se fac de către lucrători anume desemnați din cadrul
Ministerului Administrației și Internelor.
(3) În cazul contravențiilor prevăzute la alin. (1),
contravenientul poate achita în termen de cel mult 48 de
ore de la data încheierii procesului-verbal ori, după caz, de
la data comunicării acestuia jumătate din minimul amenzii
prevăzute la alin. (1), agentul constatator făcând mențiune
despre această posibilitate în procesul-verbal.
(4) Contravenției prevăzute la alin. (1) îi sunt aplicabile
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.“
51. După articolul 33 se introduce un nou articol,
articolul 331, cu următorul cuprins:
îArt. 331. — (1) Forma și conținutul documentelor care
se eliberează cetățenilor Uniunii Europene și membrilor de
familie ai acestora se stabilesc prin hotărâre a Guvernului.
(2) Pentru aplicarea prezentei ordonanțe de urgență,
Ministerul Administrației și Internelor va elabora norme
metodologice, care vor fi aprobate prin hotărâre a
Guvernului.“
Art. II. — Ordonanța de urgență a Guvernului
nr. 102/2005 privind libera circulație pe teritoriul României a
cetățenilor statelor membre ale Uniunii Europene și
Spațiului Economic European, publicată în Monitorul Oficial
al României, Partea I, nr. 646 din 21 iulie 2005, aprobată
cu modificări și completări prin Legea nr. 260/2005, cu
modificările și completările aduse prin prezenta ordonanță,
se va republica, după aprobarea acesteia prin lege, dându-se
textelor o nouă numerotare.
Art. III. — Prezenta ordonanță intră în vigoare la data
aderării României la Uniunea Europeană.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul afacerilor externe,
Mihai Răzvan Ungureanu
p. Ministrul integrării europene,
Adrian Ciocănea,
secretar de stat
Ministrul sănătății publice,
Gheorghe Eugen Nicolăescu
Ministrul muncii, solidarității sociale și familiei,
Gheorghe Barbu
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu
București, 19 iulie 2006.
Nr. 30.

MONITORUL OFICIAL AL ROMÂNIEI, PARTEA I, Nr. 636/24.VII.2006

11

GUVERNUL ROMÂNIEI

HOTĂRÂRE
pentru aprobarea Protocolului de colaborare
în domeniul arhivistic între Arhivele Naționale
din cadrul Ministerului Administrației și Internelor
din România și Direcția Generală a Arhivelor
de pe lângă Consiliul de Miniștri al Republicii Bulgaria,
semnat la București la 28 martie 2006
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul de colaborare în domeniul
arhivistic între Arhivele Naționale din cadrul Ministerului Administrației și
Internelor din România și Direcția Generală a Arhivelor de pe lângă Consiliul
de Miniștri al Republicii Bulgaria, semnat la București la 28 martie 2006.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul afacerilor externe,
Mihai Răzvan Ungureanu
București, 12 iulie 2006.
Nr. 922.

PROTOCOL
de colaborare în domeniul arhivistic între Arhivele Naționale din cadrul Ministerului Administrației și Internelor
din România și Direcția Generală a Arhivelor de pe lângă Consiliul de Miniștri al Republicii Bulgaria
Arhivele Naționale din cadrul Ministerului Administrației și Internelor din România și Direcția Generală a Arhivelor
de pe lângă Consiliul de Miniștri al Republicii Bulgaria, denumite în continuare părți contractante,
animate de dorința reciprocă de a realiza și dezvolta cooperarea în domeniul arhivistic,
în spiritul reciprocității și al interesului comun și pe baza documentelor normative bilaterale în vigoare între statele lor,
au convenit următoarele:
ARTICOLUL 1

ARTICOLUL 3

Părțile contractante sunt de acord să efectueze schimb
de informații și de experiență în domeniul teoriei și practicii
arhivistice, în cadrul unor întâlniri anuale ale
reprezentanților lor, pe bază de reciprocitate și în
conformitate cu legislațiile statelor lor.

În vederea completării fondurilor lor de arhivă și pentru
a răspunde mai bine necesităților cercetării științifice din
fiecare stat, părțile contractante sunt de acord să realizeze
un schimb gratuit de copii de pe documentele de arhivă
aflate în administrarea lor și care se referă la istoria
statului celeilalte părți contractante sau la relațiile dintre
statele lor, în condițiile respectării legislațiilor celor două
state.
Copiile astfel obținute vor fi folosite de părțile
contractante exclusiv în scopuri științifice și pot fi publicate
numai cu acordul acestora.

ARTICOLUL 2

Părțile contractante sunt de acord să efectueze schimb
de arhiviști în cadrul unor stagii de documentare în arhivele
aflate în administrarea lor, în limita a 10 zile anual, în
condițiile respectării legislației în vigoare în statele lor.
Părțile contractante vor conveni asupra tematicii de
studiu urmărite în cadrul stagiilor de documentare, precum
și asupra numărului de specialiști, cu cel puțin două luni
înainte.
În acest sens, partea primitoare va suporta cheltuielile
de cazare și masă, iar partea trimițătoare, cheltuielile de
transport internațional.

ARTICOLUL 4

Părțile contractante sunt de acord să întreprindă
demersurile necesare pentru facilitarea accesului delegaților
celeilalte părți contractante la arhivele aflate în păstrarea
altor instituții abilitate în acest sens prin lege.
ARTICOLUL 5

Părțile contractante sunt de acord să permită accesul
diferitelor categorii de utilizatori de arhive ai unei terțe părți

12

MONITORUL OFICIAL AL ROMÂNIEI, PARTEA I, Nr. 636/24.VII.2006

la copiile de pe documentele uneia dintre părțile
contractante, păstrate în depozitele celeilalte părți
contractante, conform prevederilor legale în vigoare în țara
deținătoare a documentelor originale și numai după acordul
acesteia.
ARTICOLUL 6

Părțile contractante sunt de acord să organizeze și să
realizeze în comun conferințe, sesiuni științifice, seminarii,
ediții de documente privind relațiile dintre statele lor,
expoziții de documente de arhivă, pe teme convenite
anterior și în conformitate cu legislațiile statelor lor.
ARTICOLUL 7

Părțile contractante sunt de acord să efectueze, în mod
gratuit, schimb de publicații arhivistice, cataloage, ediții de
documente, precum și altă literatură de specialitate.
ARTICOLUL 8

Colaborarea dintre cele două părți contractante în cadrul
prezentului protocol nu exclude alte forme de contacte
profesionale care pot fi convenite prin acordul părților, în
condițiile respectării legislațiilor statelor lor.
Pentru Arhivele Naționale
din cadrul Ministerului Administrației și Internelor
din România,
Corneliu Mihail Lungu,
director general

ARTICOLUL 9

Prezentul protocol se încheie pe o perioadă de 3 ani și
se va prelungi, în mod automat, pe noi perioade de 3 ani,
dacă niciuna dintre părțile contractante nu va comunica
celeilalte părți contractante, prin notificare scrisă, intenția sa
de încetare a valabilității acestuia, cu cel puțin 6 luni
înainte de expirarea perioadei de valabilitate. Încetarea
valabilității prezentului protocol va produce efecte de la
data primirii notificării.
Prezentul protocol intră în vigoare la data ultimei
notificări, pe căi diplomatice, prin care părțile contractante
își comunică reciproc îndeplinirea procedurilor legale interne
necesare intrării în vigoare a acestuia.
Orice modificare sau completare a prezentului procotol
va fi stabilită prin acordul părților contractante și va intra
în vigoare în conformitate cu procedura prevăzută la
alin. 2.
Semnat la București la 28 martie 2006, în câte două
exemplare originale, fiecare în limbile română, bulgară și
franceză, toate textele fiind egal autentice.
În cazul unor diferende de interpretare, va prevala textul
în limba franceză.
Pentru Direcția Generală a Arhivelor
de pe lângă Consiliul de Miniștri al Republicii Bulgaria,
Boryana Buzhashka,
președinte

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Maramureș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările și completările ulterioare, și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale
pe anul 2006, cu suma de 150 mii lei, pentru județul
Maramureș, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetului local al comunei Săpânța, pentru
continuarea lucrărilor de construcție la Mănăstirea Săpânța-Peri.

Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 19 iulie 2006.
Nr. 926.

MONITORUL OFICIAL AL ROMÂNIEI, PARTEA I, Nr. 636/24.VII.2006

13

GUVERNUL ROMÂNIEI

HOTĂRÂRE
pentru aprobarea contribuției financiare anuale a României, corespunzătoare anului 2006,
la Programul comunitar de acțiune în domeniul sănătății publice (2003—2008)
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata contribuției financiare
anuale a României, corespunzătoare anului 2006, la
Programul comunitar de acțiune în domeniul sănătății
publice (2003—2008), în valoare totală de 265.432 euro,
care se asigură de la bugetul de stat, prin bugetul
Ministerului Sănătății Publice (190.432 euro), și din

Programul național PHARE 2005, subprogramul 6 —
Programe și agenții comunitare și sprijin pentru
beneficiarii finali (75.000 euro).
Art. 2. — Echivalentul în lei al sumei de 190.432 euro
se suportă din bugetul Ministerului Sănătății Publice
prevăzut pentru anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 19 iulie 2006.
Nr. 927.

GUVERNUL ROMÂNIEI

HOTĂRÂRE
privind transmiterea unei părți de imobil din domeniul public al statului și din administrarea
Ministerului Administrației și Internelor în domeniul public al municipiului Mediaș
și în administrarea Consiliului Local al Municipiului Mediaș, județul Sibiu
În temeiul art. 108 din Constituția României, republicată, precum și al art. 9 alin. (1) și al art. 12 alin. (1) și (2)
din Legea nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți de imobil,
având datele de identificare prevăzute în anexa care face
parte integrantă din prezenta hotărâre, din domeniul public
al statului și din administrarea Ministerului Administrației și
Internelor în domeniul public al municipiului Mediaș și în
administrarea Consiliului Local al Municipiului Mediaș,

județul Sibiu, în vederea asigurării de spații instituțiilor
publice și de utilitate publică.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 19 iulie 2006.
Nr. 928.

14

MONITORUL OFICIAL AL ROMÂNIEI, PARTEA I, Nr. 636/24.VII.2006
ANEXĂ

DATELE DE IDENTIFICARE
a părții de imobil care se transmite din domeniul public al statului și din administrarea Ministerului Administrației și Internelor în
domeniul public al municipiului Mediaș și în administrarea Consiliului Local al Municipiului Mediaș
Adresa imobilului
care se transmite

Municipiul Mediaș,
str. Aurel Vlaicu
nr. 33, județul Sibiu

Persoana juridică
de la care
se transmite imobilul

Ministerul
Administrației
și Internelor —
Inspectoratul
de Poliție
al Județului Sibiu

Persoana juridică
la care
se transmite imobilul

Caracteristicile tehnice ale imobilului

Consiliul Local
• 42 construcții:
al Municipiului Mediaș — suprafața construită = 12.951 m2
— suprafața desfășurată = 16.252 m2
— suprafața totală a terenului, inclusiv
construcțiile = 231.564,66 m2
din care:
• parcela nr. top 3.841/2/1/1/1/1/1/1:
— suprafața terenului = 224.934,92 m2
— suprafața construită = 11.983 m2
— suprafața desfășurată = 14.613 m2
• parcela nr. top 3.841/2/1/1/1/1/1/4:
— suprafața terenului = 2.170,50 m2
— suprafața construită = 673 m2
— suprafața desfășurată = 1.299 m2
• parcela nr. top 3.841/2/1/1/1/1/1/8:
— suprafața terenului = 1.365,34 m2
— suprafața construită = 320 m2
— suprafața desfășurată = 320 m2
• parcela nr. top 3.841/2/1/1/1/1/1/10 —
drum acces cu drept de servitute pentru
Ministerul Administrației și Internelor:
— suprafața terenului = 2.033,07 m2
• parcela nr. top 3.841/2/1/1/1/1/1/11 —
drum acces cu drept de servitute pentru
Ministerul Administrației și Internelor:
— suprafața terenului = 1.060,83 m2

Nr.
de inventar
din domeniul
public
al statului

104.024
(parțial)

GUVERNUL ROMÂNIEI

HOTĂRÂRE
privind numirea Comisiei pentru efectuarea cercetării prealabile în vederea declarării
utilității publice pentru lucrarea de interes național îDeschiderea și punerea în exploatare
a carierei Roșiuța, județul Gorj, la o capacitate de 3.000.000 tone/an lignit“
În temeiul art. 108 din Constituția României, republicată, și al art. 9 din Legea nr. 33/1994 privind exproprierea
pentru cauză de utilitate publică,
Guvernul României adoptă prezenta hotărâre.
Articol unic. — Se numește Comisia pentru efectuarea
cercetării prealabile în vederea declarării utilității publice
pentru lucrarea de interes național îDeschiderea și punerea

în exploatare a carierei Roșiuța, județul Gorj, la o capacitate
de 3.000.000 tone/an lignit“, în componența prevăzută în
anexa care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor, construcțiilor și turismului,
Constantin Dascălu,
secretar de stat
Ministrul delegat pentru lucrări publice și amenajarea
teritoriului,
László Borbély
p. Ministrul economiei și comerțului,
Darius Meșca,
secretar de stat
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 19 iulie 2006.
Nr. 929.

15

MONITORUL OFICIAL AL ROMÂNIEI, PARTEA I, Nr. 636/24.VII.2006
ANEXĂ
COMISIA

pentru efectuarea cercetării prealabile în vederea declarării utilității publice pentru lucrarea
de interes național îDeschiderea și punerea în exploatare a carierei Roșiuța, județul Gorj,
la o capacitate de 3.000.000 tone/an lignit“
Președinte:

Ioan Andreica

Membri:

Mihai Sorin Găman
Elena Camelia Dobroteanu

Ion Călinoiu
Victor Anca
Ileana Spiroiu
Dorin Hanu
Mircea Fometescu
Gheorghe Gașpar
Sorin Bucurescu

— secretar de stat, Ministerul Transporturilor,
Construcțiilor și Turismului
— director general al Direcției generale resurse
minerale, Ministerul Economiei și Comerțului
— director, Direcția generală de programare
bugetară și coordonarea politicilor publice
sectoriale, Ministerul Finanțelor Publice
— președintele Consiliului Județean Gorj
— arhitect-șef al județului Gorj
— director, Oficiul de Cadastru și Publicitate
Imobiliară al Județului Gorj
— primarul municipiului Motru, județul Gorj
— primarul comunei Ciuperceni, județul Gorj
— primarul comunei Mătăsari, județul Gorj
— primarul comunei Slivilești, județul Gorj

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 786/2005 privind sprijinul direct al statului
care se acordă pentru producția de tutun brut, în anul 2005, în scopul creșterii producției
și a calității tutunului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 786/2005
privind sprijinul direct al statului care se acordă pentru
producția de tutun brut, în anul 2005, în scopul creșterii
producției și a calității tutunului, publicată în Monitorul
Oficial al României, Partea I, nr. 699 din 3 august 2005,
se modifică după cum urmează:
1. Titlul va avea următorul cuprins:
îH O T Ă R Â R E
privind sprijinul direct al statului care se acordă pentru
producția de tutun brut realizată în anul 2005, în scopul
creșterii producției și a calității tutunului“

2. Articolul 9 va avea următorul cuprins:
îArt. 9. — Sprijinul direct al statului pentru producția de
tutun realizată în anul 2005 se asigură din prevederile
bugetare aprobate Ministerului Agriculturii, Pădurilor și
Dezvoltării Rurale, astfel: 23,0 mii lei din bugetul pe
anul 2005 de la capitolul 67.01 îAgricultură și silvicultură“,
titlul îTransferuri“ și 9.667,0 mii lei din bugetul pe anul
2006 de la capitolul 83.01 îAgricultură, silvicultură,
piscicultură și vânătoare“, titlul îSubvenții“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 19 iulie 2006.
Nr. 934.

16

MONITORUL OFICIAL AL ROMÂNIEI, PARTEA I, Nr. 636/24.VII.2006

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Silviu Bian din funcția de secretar de stat
în cadrul Ministerului Muncii, Solidarității Sociale și Familiei
În temeiul art. 15 lit. d) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
primul-ministru emite prezenta decizie.
Articol unic. — Începând cu data de 24 iulie 2006,
domnul Silviu Bian se eliberează din funcția de secretar de

stat în cadrul Ministerului Muncii, Solidarității Sociale și
Familiei.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 20 iulie 2006.
Nr. 95.
GUVERNUL ROMÂNIEI
PRIMUL-MINISTRU

DECIZIE
privind numirea domnului Silviu Bian în funcția de președinte
al Agenției Naționale pentru Ocuparea Forței de Muncă
În temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, și al art. 19 alin. (1) din Legea nr. 202/2006 privind
organizarea și funcționarea Agenției Naționale pentru Ocuparea Forței de Muncă,
primul-ministru emite prezenta decizie.
Articol unic. — Începând cu data de 24 iulie 2006,
domnul Silviu Bian se numește în funcția de președinte al

Agenției Naționale pentru Ocuparea Forței de Muncă, cu
rang de secretar de stat.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 20 iulie 2006.
Nr. 96.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 636/24.VII.2006 conține 16 pagini.

Prețul: 1,15 lei

&JUYDGY|118126]
ISSN 1453—4495

