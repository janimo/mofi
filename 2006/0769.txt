Anul 174 (XVIII) — Nr. 769

PARTEA

I

LEGI, DECRETE, HOTĂRÂRI ȘI ALTE ACTE

Luni, 11 septembrie 2006

SUMAR
Nr.

Pagina

26.

— Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ...................................................................

— Ordonanță de urgență privind asigurarea de
la bugetul de stat a cofinanțării publice
nerambursabile pentru proiectele de investiții din
cadrul Programului SAPARD ...................................

2–3

1.136. — Hotărâre privind cerințele minime de securitate
și sănătate referitoare la expunerea lucrătorilor la
riscuri generate de câmpuri electromagnetice .......

3–9

1.173. — Hotărâre privind reglementarea aspectelor
financiare ale contractului RO 0101.05 — Centru
Expozițional Constanța, finanțat din Programul
PHARE 2001 SIF .....................................................

9

HOTĂRÂRI

10–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–2

ORDONANȚE ȘI HOTĂRÂRI
ALE GUVERNULUI ROMÂNIEI
59.

Pagina

1.175. — Hotărâre privind organizarea studiilor
universitare de licență și aprobarea listei
domeniilor și specializărilor din cadrul acestora ....

HOTĂRÂRI ALE SENATULUI

Nr.

214. — Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea și completarea Ordinului
președintelui Autorității Naționale Sanitare
Veterinare și pentru Siguranța Alimentelor
nr. 84/2006 privind aprobarea Tarifelor de plată
pentru manopera acțiunilor de supraveghere,
prevenire și control al bolilor la animale, al celor
transmisibile de la animale la om, protecția
animalelor și protecția mediului, pentru anul 2006,
efectuate de medicii veterinari de liberă practică
împuterniciți în baza contractului de concesionare ....

ALE

15–16

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004 privind aprobarea componenței numerice
și nominale a comisiilor permanente ale Senatului
În temeiul art. 46 din Regulamentul Senatului,
Senatul adoptă prezenta hotărâre.
Articol unic. — Hotărârea Senatului nr. 64/2004 privind

1. La anexa nr. III îComponența Comisiei pentru

aprobarea componenței numerice și nominale a comisiilor

privatizare și administrarea activelor statului“, domnul

permanente ale Senatului, publicată în Monitorul Oficial al

senator Gheorghe Copos — Grupul parlamentar al

României, Partea I, nr. 1.254 din 27 decembrie 2004, cu

Partidului Conservator — se include în componența

modificările și completările ulterioare, se modifică după cum

comisiei, în locul domnului senator Codruț Ioan Șereș —

urmează:

Grupul parlamentar al Partidului Conservator.

2

MONITORUL OFICIAL AL ROMÂNIEI, PARTEA I, Nr. 769/11.IX.2006

2. La anexa nr. XV îComponența Comisiei pentru
egalitatea de șanse“, domnul senator Codruț Ioan
Șereș — Grupul parlamentar al Partidului Conservator —

se include în componența comisiei, în locul doamnei
senator Silvia Ciornei — Grupul parlamentar al
Partidului Conservator.

Această hotărâre a fost adoptată de Senat în ședința din 7 septembrie 2006, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

NICOLAE VĂCĂROIU
București, 7 septembrie 2006.
Nr. 26.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind asigurarea de la bugetul de stat a cofinanțării publice nerambursabile
pentru proiectele de investiții din cadrul Programului SAPARD
Având în vedere că la data de 31 iulie 2006 au fost epuizate fondurile Programului SAPARD alocate prin
acordurile anuale de finanțare pentru perioada 2000—2006, precum și faptul că s-a depus un număr foarte mare de
proiecte conforme care depășesc alocarea financiară comunitară pentru măsurile 1.1 îÎmbunătățirea prelucrării și
marketingului produselor agricole și piscicole“, 3.1 îInvestiții în exploatațiile agricole“ și 3.4 îDezvoltarea și diversificarea
activităților economice care să genereze activități multiple și venituri alternative“, este necesară asigurarea de la bugetul
de stat a cofinanțării publice nerambursabile pentru realizarea acestor proiecte de investiții, în condiții de șanse egale
pentru toți beneficiarii Programului SAPARD și pentru aplicarea cerințelor acquis-ului comunitar în sectorul agroalimentar
românesc.
Pentru continuarea procesului de reformă a sectorului agroalimentar, precum și pentru asigurarea unei acțiuni
tranzitorii între Programul SAPARD și viitorul program de dezvoltare rurală finanțat din fonduri comunitare, care se va
derula începând din a doua jumătate a anului 2007,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Proiectele conforme depuse în cadrul
Programului SAPARD până la data de 31 iulie 2006 pentru
măsurile 1.1 îÎmbunătățirea prelucrării și marketingului
produselor agricole și piscicole“, 3.1 îInvestiții în
exploatațiile agricole“ și 3.4 îDezvoltarea și diversificarea
activităților economice care să genereze activități multiple și
venituri alternative“, care sunt declarate eligibile, selectate
și contractate pentru finanțare până la data de
31 decembrie 2006 și care nu beneficiază de fonduri
publice nerambursabile aprobate pentru Programul SAPARD
în perioada 2000—2006, beneficiază de următoarele
facilități:
a) acordarea cofinanțării publice nerambursabile de la
bugetul de stat, în conformitate cu prevederile legale ale
fișelor tehnice pentru aceste măsuri;
b) acordarea de credite bancare, în condițiile Legii
nr. 231/2005 privind stimularea investițiilor în agricultură, cu

modificările ulterioare, beneficiarilor de scrisori de confort
emise de băncile comerciale până la data de 31 iulie 2006;
c) aplicarea prevederilor Legii nr. 218/2005 privind
stimularea absorbției fondurilor SAPARD prin preluarea
riscului de către fondurile de garantare, cu modificările și
completările ulterioare.
Art. 2. — Facilitățile prevăzute la art. 1 se acordă
pentru beneficiarii proiectelor de investiții în următoarele
domenii:
I. Măsura 1.1 îÎmbunătățirea prelucrării și marketingului
produselor agricole și piscicole“:
a) carne, numai abatoare noi și modernizări;
b) legume, fructe și cartofi;
c) vin;
d) cereale;
e) lapte și produse lactate.

MONITORUL OFICIAL AL ROMÂNIEI, PARTEA I, Nr. 769/11.IX.2006
II. Măsura 3.1 îInvestiții în exploatațiile agricole“:
a) culturi de câmp;
b) horticultură;
c) viticultură;
d) pomicultură;
e) sere;
f) ferme de vaci de lapte/bivolițe;
g) creștere și îngrășare de taurine;
h) ferme de oi/capre;
i) îngrășătorii de berbecuți;
j) ferme de porci;
k) ferme de păsări.
III. Măsura 3.4 îDezvoltarea și diversificarea activităților
economice care să genereze activități multiple și venituri
alternative“:
a) alte activități de turism în spațiul rural;
b) activități meșteșugărești;
c) acvacultură;
d) alte activități: sericicultură, apicultură, cultivarea și
procesarea ciupercilor, procesarea fructelor de pădure și de
arbuști fructiferi și a plantelor medicinale și aromatice,
melcilor și broaștelor.
Art. 3. — Beneficiarii proiectelor de investiții prevăzute
la art. 2 sunt exceptați de la aplicarea prevederilor art. 11
din Legea nr. 231/2005, cu modificările ulterioare.

3

Art. 4. — (1) Ministerul Agriculturii, Pădurilor și
Dezvoltării Rurale, prin Agenția de Plăți pentru Dezvoltare
Rurală și Pescuit, asigură implementarea tehnică și
financiară a proiectelor de investiții prevăzute la art. 2.
(2) Procedurile de lucru pentru Programul SAPARD se
aplică de către Agenția de Plăți pentru Dezvoltare Rurală
și Pescuit pentru proiectele de investiții prevăzute la art. 2.
(3) Agenția de Plăți pentru Dezvoltare Rurală și Pescuit
va ține o evidență distinctă a proiectelor prevăzute la art. 2
și a sumelor aferente acestora și va raporta periodic
Ministerului Agriculturii, Pădurilor și Dezvoltării Rurale.
Art. 5. — Se autorizează Agenția de Plăți pentru
Dezvoltare Rurală și Pescuit ca, în numele Ministerului
Agriculturii, Pădurilor și Dezvoltării Rurale, să încheie
angajamente legale în anul 2006, în limita sumei de
1.350,0 milioane lei, de la bugetul de stat, cu termene de
plată în anii 2007 și 2008, pentru contractarea proiectelor
de investiții prevăzute în prezenta ordonanță de urgență.
Art. 6. — În termen de 30 de zile de la intrarea în
vigoare a prezentei ordonanțe de urgență, Ministerul
Agriculturii, Pădurilor și Dezvoltării Rurale va elabora norme
metodologice de aplicare a acesteia, care se aprobă prin
hotărâre a Guvernului.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Ministrul finanțelor publice,
Sebastian Teodor Gheorghe Vlădescu
București, 6 septembrie 2006.
Nr. 59.

GUVERNUL ROMÂNIEI

HOTĂRÂRE
privind cerințele minime de securitate și sănătate referitoare la expunerea lucrătorilor
la riscuri generate de câmpuri electromagnetice
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
SECȚIUNEA 1
Obiectivul și domeniul de aplicare

Art. 1. — Prezenta hotărâre stabilește cerințele minime
pentru protecția lucrătorilor împotriva riscurilor pentru

sănătatea și securitatea lor, generate sau care pot fi
generate de expunerea la câmpuri electromagnetice de la
0 Hz la 300 GHz, în timpul lucrului.
Art. 2. — (1) Prezenta hotărâre se referă la riscurile
pentru sănătatea și securitatea lucrătorilor datorate efectelor
recunoscute ca nocive pe termen scurt asupra corpului
uman, provocate de circulația curenților induși și de
absorbția de energie, precum și de curenții de contact.

4

MONITORUL OFICIAL AL ROMÂNIEI, PARTEA I, Nr. 769/11.IX.2006

(2) Prezenta hotărâre nu vizează posibilele efecte pe
termen lung.
(3) Prezenta hotărâre nu vizează riscurile care decurg
din contactul cu conductori sub tensiune.
Art. 3. — Prevederile Legii securității și sănătății în
muncă nr. 319/2006 se aplică în totalitate întregului
domeniu prevăzut la art. 1, fără a aduce atingere
prevederilor mai restrictive și/sau mai specifice din prezenta
hotărâre.
Art. 4. — În înțelesul prezentei hotărâri, termenii și
expresiile de mai jos se definesc după cum urmează:
a) câmpuri electromagnetice — câmpuri magnetice
statice și câmpuri electrice, magnetice și electromagnetice
care variază în timp cu frecvențe până la 300 GHz;
b) valori limită de expunere — limitele de expunere la
câmpuri electromagnetice care se bazează direct pe
efectele cunoscute asupra sănătății și pe considerații
biologice; respectarea acestor limite asigură protecția
lucrătorilor expuși la câmpuri electromagnetice împotriva
oricărui efect nociv cunoscut asupra sănătății;
c) valori de declanșare a acțiunii — nivelul parametrilor
direct măsurabili, exprimați în termeni de intensitate a
câmpului electric (E), de intensitate a câmpului magnetic
(H), de inducție magnetică (B) și de densitate a puterii (S),
începând de la care trebuie să fie luate una sau mai multe
măsuri prevăzute în prezenta hotărâre; respectarea valorilor
de declanșare a acțiunii asigură respectarea valorilor limită
de expunere relevante.
SECȚIUNEA a 2-a
Valorile limită de expunere și valorile de declanșare a acțiunii

Art. 5. — Valorile limită de expunere și valorile de
declanșare a acțiunii pentru câmpurile electromagnetice
sunt prevăzute în tabelele nr. 1 și 2 din anexa care face
parte integrantă din prezenta hotărâre.
Art. 6. — (1) Pentru evaluarea, măsurarea și/sau
calculul expunerii lucrătorilor la câmpuri electromagnetice se
poate recurge la standardele naționale în domeniu.
(2) Se poate recurge la standardele prevăzute la
alin. (1) până la data publicării standardelor naționale
adaptate standardelor europene armonizate care acoperă
întreaga serie de evaluări, măsurări și calcule, stabilite de
Comitetul European pentru Standardizare în Electrotehnică
(CENELEC).
CAPITOLUL II
Obligațiile angajatorului
SECȚIUNEA 1
Determinarea expunerii și evaluarea riscurilor

Art. 7. — (1) În îndeplinirea obligațiilor prevăzute la
art. 7 alin. (4) și la art. 12 alin. (1) din Legea nr. 319/2006,
angajatorul trebuie să evalueze și, dacă este necesar, să
măsoare și/sau să calculeze nivelurile câmpurilor
electromagnetice la care sunt expuși lucrătorii.

(2) Evaluarea, măsurarea și calcularea nivelurilor
câmpurilor electromagnetice la care sunt expuși lucrătorii
se pot efectua în conformitate cu standardele prevăzute la
art. 6 alin. (1) și, după caz, luându-se în considerare
nivelurile de emisie indicate de producătorii echipamentelor,
atunci când acestea sunt reglementate de legislația
națională, până la data publicării standardelor naționale
adaptate standardelor europene armonizate ale CENELEC
care acoperă întreaga serie de evaluări, măsurări și
calcule.
Art. 8. — Pe baza evaluării nivelurilor câmpurilor
electromagnetice, efectuată în conformitate cu art. 7, atunci
când sunt depășite valorile de declanșare a acțiunii
prevăzute la art. 5, angajatorul evaluează și, dacă este
necesar, calculează dacă sunt depășite valorile limită de
expunere.
Art. 9. — Evaluarea, măsurarea și/sau calculele
prevăzute la art. 7 și 8 nu este absolut necesar să fie
efectuate în locuri de muncă cu acces public, cu condiția
ca o evaluare să fi fost deja efectuată în conformitate cu
prevederile Normelor de reglementare a nivelurilor de
referință admisibile de expunere a populației generale la
câmpuri electromagnetice cu frecvențele de la 0 Hz la
300 GHz, aprobate prin Ordinul ministrului sănătății și
familiei nr. 1.007/2002, publicat în Monitorul Oficial al
României, Partea I, nr. 929 din 18 decembrie 2002, și ca
restricțiile menționate în aceste norme să fie respectate în
cazul lucrătorilor și riscurile pentru securitate să fie excluse.
Art. 10. — Evaluarea, măsurarea și/sau calculele
prevăzute la art. 7 și 8 trebuie să fie programate și
efectuate de către servicii sau persoane competente, la
intervale adecvate, luându-se în considerare, în special,
prevederile art. 8, 9 și 18 din Legea nr. 319/2006.
Art. 11. — Datele rezultate din evaluarea, măsurarea
și/sau calculul nivelului de expunere trebuie să se păstreze
într-o formă care să permită consultarea lor ulterioară.
Art. 12. — În conformitate cu art. 7 alin. (4) din Legea
nr. 319/2006, la evaluarea riscurilor angajatorul trebuie să
acorde o atenție deosebită următoarelor elemente:
a) nivelului, spectrului de frecvență, duratei și tipului
expunerii;
b) valorilor limită de expunere și valorilor de declanșare
a acțiunii, prevăzute la art. 5;
c) efectelor asupra stării de sănătate și securității
lucrătorilor care aparțin unor grupuri sensibile la riscuri
specifice;
d) efectelor indirecte, cum ar fi: interferențele cu
echipamente și dispozitive medicale electronice, inclusiv
stimulatoare cardiace și alte dispozitive implantate, riscul de
proiectare a obiectelor feromagnetice în câmpuri magnetice
statice având o inducție magnetică mai mare de 3 mT,
amorsarea dispozitivelor electroexplozive detonatoare,
incendiile și exploziile rezultate în urma aprinderii
materialelor inflamabile datorită scânteilor provocate de
câmpuri induse, curenți de contact sau descărcări de
scântei;

MONITORUL OFICIAL AL ROMÂNIEI, PARTEA I, Nr. 769/11.IX.2006
e) existenței unor echipamente de muncă alternative
proiectate pentru a reduce nivelurile de expunere la
câmpuri electromagnetice;
f) informațiilor adecvate obținute în urma supravegherii
stării de sănătate, inclusiv informațiilor publicate, atunci
când este posibil;
g) surselor de expunere multiple;
h) expunerii simultane la câmpuri de frecvențe multiple.
Art. 13. — (1) Angajatorul trebuie să dețină o evaluare
a riscurilor, în conformitate cu art. 12 alin. (1) lit. a) din
Legea nr. 319/2006, și trebuie să stabilească măsurile care
trebuie luate pentru securitatea și sănătatea lucrătorilor, în
conformitate cu art. 14—20.
(2) Evaluarea riscurilor trebuie să fie înregistrată pe un
suport adecvat care să asigure păstrarea datelor.
(3) Atunci când natura și amploarea riscurilor legate de
câmpurile electromagnetice nu justifică o evaluare mai
detaliată a riscurilor, evaluarea riscurilor trebuie să conțină
argumente prezentate de angajator pentru a justifica acest
fapt.
(4) Evaluarea riscurilor trebuie să fie actualizată periodic
și ori de câte ori s-au produs modificări semnificative în
urma cărora aceasta poate deveni caducă sau atunci când
rezultatele supravegherii medicale demonstrează că este
necesar.
SECȚIUNEA a 2-a
Evitarea sau reducerea riscurilor generate
de câmpurile electromagnetice

Art. 14. — Riscurile generate de expunerea la câmpuri
electromagnetice trebuie să fie eliminate sau reduse la
minimum, ținându-se seama de progresul tehnic și de
existența măsurilor de control al riscului la sursă.
Art. 15. — Reducerea riscurilor rezultate din expunerea
la câmpuri electromagnetice se bazează pe principiile
generale de prevenire prevăzute de Legea nr. 319/2006.
Art. 16. — Pe baza evaluării riscurilor, efectuată în
conformitate cu art. 7—13, atunci când sunt depășite
valorile de declanșare a acțiunii prevăzute la art. 5, cu
excepția cazului în care evaluarea efectuată în conformitate
cu art. 8 demonstrează că expunerea nu depășește valorile
limită și că este exclus orice risc legat de securitate,
angajatorul trebuie să stabilească și să pună în aplicare un
program de măsuri tehnice și/sau organizatorice care
urmăresc ca expunerea să nu depășească valorile limită
de expunere, ținându-se seama, în special, de următoarele
elemente:
a) alte metode de lucru care să conducă la o expunere
mai redusă la câmpuri electromagnetice;
b) alegerea unor echipamente care emit mai puține
câmpuri electromagnetice, luând în considerare activitatea
care se efectuează;
c) măsuri tehnice prin care se urmărește reducerea
emisiei câmpurilor electromagnetice, inclusiv, dacă este
necesar, recurgerea la mecanisme de blocare, ecranare
sau mecanisme similare de protecție a stării de sănătate;

5

d) programe adecvate de întreținere a echipamentelor
de muncă, a locului de muncă și a posturilor de lucru;
e) proiectarea și amenajarea locurilor de muncă și a
posturilor de lucru;
f) limitarea duratei și a intensității expunerii;
g) disponibilitatea unui echipament adecvat de protecție
individuală.
Art. 17. — (1) Pe baza evaluării riscurilor, prevăzută la
art. 7—13, locurile de muncă la care lucrătorii pot fi expuși
la câmpuri electromagnetice care depășesc valorile de
declanșare a acțiunii trebuie să fie semnalizate
corespunzător, în conformitate cu prevederile Hotărârii
Guvernului nr. 971/2006 privind cerințele minime pentru
semnalizarea de securitate și/sau sănătate la locul de
muncă, cu excepția cazului în care evaluarea efectuată în
conformitate cu art. 8 demonstrează că expunerea nu
depășește valorile limită și că este exclus orice risc legat
de securitate.
(2) Locurile de muncă prevăzute la alin. (1) trebuie să
fie identificate și accesul la acestea să fie limitat, unde
este posibil tehnic și există riscul depășirii valorilor limită
de expunere.
Art. 18. — (1) În nicio situație lucrătorii nu trebuie să
fie expuși la valori ale câmpului electromagnetic care
depășesc valorile limită de expunere.
(2) Dacă expunerea depășește valorile limită, în pofida
măsurilor luate de angajator pentru aplicarea prezentei
hotărâri, acesta trebuie să ia imediat măsuri de reducere a
expunerii la un nivel inferior valorilor limită, să determine
cauzele depășirii valorilor limită de expunere și să modifice
în consecință măsurile de protecție și prevenire, pentru a
evita orice altă depășire.
Art. 19. — Angajatorul trebuie să adapteze măsurile
prevăzute în prezenta secțiune la nevoile lucrătorilor care
aparțin grupurilor sensibile la riscuri specifice, în
conformitate cu art. 35 din Legea nr. 319/2006.
SECȚIUNEA a 3-a
Informarea și formarea lucrătorilor

Art. 20. — Fără a aduce atingere art. 16, 17, 20 și 21
din Legea nr. 319/2006, angajatorul trebuie să asigure
informarea și formarea lucrătorilor expuși la locul de muncă
la riscuri generate de câmpuri electromagnetice și/sau a
reprezentanților acestor lucrători în raport cu rezultatele
evaluării riscurilor, prevăzută la art. 7, în special în ceea
ce privește următoarele:
a) măsurile luate în aplicarea prezentei hotărâri;
b) valorile și conceptele referitoare la valorile limită de
expunere și la valorile de declanșare a acțiunii, precum și
potențialele riscuri asociate;
c) rezultatele evaluării, măsurării și/sau calculelor privind
nivelurile de expunere la câmpuri electromagnetice,
efectuate în aplicarea art 7—13;
d) modul de detectare a efectelor nocive ale expunerii
asupra stării de sănătate și modul de semnalare a
acestora;

6

MONITORUL OFICIAL AL ROMÂNIEI, PARTEA I, Nr. 769/11.IX.2006

e) condițiile în care lucrătorii au dreptul la supravegherea
stării de sănătate;
f) practicile profesionale sigure, în scopul reducerii la
minimum a riscurilor datorate expunerii.

Art. 26. — La cerere, lucrătorii au drept de acces la
dosarele medicale personale.

SECȚIUNEA a 4-a

Sancțiuni

Consultarea și participarea lucrătorilor

Art. 21. — Consultarea și participarea lucrătorilor și/sau
a reprezentanților acestora la aplicarea prevederilor
prezentei hotărâri trebuie să se desfășoare în conformitate
cu art. 18 din Legea nr. 319/2006.
CAPITOLUL III
Supravegherea sănătății
Art. 22. — În scopul prevenirii și detectării cât mai rapid
posibil a oricărui efect nociv asupra stării de sănătate care
rezultă din expunerea la câmpuri electromagnetice, trebuie
să se asigure o supraveghere adecvată a stării de
sănătate a lucrătorilor, în conformitate cu prevederile
art. 24 și 25 din Legea nr. 319/2006.
Art. 23. — (1) În orice situație, atunci când se
depistează o expunere la câmpuri electromagnetice care
depășește valorile limită, lucrătorul în cauză trebuie să fie
supus unui examen medical.
(2) Dacă se depistează o deteriorare a stării de
sănătate a lucrătorului rezultată din expunerea la câmpuri
electromagnetice care depășește valorile limită, angajatorul
trebuie să efectueze o reevaluare a riscurilor, potrivit
prevederilor art. 7—13.
Art. 24. — Angajatorul trebuie să ia măsurile necesare
pentru a asigura accesul medicului de medicina muncii la
rezultatele evaluării riscurilor prevăzute la art. 7—13.
Art. 25. — Dosarele medicale cuprinzând rezultatele
supravegherii medicale trebuie să fie păstrate într-o formă
adecvată, astfel încât să poată fi consultate ulterior, cu
respectarea secretului medical.

CAPITOLUL IV

Art. 27. — (1) Constituie contravenție și se sancționează
cu amendă următoarele fapte:
a) încălcarea dispozițiilor art. 13 alin. (1), art. 16 și 17,
cu amendă de la 5.000 lei la 10.000 lei;
b) nerespectarea prevederilor art. 20, cu amendă de la
3.000 lei la 6.000 lei.
(2) Contravențiilor prevăzute la alin. (1) li se aplică
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 28. — Constatarea contravențiilor și aplicarea
amenzilor prevăzute la art. 27 alin. (1) se fac de către
inspectorii de muncă.
CAPITOLUL V
Dispoziții finale
Art. 29. — Ministerul Muncii, Solidarității Sociale și
Familiei raportează Comisiei Europene, la fiecare 5 ani, cu
privire la aplicarea dispozițiilor prezentei hotărâri, indicând
punctele de vedere ale partenerilor sociali.
Art. 30. — Prezenta hotărâre intră în vigoare la data de
1 octombrie 2006.
Prezenta hotărâre transpune Directiva 2004/40/CE
privind cerințele minime de securitate și sănătate referitoare
la expunerea lucrătorilor la riscuri generate de agenți fizici
(câmpuri electromagnetice), publicată în Jurnalul Oficial al
Comunităților Europene (JOCE) nr. L 159/2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul economiei și comerțului,
Darius Meșca,
secretar de stat
Ministrul sănătății publice,
Gheorghe Eugen Nicolăescu
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 30 august 2006.
Nr. 1.136.

7

MONITORUL OFICIAL AL ROMÂNIEI, PARTEA I, Nr. 769/11.IX.2006

ANEXĂ
VALORI LIMITĂ

de expunere și valori de declanșare a acțiunii pentru câmpurile electromagnetice
Se folosesc următoarele mărimi fizice pentru a
caracteriza expunerea la câmpuri electromagnetice:
1. Curentul de contact (IC ) între o persoană și un obiect
este exprimat în amperi (A). Un obiect conductor în câmp
electric poate fi încărcat de acest câmp.
2. Densitatea de curent (J) se definește ca fiind curentul
care traversează o unitate de suprafață, perpendiculară pe
fluxul de curent, într-un volum conductor cum ar fi corpul
uman sau o parte a corpului. Aceasta se exprimă în
amperi pe m2 (A/m2).
3. Intensitatea câmpului electric este o mărime vectorială (E)
care corespunde forței exercitate asupra unei particule
încărcate, independent de deplasarea ei în spațiu. Aceasta
se exprimă în volți pe metru (V/m).
4. Intensitatea câmpului magnetic este o mărime
vectorială (H) care, împreună cu inducția magnetică,
definește un câmp magnetic în orice punct din spațiu.
Aceasta se exprimă în amperi pe metru (A/m).
5. Inducția magnetică sau densitatea de flux magnetic
este o mărime vectorială (B) definită ca forța exercitată
asupra sarcinilor mobile, exprimată în tesla (T). În spațiul
liber și în materiile biologice pot fi utilizate atât inducția
magnetică, cât și intensitatea câmpului magnetic, aplicând
echivalența 1A/m = 4π 10-7T.
6. Densitatea de putere (S) este mărimea adecvată
pentru utilizarea în cazul frecvențelor foarte înalte, atunci
când profunzimea penetrării corpului este redusă.
Reprezintă cantitatea de putere radiantă, incidentă
perpendicular pe o suprafață, împărțită la aria acestei
suprafețe. Aceasta se exprimă în wați pe m2 (W/m2).
7. Absorbția specifică a energiei (SA) se definește ca
energia absorbită pe unitate de masă de țesut biologic.
Aceasta se exprimă în jouli pe kilogram (J/kg). În prezenta
hotărâre se folosește pentru a limita efectele nontermice
ale radiațiilor de microunde în impulsuri.
8. Rata de absorbție specifică (SAR) a energiei medii pe
întregul corp sau pe o anumită parte a corpului se
definește ca debitul cu care este absorbită energia pe

unitatea de masă de țesut corporal. Aceasta se exprimă în
wați pe kilogram (W/kg).
SAR pe întregul corp este o mărime larg acceptată
pentru a stabili raportul între efectele termice nocive și
expunerea la câmpuri de radiofrecvență (RF).
SAR medie pe întregul corp și valorile de SAR locală
sunt necesare pentru a evalua și a limita depozitarea
excesivă de energie pe părți mici ale corpului, datorată
condițiilor speciale de expunere, cum ar fi: expunerea unei
persoane legate la pământ la o frecvență radio inferioară
din domeniul de frecvențe în MHz sau expunerea unei
persoane în câmpul apropiat unei antene.
Dintre aceste mărimi, cele care pot fi măsurate direct
sunt: inducția magnetică, curentul de contact, intensitatea
câmpului electric, intensitatea câmpului magnetic și
densitatea de putere.
A. Valori limită de expunere
În funcție de frecvență, pentru a defini valorile limită de
expunere pentru câmpurile electromagnetice se folosesc
următoarele mărimi fizice:
a) se prevăd valori limită de expunere pentru densitatea
de curent pentru câmpurile variabile în timp de până la
1 Hz, pentru a preveni efectele asupra sistemului
cardiovascular și a sistemului nervos central;
b) între 1 Hz și 10 MHz, se prevăd valori limită de
expunere pentru densitatea de curent, cu scopul de a
preveni efectele asupra funcțiilor sistemului nervos central;
c) între 100 kHz și 10 GHz, se prevăd valori limită de
expunere cu privire la SAR, pentru a preveni stresul termic
al întregului corp și o încălzire excesivă localizată a
țesuturilor. În domeniul de frecvențe cuprinse între 100 kHz
și 10 MHz, se prevăd valori limită de expunere referitoare
atât la densitatea de curent, cât și la SAR;
d) între 10 GHz și 300 GHz, se prevăd valori limită de
expunere pentru densitatea de putere, în scopul de a
preveni o încălzire excesivă a țesuturilor la suprafața
corpului sau în apropierea acestei suprafețe.
Tabelul nr. 1

Valori limită de expunere — condiții care trebuie îndeplinite
Domeniul
de
frecvențe

până la 1 Hz
1—4 Hz
4—1000 Hz
1000 Hz—100 kHz
100 kHz—10 MHz
10 MHz—10 GHz
10—300 GHz

Densitatea de curent
indus în cap și trunchi
J (mA/m2) (rms)

40
40/f
10
f/100
f/100
—
—

SAR medie
pentru întregul
corp (W/kg)

SAR localizată
(cap și trunchi)
(W/kg)

SAR localizată
(membre)
(W/kg)

Densitatea
de putere
S (W/m2)

—
—
—
—
0,4
0,4
—

—
—
—
—
10
10
—

—
—
—
—
20
20
—

—
—
—
—
—
—
50

8

MONITORUL OFICIAL AL ROMÂNIEI, PARTEA I, Nr. 769/11.IX.2006

Note:
1. f este frecvența exprimată în hertzi.
2. Valorile limită de expunere pentru densitatea de
curent trebuie să protejeze împotriva efectelor acute ale
expunerii asupra țesuturilor sistemului nervos central la
nivelul capului și al trunchiului.
Valorile limită de expunere în domeniul de frecvențe de
la 1 Hz la 10 MHz se bazează pe efectele nocive
constatate asupra sistemului nervos central.
Astfel de efecte acute sunt prin definiție instantanee și,
din punct de vedere științific, nu există nici un motiv pentru
modificarea valorilor limită pentru expunerile de scurtă
durată. Totuși, deoarece valorile limită de expunere se
bazează pe efectele nocive asupra sistemului nervos
central, aceste valori limită pot permite densități de curent
mai mari în alte țesuturi corporale decât sistemul nervos
central, în aceleași condiții de expunere.
3. Datorită eterogenității electrice a corpului uman,
trebuie calculată media densităților de curent pe o secțiune
de 1 cm2, perpendiculară pe direcția curentului.
4. Pentru frecvențele de până la 100 kHz, valorile de
vârf ale densității de curent pot fi obținute prin înmulțirea
valorii rms cu (2)1/2.
5. Pentru frecvențe de până la 100 kHz și pentru
câmpurile magnetice în impulsuri, densitatea maximă de
curent asociată impulsurilor poate fi calculată pornind de la
timpul de creștere/descreștere și de la viteza maximă a
fluctuației inducției magnetice. Densitatea de curent indus
poate fi comparată cu valoarea limită de expunere
adecvată. Pentru impulsuri de durată t p , frecvența
echivalentă care se aplică valorilor limită de expunere se
calculează după formula f = 1/(2tp).
6. Toate valorile medii SAR trebuie să fie măsurate
într-un interval de timp de 6 minute.
7. Masa luată în calcul pentru evaluarea SAR medie
localizată este de 10 g de țesut adiacent.
SAR maximă astfel obținută reprezintă valoarea folosită
la estimarea expunerii.
Aceste 10 g de țesut trebuie să fie o masă de țesut
adiacent cu proprietăți electrice aproape omogene. Prin

precizarea că trebuie luată în considerare o masă de țesut
adiacent se recunoaște faptul că acest concept poate fi
folosit în dozimetria informatică, dar poate prezenta
dificultăți în cazul măsurărilor fizice directe. Se poate folosi
o masă simplă de țesut de formă cubică, cu condiția ca
mărimile dozimetrice calculate să aibă valori mai scăzute
decât cele prezentate în recomandări.
8. Pentru expunerile la câmp în impulsuri, în domeniul
de frecvențe cuprinse între 0,3 și 10 GHz, și pentru
expunerea localizată a capului se recomandă o valoare
limită de expunere suplimentară, cu scopul de a limita și
de a evita efectele auditive provocate de expansiunea
termoelastică.
În acest caz, SA nu trebuie să depășească 10 mJ/kg
în medie pentru 10 grame de țesut.
9. Densitățile de putere medii trebuie calculate pentru o
suprafață expusă de 20 cm2 și un interval de timp de
68/f 1,05 minute (f exprimată în GHz), în scopul de a
compensa scăderea progresivă a adâncimii de penetrare
pe măsură ce crește frecvența.
Valoarea medie a densității spațiale maxime de putere,
calculată pentru 1 cm2, nu trebuie să depășească valoarea
de 50 W/m2.
10. Pentru câmpurile electromagnetice în impulsuri ori
tranzitorii sau, în general, pentru expunerea simultană la
câmpuri de frecvențe multiple, trebuie să se aplice metode
de evaluare, de măsurare și/sau de calcul adecvate, care
permit analizarea caracteristicilor formei de undă și a
naturii interacțiunilor biologice, ținând seama de standardele
naționale în domeniu ce adoptă standarde europene
armonizate, stabilite de CENELEC.
B. Valori de declanșare a acțiunii
Valorile de declanșare a acțiunii, prevăzute în tabelul
nr. 2, sunt obținute plecând de la valori limită de expunere
în conformitate cu principiile stabilite de Comisia
internațională pentru protecția împotriva radiațiilor
neionizante (ICNIRP), în recomandările sale vizând
limitarea expunerii la radiații neionizante (ICNIRP 7/99).
Tabelul nr. 2

Valori de declanșare a acțiunii (valori rms în câmp neperturbat)
Domeniul
de
frecvență

0—1 Hz
1—8 Hz
8—25 Hz
0,025—0,82 kHz
0,82—2,5 kHz
2,5—65 kHz
65—100 kHz
0,1—1 MHz
1—10 MHz
10—110 MHz
110—400 MHz
400—2.000 MHz
2—300 GHz

Intensitatea
câmpului
electric
E
(V/m)

—
20.000
20.000
500/f
610
610
610
610
610/f
61
61
3f1/2
137

Intensitatea
câmpului
magnetic
H
(A/m)

1,63 x 105
1,63 x 105/f2
2 x 104/f
20/f
24,4
24,4
1.600/f
1,6/f
1,6/f
0,16
0,16
0,008f1/2
0,36

Inducția
magnetică
B
(μT)

2x105
2x105/f2
2,5x104/f
25/f
30,7
30,7
2.000/f
2/f
2/f
0,2
0,2
0,01f1/2
0,45

Densitatea de putere
pentru undă
plană echivalentă
Seq
(W/m2)

—
—
—
—
—
—
—
—
—
10
10
f/40
50

Curent
de contact
IC
(mA)

1,0
1,0
1,0
1,0
1,0
0,4f
0,4f
40
40
40
—
—
—

Curent
indus
în extremități
IL
(mA)

—
—
—
—
—
—
—
—
—
100
—
—
—

MONITORUL OFICIAL AL ROMÂNIEI, PARTEA I, Nr. 769/11.IX.2006
Note:
1. f este frecvența în unitățile de măsură indicate în
coloana domeniului de frecvență.
2. Pentru frecvențele cuprinse între 100 kHz și 10 GHz,
mediile valorilor S eq, E, H, B și I L se măsoară pe un
interval de timp de 6 minute.
3. Pentru frecvențele mai mari de 10 GHz, mediile
valorilor Seq, E, H și B se măsoară pe un interval de
68/f1,05 minute (f este exprimată în GHz).
4. Pentru frecvențe de până la 100 kHz, valorile de vârf
de declanșare a acțiunii pentru intensitățile de câmp se
calculează înmulțind valoarea rms cu (2) 1/2 . Pentru
impulsuri de durată tp, frecvența echivalentă care trebuie
aplicată pentru valorile de declanșare a acțiunii trebuie
calculată formula f = 1/(2tp).
Pentru frecvențele cuprinse între 100 kHz și 10 MHz,
valorile de vârf de declanșare a acțiunii pentru intensitățile de
câmp se calculează înmulțind valorile rms relevante cu 10a,
unde a = [0,665 log(f/105) + 0,176], f fiind exprimată în Hz.
Pentru frecvențele cuprinse între 10 MHz și 300 GHz,
valorile de vârf de declanșare a acțiunii se calculează

înmulțind valorile rms corespunzătoare cu 32 pentru
intensitatea câmpului și cu 1.000 pentru densitatea de
putere a undei plane echivalentă.
5. În ceea ce privește câmpurile electromagnetice în
impulsuri sau tranzitorii sau, în general, în ceea ce privește
expunerea simultană la câmpuri de frecvențe multiple,
trebuie să se aplice metode de evaluare, de măsură și/sau
de calcul adecvate, care să permită analizarea
caracteristicilor formelor de undă și a naturii interacțiunilor
biologice, ținându-se seama de standardele naționale în
domeniu ce adoptă standarde europene armonizate,
stabilite de CENELEC.
6. Pentru valorile de vârf ale câmpurilor
electromagnetice în impulsuri modulate, cu frecvențe
purtătoare de peste 10 MHz, se recomandă ca valoarea
medie S eq pe durata impulsului să nu depășească de
1.000 de ori valoarea Seq de declanșare a acțiunii sau ca
intensitatea câmpului să nu depășească de 32 de ori
valoarea de declanșare a acțiunii pentru intensitățile de
câmp corespunzătoare frecvenței purtătoare.

GUVERNUL ROMÂNIEI

HOTĂRÂRE
privind reglementarea aspectelor financiare ale contractului
RO 0101.05 — Centru Expozițional Constanța,
finanțat din Programul PHARE 2001 SIF
Având în vedere prevederile Legii bugetului de stat pe anul 2006
nr. 379/2005, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Se aprobă finanțarea cheltuielilor suplimentare în sumă
de 3.424 mii lei rezultate în urma determinării valorii totale a costurilor
proiectului îCentru Expozițional Constanța“, cod perseus RO 0101.05, din
bugetul propriu aprobat pe anul 2006 al Ministerului Integrării Europene de
la capitolul 80.01 îAcțiuni generale economice, comerciale și de muncă“, titlul
îAlte transferuri“, alineatul îPrograme de dezvoltare“.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 6 septembrie 2006.
Nr. 1.173.

9

10

MONITORUL OFICIAL AL ROMÂNIEI, PARTEA I, Nr. 769/11.IX.2006
GUVERNUL ROMÂNIEI

HOTĂRÂRE
privind organizarea studiilor universitare de licență și aprobarea listei domeniilor
și specializărilor din cadrul acestora
În temeiul art. 108 din Constituția României, republicată, și al art. 5 alin. (3) din Legea nr. 288/2004 privind
organizarea studiilor universitare, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă nomenclatorul domeniilor de studii
universitare de licență și a specializărilor din cadrul
acestora, al specializărilor reglementate sectorial și/sau
general, precum și numărul de credite de studiu
transferabile, prevăzute în anexa care face parte integrantă
din prezenta hotărâre.
Art. 2. — În ciclul de studii universitare de licență se
pot organiza duble specializări, numai în domeniul Limbă și
literatură, prevăzute în anexă.
Art. 3. — (1) Ciclul de studii universitare de licență se
organizează pe domenii de studiu, cu excepția
specializărilor reglementate în Uniunea Europeană prin
norme speciale.
(2) Un domeniu de studiu este definit prin cunoștințe și
competențe generale și de specialitate. Domeniul de studiu
cuprinde una sau mai multe specializări universitare.
(3) Specializările universitare sunt programe de studii
care concretizează oferta educațională a instituțiilor de
învățământ superior.
(4) Fiecărui absolvent de studii universitare de licență i
se eliberează diploma de licență pe domeniul de studiu,
precum și un supliment de diplomă al cărui conținut este în
conformitate cu normele europene și în care se va
menționa specializarea.
(5) Drepturile conferite de diploma de licență sunt
aceleași pentru 180—240 de credite de studiu acumulate.

Art. 4. — Numărul creditelor de studiu este același
pentru toate formele de învățământ: zi, seral, cu frecvență
redusă și la distanță.
Art. 5. — Durata ciclului de licență la formele de
învățământ de zi, cu frecvență redusă și la distanță este
aceeași.
Art. 6. — Instituțiile de învățământ superior public și
privat vor proceda la reformarea planurilor de învățământ
ale specializărilor acreditate și/sau autorizate provizoriu,
pentru a asigura dobândirea cunoștințelor și a
competențelor definitorii pentru domeniul de studiu și pentru
a realiza un învățământ în concordanță cu cerințele pieței
muncii și ale studentului.
Art. 7. — Prevederile prezentei hotărâri se aplică
învățământului superior public și privat, acreditat și/sau
autorizat provizoriu, care funcționează în condițiile legii,
începând cu anul universitar 2006—2007, pentru studenții
admiși în anul I.
Art. 8. — Pe data intrării în vigoare a prezentei hotărâri,
se abrogă Hotărârea Guvernului nr. 88/2005 privind
organizarea studiilor universitare de licență, publicată în
Monitorul Oficial al României, Partea I, nr. 150 din
21 februarie 2005, precum și anexa nr. 3 la Hotărârea
Guvernului nr. 916/2005 privind structurile instituțiilor de
învățământ superior acreditate sau autorizate să funcționeze
provizoriu și a specializărilor din domeniile studiilor
universitare de licență, publicată în Monitorul Oficial al
României, Partea I, nr. 766 din 23 august 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
Anton Anton,
secretar de stat
Ministrul muncii, solidarității sociale și familiei,
Gheorghe Barbu
p. Ministrul economiei și comerțului,
Darius Meșca,
secretar de stat
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
p. Ministrul administrației și internelor,
Paul Victor Dobre,
secretar de stat
Ministrul apărării,
Teodor Atanasiu
p. Ministrul integrării europene,
Adrian Ciocănea,
secretar de stat
București, 6 septembrie 2006.
Nr. 1.175.

MONITORUL OFICIAL AL ROMÂNIEI, PARTEA I, Nr. 769/11.IX.2006

11
ANEXĂ*)

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 769/11.IX.2006

MONITORUL OFICIAL AL ROMÂNIEI, PARTEA I, Nr. 769/11.IX.2006

13

14

MONITORUL OFICIAL AL ROMÂNIEI, PARTEA I, Nr. 769/11.IX.2006

MONITORUL OFICIAL AL ROMÂNIEI, PARTEA I, Nr. 769/11.IX.2006

ACTE
ALE

ALE

ORGANELOR

ADMINISTRAȚIEI

DE

15

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea și completarea Ordinului președintelui Autorității Naționale
Sanitare Veterinare și pentru Siguranța Alimentelor nr. 84/2006 privind aprobarea Tarifelor
de plată pentru manopera acțiunilor de supraveghere, prevenire și control al bolilor la animale,
al celor transmisibile de la animale la om, protecția animalelor și protecția mediului,
pentru anul 2006, efectuate de medicii veterinari de liberă practică împuterniciți
în baza contractului de concesionare
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 25.659 din 4 septembrie 2006, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Ordinul președintelui Autorității Naționale
Sanitare Veterinare și pentru Siguranța Alimentelor
nr. 84/2006 privind aprobarea Tarifelor de plată pentru
manopera acțiunilor de supraveghere, prevenire și control
al bolilor la animale, al celor transmisibile de la animale la
om, protecția animalelor și protecția mediului, pentru anul
2006, efectuate de medicii veterinari de liberă practică
împuterniciți în baza contractului de concesionare, publicat
în Monitorul Oficial al României, Partea I, nr. 308 din
5 aprilie 2006, cu modificările ulterioare, se modifică și se
completează după cum urmează:

1. După articolul 1 se introduce un nou articol, articolul 11,
cu următorul cuprins:
îArt. 1 1 . — Tariful pentru servicii de identificare,
înregistrare și mișcare a ovinelor, caprinelor și suinelor este
exprimat în echivalent euro și este achitat de Autoritatea
Națională Sanitară Veterinară și pentru Siguranța
Alimentelor, prin direcțiile sanitar-veterinare și pentru
siguranța alimentelor județene, respectiv a municipiului
București, în lei, la cursul de schimb al zilei comunicat de
Banca Națională a României, valabil pentru ultima zi a
lunii.”

16

MONITORUL OFICIAL AL ROMÂNIEI, PARTEA I, Nr. 769/11.IX.2006

2. În tabelul din anexa la Ordinul președintelui
Autorității Naționale Sanitare Veterinare și pentru
Siguranța Alimentelor nr. 84/2006, cu modificările
ulterioare, după ultimul rând îTransportul probelor de
sânge, organe, țesuturi și al altor probe pentru analize de
laborator (inclusiv probe de sanitație, apă, furaje)”, se
introduc două noi rânduri, cu următorul cuprins:

îServicii de identificare, înregistrare
și mișcare a bovinelor
Servicii de identificare, înregistrare
și mișcare a ovinelor, caprinelor
și suinelor

lei/cap

15

euro/cap

0,54”

Art. II. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare și pentru Siguranța Alimentelor,
Marian Avram
București, 7 septembrie 2006.
Nr. 214.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 769/11.IX.2006 conține 16 pagini.

Prețul: 1,15 lei

&JUYDGY|119451]
ISSN 1453—4495

