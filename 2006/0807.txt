Anul 174 (XVIII) — Nr. 807

PARTEA

I

LEGI, DECRETE, HOTĂRÂRI ȘI ALTE ACTE

Marți, 26 septembrie 2006

SUMAR

Nr.

Pagina

2

ORDONANȚE ȘI HOTĂRÂRI
ALE GUVERNULUI ROMÂNIEI
73. — Ordonanță de urgență pentru prorogarea
termenului de aplicare a dispozițiilor art. 70
alin. (2) din Ordonanța de urgență a Guvernului
nr. 109/2005 privind transporturile rutiere ...............
1.288. — Hotărâre privind modificarea Hotărârii
Guvernului nr. 785/2005 pentru aprobarea
Programului privind sprijinirea asociațiilor
crescătorilor de animale pentru lapte, înființate
conform Ordonanței Guvernului nr. 26/2000 cu
privire la asociații și fundații, cu modificările și
completările ulterioare, precum și a producătorilor
agricoli care dețin în exploatație animale pentru
lapte, pentru achiziționarea de dotări și instalații
de muls și de răcire a laptelui noi, cu finanțare de
la bugetul de stat......................................................
1.289. — Hotărâre privind acordarea indemnizației
compensatorii pentru handicap natural producătorilor
agricoli din zona montană care dețin în proprietate
vaci și/sau bivolițe de lapte .....................................

Pagina
DECIZII ALE PRIMULUI-MINISTRU

DECRETE
1.115. — Decret privind înaintarea în gradul următor a
unui general din Ministerul Apărării și trecerea
acestuia în rezervă cu noul grad ............................

Nr.

178. — Decizie pentru promovarea temporară a
domnului Gheorghe Dobre în funcția publică de
secretar general adjunct al Ministerului Integrării
Europene....................................................................

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2

3

3–7

1.293. — Hotărâre pentru modificarea anexelor nr. 6 și 7
la Hotărârea Guvernului nr. 197/2006 privind
aprobarea programelor de interes național în
domeniul protecției drepturilor persoanelor cu
handicap, precum și în domeniul asistenței sociale
a persoanelor vârstnice, persoanelor fără adăpost
și persoanelor victime ale violenței în familie și a
finanțării acestor programe .......................................

8–10

1.295. — Hotărâre pentru modificarea și completarea
Hotărârii Guvernului nr. 155/2005 privind
organizarea și funcționarea Ministerului Agriculturii,
Pădurilor și Dezvoltării Rurale..................................

10–12

1.712. — Ordin al ministrului transporturilor, construcțiilor
și turismului privind aprobarea Reglementării
tehnice îCod de proiectare pentru structuri din
zidărie“, indicativ CR 6-2006....................................

13–14

1.713. — Ordin al ministrului transporturilor, construcțiilor
și turismului privind modificarea și completarea
art. 2 din Ordinul ministrului transporturilor,
construcțiilor și turismului nr. 2.230/2005 pentru
aprobarea Reglementării tehnice îCod de
proiectare. Bazele proiectării structurilor în
construcții“, indicativ CR 0-2005 ..............................

14

1.714. — Ordin al ministrului transporturilor, construcțiilor
și turismului privind modificarea și completarea
art. 2 din Ordinul ministrului transporturilor,
construcțiilor și turismului nr. 2.228/2005 pentru
aprobarea Reglementării tehnice îCod de
proiectare. Evaluarea acțiunii zăpezii asupra
construcțiilor“, indicativ CR 1-1-3-2005....................

14–15

ACTE ALE COMISIEI DE SUPRAVEGHERE
A ASIGURĂRILOR
113.361. — Decizie privind interzicerea temporară a
desfășurării activității de broker de asigurare a
Societății Comerciale îMedins 2002 România —
Broker de asigurare“ — S.R.L. ..............................

15–16

2

MONITORUL OFICIAL AL ROMÂNIEI, PARTEA I, Nr. 807/26.IX.2006

DECRETE
PREȘEDINTELE ROMÂNIEI

DECRET
privind înaintarea în gradul următor a unui general din Ministerul Apărării
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția României, republicată, ale
Legii nr. 415/2002 privind organizarea și funcționarea Consiliului Suprem de Apărare a Țării, ale
Legii nr. 80/1995 privind statutul cadrelor militare, cu modificările și completările ulterioare, precum
și ale Hotărârii Consiliului Suprem de Apărare a Țării nr. 140 din 18 septembrie 2006,
având în vedere propunerea ministrului apărării,
Președintele României

d e c r e t e a z ă:

Articol unic. — Pe data de 1 octombrie 2006, domnul general de brigadă cu o stea Nistor Aurel
Traian se înaintează în gradul de general-maior cu două stele și trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din Constituția
României, republicată, contrasemnăm acest
decret.
PRIM-MINISTRU

CĂLIN POPESCU-TĂRICEANU
București, 20 septembrie 2006.
Nr. 1.115.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru prorogarea termenului de aplicare a dispozițiilor art. 70 alin. (2)
din Ordonanța de urgență a Guvernului nr. 109/2005
privind transporturile rutiere
Prezenta reglementare are un caracter urgent, având în vedere disfuncțiile majore create în
asigurarea serviciilor de transport public local de călători între municipiul București și localitățile
județului Ilfov, precum și necesitatea armonizării cu prevederile Ordonanței de urgență a
Guvernului nr. 109/2005 privind transporturile rutiere, aprobată cu modificări și completări prin
Legea nr. 102/2006.
Segmentele de populație afectate sunt atât elevii și studenții, cât și călătorii care beneficiază
de bonificații pe transportul în comun, pensionarii, persoanele cu dizabilități, utilizatorii tradiționali ai
serviciilor Regiei Autonome de Transport București.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Termenul de aplicare a dispozițiilor art. 70 alin. (2) din Ordonanța de urgență a
Guvernului nr. 109/2005 privind transporturile rutiere, publicată în Monitorul Oficial al României,
Partea I, nr. 655 din 22 iulie 2005, aprobată cu modificări și completări prin Legea nr. 102/2006,
se prorogă până la data de 21 martie 2007.
Art. II. — Prezenta ordonanță de urgență intră în vigoare la data de 1 octombrie 2006.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
București, 20 septembrie 2006.
Nr. 73.

MONITORUL OFICIAL AL ROMÂNIEI, PARTEA I, Nr. 807/26.IX.2006
GUVERNUL ROMÂNIEI

HOTĂRÂRE
privind modificarea Hotărârii Guvernului nr. 785/2005
pentru aprobarea Programului privind sprijinirea asociațiilor crescătorilor
de animale pentru lapte, înființate conform Ordonanței Guvernului nr. 26/2000
cu privire la asociații și fundații, cu modificările și completările ulterioare,
precum și a producătorilor agricoli care dețin în exploatație animale
pentru lapte, pentru achiziționarea de dotări și instalații de muls și de răcire
a laptelui noi, cu finanțare de la bugetul de stat
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 785/2005 pentru aprobarea Programului privind
sprijinirea asociațiilor crescătorilor de animale pentru lapte, înființate conform Ordonanței Guvernului
nr. 26/2000 cu privire la asociații și fundații, cu modificările și completările ulterioare, precum și a
producătorilor agricoli care dețin în exploatație animale pentru lapte, pentru achiziționarea de dotări
și instalații de muls și de răcire a laptelui noi, cu finanțare de la bugetul de stat, publicată în
Monitorul Oficial al României, Partea I, nr. 705 din 4 august 2005, cu modificările și completările
ulterioare, se modifică după cum urmează:
1. Alineatul (1) al articolului 2 va avea următorul cuprins:
îArt. 2. — (1) Pentru programul prevăzut la art. 1 se alocă suma de 150 milioane lei de la
bugetul de stat, prin bugetul Ministerului Agriculturii, Pădurilor și Dezvoltării Rurale pe anul 2006.“
2. În anexă, la punctul 2, litera b) va avea următorul cuprins:
îb) Suma necesară derulării prezentului program este de 150 milioane lei.“
3. La punctul 6, litera a1) va avea următorul cuprins:
îa 1 ) data limită de depunere a documentațiilor în vederea accesării programului este
20 octombrie 2006;“.
PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.288.
GUVERNUL ROMÂNIEI

HOTĂRÂRE
privind acordarea indemnizației compensatorii pentru handicap natural
producătorilor agricoli din zona montană care dețin în proprietate
vaci și/sau bivolițe de lapte
În temeiul art. 108 din Constituția României, republicată, și al art. 11 din Legea muntelui
nr. 347/2004,
Guvernul României adoptă prezenta hotărâre.
Art. 1. — (1) Statul acordă o indemnizație compensatorie pentru handicap natural, denumită în
continuare indemnizație compensatorie, de la bugetul de stat, producătorilor agricoli din zona
montană, care dețin în proprietate vaci și/sau bivolițe de lapte, sub forma unui sprijin financiar în
valoare de 150 lei/cap de animal.
(2) Indemnizația compensatorie care se acordă producătorilor agricoli din zona montană este
de 68,0 milioane lei și se asigură de la bugetul de stat, din prevederile bugetare aprobate
Ministerului Agriculturii, Pădurilor și Dezvoltării Rurale pentru anul 2006.

3

4

MONITORUL OFICIAL AL ROMÂNIEI, PARTEA I, Nr. 807/26.IX.2006
(3) Beneficiarii sprijinului financiar prevăzut la alin. (1) sunt producătorii agricoli din zona
montană delimitată conform Ordinului ministrului agriculturii, pădurilor și dezvoltării rurale și al
ministrului de stat, ministrul administrației și internelor nr. 328/321/2004 pentru aprobarea delimitării
municipiilor, orașelor și comunelor din zona montană, publicat în Monitorul Oficial al României,
Partea I, nr. 758 din 19 august 2004, cu modificările ulterioare.
Art. 2. — (1) Prin producători agricoli din zona montană, în sensul prezentei hotărâri, se înțeleg
persoanele fizice care dețin în proprietate efective de vaci și/sau bivolițe de lapte și care
îndeplinesc, cumulativ, următoarele condiții:
a) domiciliază într-o localitate montană;
b) exploatația este situată în zona montană;
c) efectivele de vaci și/sau bivoliție de lapte sunt înscrise în registrul agricol al localității la
data de 30 septembrie 2006.
(2) Producătorii agricoli beneficiază o singură dată de indemnizația compensatorie acordată de
stat, conform prezentei hotărâri.
Art. 3. — (1) Indemnizația compensatorie de la bugetul de stat se acordă beneficiarilor
prevăzuți la art. 2 alin. (1), pe baza cererii scrise, al cărei model este prevăzut în anexa nr. 1.
(2) Cererile solicitanților sprijinului financiar se depun la direcțiile pentru agricultură și dezvoltare
rurală județene, însoțite de următoarele documente:
a) copie de pe actul de identitate;
b) copie de pe biletul de proprietate a animalelor, eliberat de consiliul local, în care se va
menționa numărul de vaci și/sau bivolițe de lapte deținute de proprietar, și înscris în Registrul
agricol.
(3) Cererile solicitanților sprijinului financiar sunt înregistrate într-un registru special pentru
evidența beneficiarilor sprijinului, denumit în continuare registru, întocmit în conformitate cu modelul
prevăzut în anexa nr. 2.
Art. 4. — Data limită pentru depunerea cererilor pentru acordarea sprijinului financiar este
15 noiembrie 2006.
Art. 5. — (1) Persoanele din cadrul direcțiilor pentru agricultură și dezvoltare rurală județene,
nominalizate pentru verificarea solicitărilor, întocmesc lista producătorilor agricoli care solicită
indemnizație compensatorie, conform modelului prevăzut în anexa nr. 3.
(2) Lista producătorilor agricoli care solicită indemnizație compensatorie se afișează la sediul
direcțiilor pentru agricultură și dezvoltare rurală județene, în termen de 5 zile de la data limită de
depunere a cererilor.
(3) Producătorii agricoli care au fost omiși din listă pot depune contestații la registratura
direcțiilor pentru agricultură și dezvoltare rurală județene, în termen de 5 zile de la data afișării
listei.
(4) Directorii executivi ai direcțiilor pentru agricultură și dezvoltare rurală județene, în termen de
5 zile de la data depunerii contestațiilor, le soluționează și dispun, după caz, întocmirea listelor
suplimentare.
(5) Direcțiile pentru agricultură și dezvoltare rurală județene întocmesc centralizatorul sumelor
corespunzătoare cererilor aprobate pentru acordarea sprijinului financiar, conform modelului
prezentat în anexa nr. 4, pe care îl înaintează Ministerului Agriculturii, Pădurilor și Dezvoltării
Rurale până la data de 5 decembrie 2006.
(6) Ministerul Agriculturii, Pădurilor și Dezvoltării Rurale, pe baza centralizatoarelor cuprinzând
sumele necesare acordării indemnizației compensatorii, transmise de către direcțiile pentru
agricultură și dezvoltare rurală județene, va solicita Ministerului Finanțelor Publice deschiderea de
credite bugetare, pentru alimentarea conturilor direcțiilor pentru agricultură și dezvoltare rurală,
însoțită de situația justificativă întocmită conform modelului prevăzut în anexa nr. 5.
(7) Plata sumelor acordate beneficiarilor se efectuează de către direcțiile pentru agricultură și
dezvoltare rurală județene, în numerar sau prin virare în cont bancar, după caz.
Art. 6. — (1) Următoarele fapte constituie contravenție și se sancționează după cum urmează,
dacă acestea nu constituie infracțiuni:
a) înstrăinarea, deteriorarea sau pierderea registrului special pentru evidența beneficiarilor
sprijinului financiar de la bugetul de stat, cu amendă de la 10.000 lei la 30.000 lei;
b) încasarea sumelor de la bugetul de stat, în mod necuvenit, prin înscrierea sau atestarea de
date nereale pe documente, cu amendă de la 10.000 lei la 30.000 lei, precum și cu obligarea la
restituirea sumelor încasate nejustificat, majorate cu indicele de inflație.

5

MONITORUL OFICIAL AL ROMÂNIEI, PARTEA I, Nr. 807/26.IX.2006
(2) Constatarea contravențiilor și aplicarea sancțiunilor se fac de către persoane cu atribuții de
control, împuternicite de Ministerul Agriculturii, Pădurilor și Dezvoltării Rurale.
(3) Contravenientul poate achita pe loc sau în termen de 48 de ore de la data încheierii
procesului-verbal de contravenție ori, după caz, de la data comunicării acestuia jumătate din
minimul amenzii, agentul constatator făcând mențiune despre această posibilitate în procesulverbal.
Art. 7. — Dispozițiile art. 6 referitoare la contravenții se completează cu prevederile Ordonanței
Guvernului nr. 2/2001 privind regimul juridic al contravențiilor, aprobată cu modificări și completări
prin Legea nr. 180/2002, cu modificările și completările ulterioare.
Art. 8. — Persoanele împuternicite de Ministerul Agriculturii, Pădurilor și Dezvoltării Rurale
verifică permanent modul de acordare și utilizare a sumelor alocate potrivit prezentei hotărâri.
Art. 9. — Anexele nr. 1—5 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.289.

ANEXA Nr. 1

Direcția pentru Agricultură și Dezvoltare Rurală ..............................
Număr de înregistrare .............................. din ...................................
Verificat și aprobat
suma de .......... lei
la data de ............
Director executiv,
.................

CERERE

pentru aprobarea indemnizației compensatorii de la bugetul de stat producătorilor agricoli
din zona montană care dețin în proprietate vaci și/sau bivolițe de lapte
Numele și prenumele ........................................, domiciliat/domiciliată în ........................................,
str. ..................................... nr. ................, județul .........................................................,
posesor/posesoare al/a actului de identitate B.I./C.I. seria ....................... nr. .............., emis/emisă
de .........................., CNP ..................................................... .
Dețin în proprietate ............................... capete vaci de lapte și/sau ............................. capete
bivolițe de lapte .............................., înscrise în Registrul agricol din localitatea ................................,
la poziția nr. ......................................................................................................................................... .
(Se vor anexa acte doveditoare conform alin. (2) al art. 3 din hotărâre.)

Valoarea totală a sprijinului solicitat este de ................................................. lei.
Suma va fi virată în contul nr. ..............................., deschis la .................................................,
din localitatea ........................................... .
În baza datelor prezentate, solicit acordarea avizului pentru primirea indemnizației compensatorii
de la bugetul de stat pentru capetele de vaci și/sau bivolițe de lapte avute în proprietate.

Numele și prenumele ..............................
Semnătura ................................................
Data ..........................................................

6

MONITORUL OFICIAL AL ROMÂNIEI, PARTEA I, Nr. 807/26.IX.2006
ANEXA Nr. 2

Direcția pentru Agricultură și Dezvoltare Rurală ..............................
Număr de înregistrare .............................. din ...................................
REGISTRUL

producătorilor agricoli din zona montană care dețin în proprietate vaci și/sau bivolițe de lapte
și care beneficiază de indemnizație compensatorie de la bugetul de stat

Nr.
crt.

Numele și prenumele

Domiciliul

0

1

Vaci și/sau
bivolițe cu lapte
deținute
în proprietate
— număr
de capete —

Suma alocată
— lei/cap —

Suma
totală
aprobată
— lei —

3

4

5

2

TOTAL GENERAL:

Întocmit,
..........................................................
(numele și prenumele)

Semnătura .....................................
Data ...............................................
ANEXA Nr. 3

Direcția pentru Agricultură și Dezvoltare Rurală ..............................
Număr de înregistrare ............................ din .....................................
Verificat și aprobat
la data de ...........
Director executiv,
.........................................
LISTA

producătorilor agricoli din zona montană care dețin în proprietate vaci și/sau bivolițe de lapte
și care solicită indemnizație compensatorie de la bugetul de stat

Nr.
crt.

Numele și prenumele

Domiciliul

0

1

2

Vaci și/sau
bivolițe cu lapte
deținute
în proprietate
— număr
de capete —

Suma alocată
— lei/cap —

Suma
totală
aprobată
— lei —

3

4

5

TOTAL GENERAL:

Întocmit,
..........................................................
(numele și prenumele)

Semnătura .....................................
Data ...............................................

7

MONITORUL OFICIAL AL ROMÂNIEI, PARTEA I, Nr. 807/26.IX.2006
ANEXA Nr. 4

Direcția pentru Agricultură și Dezvoltare Rurală ..............................
Număr de înregistrare .............................. din ...................................
CENTRALIZATORUL

sumelor corespunzătoare cererilor aprobate pentru acordarea indemnizației compensatorii
de la bugetul de stat producătorilor agricoli din zona montană care dețin în proprietate vaci
și/sau bivolițe de lapte

Nr.
crt.

Localitatea
(comuna, orașul, municipiul)

Număr de
producători agricoli
care
au solicitat
indemnizație
compensatorie

0

1

Efective
de vaci
și/sau bivolițe
cu lapte
— număr
de capete —

Suma alocată
— lei/cap —

Suma
totală
aprobată
— lei —

2

3

4

5

TOTAL GENERAL:

Director executiv,
.........................................................
Semnătura și ștampila
........................................................

Director executiv adjunct,
.........................................................
Întocmit,
.........................................................
(numele și prenumele)

Semnătura ......................................
Data ................................................
ANEXA Nr. 5

MINISTERUL AGRICULTURII, PĂDURILOR ȘI DEZVOLTĂRII RURALE

Se aprobă,
ORDONATOR PRINCIPAL DE CREDITE

SITUAȚIA

justificativă a sumelor privind indemnizația compensatorie de la bugetul de stat acordată
producătorilor agricoli din zona montană care dețin în proprietate vaci și/sau bivolițe de lapte

Nr.
crt.

Explicație

0

1

Număr de
producători
agricoli care
au solicitat
indemnizație
compensatorie

Efectiv
de vaci
și/sau bivolițe
cu lapte
— număr
de capete —

Suma alocată
— lei/cap —

Suma
totală
solicitată
— lei —

2

3

4

5

Vaci de lapte
Bivolițe de lapte
TOTAL:

Direcția buget-finanțe
Director,
...............................................................
Semnătura și ștampila
...............................................................

8

MONITORUL OFICIAL AL ROMÂNIEI, PARTEA I, Nr. 807/26.IX.2006
GUVERNUL ROMÂNIEI

HOTĂRÂRE
pentru modificarea anexelor nr. 6 și 7 la Hotărârea Guvernului nr. 197/2006
privind aprobarea programelor de interes național în domeniul protecției
drepturilor persoanelor cu handicap, precum și în domeniul asistenței sociale
a persoanelor vârstnice, persoanelor fără adăpost și persoanelor victime
ale violenței în familie și a finanțării acestor programe
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexele nr. 6 și 7 la Hotărârea Guvernului nr. 197/2006 privind aprobarea
programelor de interes național în domeniul protecției drepturilor persoanelor cu handicap, precum
și în domeniul asistenței sociale a persoanelor vârstnice, persoanelor fără adăpost și persoanelor
victime ale violenței în familie și a finanțării acestor programe, publicată în Monitorul Oficial al
României, Partea I, nr. 195 din 1 martie 2006, se modifică și se înlocuiesc cu anexele nr. 1 și 2
care fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.293.
ANEXA Nr. 1
(Anexa nr. 6 la Hotărârea Guvernului nr. 197/2006)
PROGRAMUL DE INTERES NAȚIONAL

îDezvoltarea serviciilor de îngrijire la domiciliu a persoanelor vârstnice dependente“
Scop:
a) menținerea autonomiei pe o perioadă cât mai lungă și prevenirea agravării situației de
dependență a persoanei vârstnice;
b) diminuarea costurilor induse de îngrijirea de lungă durată în regim rezidențial;
c) creșterea responsabilității autorităților locale față de persoanele vârstnice care necesită
îngrijire și suport pentru a-și continua viața în propria familie și locuință și întărirea capacității
acestora de a răspunde acestui obiectiv;
d) îmbunătățirea calității serviciilor de îngrijire furnizate;
e) suportul acordat familiei care are în îngrijire persoane vârstnice dependente, pentru a
asigura continuitatea serviciilor pe perioade de lungă durată.
Obiective:
a) creșterea calității vieții persoanelor vârstnice dependente, respectarea demnității și a libertății
de a alege a acestei categorii de populație aflate în nevoie;
b) prevenirea spitalizărilor repetate și a instituționalizării persoanelor vârstnice care suferă de
afecțiuni cronice, generatoare de dependență;
c) formarea de personal calificat care să ofere îngrijiri la domiciliul persoanelor asistate;
d) angajarea personalului, calificat și format, de către autoritățile locale sau de către
organizațiile neguvernamentale, pentru a asigura serviciile necesare.
Indicatori cantitativi:
a) formarea și acreditarea unui număr de 1.000 de îngrijitori la domiciliu;
b) angajarea unui număr de 1.000 de îngrijitori de către autoritățile locale sau de către
organizațiile neguvernamentale, pentru a asigura serviciile sociale necesare;

MONITORUL OFICIAL AL ROMÂNIEI, PARTEA I, Nr. 807/26.IX.2006
c) asigurarea de servicii de îngrijire la domiciliu pentru un număr de minimum 4.000 de
persoane vârstnice dependente;
d) existența unui număr cuantificabil de planuri de îngrijire și asistență, elaborate pentru fiecare
beneficiar.
Indicatori de eficiență:
a) reducerea numărului de persoane vârstnice aflate în situația de a fi încadrate, în evoluție,
într-un grad mai înalt de dependență față de cel evaluat la data începerii implementării
programului;
b) asigurarea unor servicii de calitate, în baza planurilor individuale de îngrijire și asistență;
c) reducerea numărului de spitalizări/an/persoană vârstnică dependentă, precum și a solicitărilor
de admitere în căminele pentru persoane vârstnice.
Indicatori de rezultate:
a) 4.000 de persoane vârstnice dependente continuă să își trăiască viața, cu demnitate, în
propria locuință, în mijlocul familiei și al comunității, ca urmare a furnizării de servicii de îngrijire la
domiciliu;
b) 1.000 de persoane sunt calificate și angajate în sistemul de servicii sociale;
c) o serie de instituții tip cămin pentru persoane vârstnice nu se mai află sub presiunea
solicitărilor de internare, reușind astfel să se înscrie în programele de reabilitare și modernizare,
pentru a asigura servicii sociale de calitate, în regim rezidențial, doar pentru persoanele care nu
pot fi îngrijite la domiciliu.
Perioada de derulare:
Programul se derulează pe o perioadă de 2 ani de la data încheierii contractelor de finanțare,
dar nu mai târziu de data de 31 decembrie 2008.
Buget:
Bugetul total
a) 50 mii lei
b) 3.100 mii
c) 4.450 mii

al acestui program de interes național este de 7.600 mii lei, din care:
pentru anul 2006;
lei pentru anul 2007;
lei pentru anul 2008.

ANEXA Nr. 2
(Anexa nr. 7 la Hotărârea Guvernului nr. 197/2006)
PROGRAMUL DE INTERES NAȚIONAL

îCombaterea excluziunii sociale a persoanelor fără adăpost prin crearea de centre sociale
de urgență“
Scop:
a) integrarea socială a persoanelor fără adăpost;
b) creșterea responsabilității autorităților locale față de persoanele fără adăpost;
c) îmbunătățirea calității serviciilor sociale furnizate;
d) creșterea accesibilității la serviciile direct orientate spre reintegrarea socială a persoanelor
aflate în stradă și prevenția abuzului și violenței;
e) creșterea numărului de centre sociale de urgență pentru persoanele fără adăpost.
Obiective:
a) prevenirea excluziunii sociale și asigurarea protecției sociale a persoanelor fără adăpost;
b) crearea de centre sociale de urgență pentru persoane fără adăpost, care vor asigura, în
principal, servicii de găzduire și de îngrijire;
c) crearea și dezvoltarea unor centre de sprijin și consiliere pe termen lung, în vederea
integrării sociale a persoanelor fără adăpost;
d) elaborarea și implementarea unei metodologii pentru identificarea și evaluarea persoanelor
care trăiesc în stradă;
e) monitorizarea, pe baza unor date reale, a numărului de persoane fără adăpost, precum și a
procentului de rezolvare a cazurilor existente.
Indicatori cantitativi:
a) înființarea sau extinderea capacității unui număr de 50 de centre sociale de urgență pentru
persoanele fără adăpost, situate în orașe din fiecare județ și în sectoarele municipiului București,
prin reabilitarea unor spații corespunzătoare și dotarea cu mobilierul și echipamentele necesare
funcționării acestora;

9

10

MONITORUL OFICIAL AL ROMÂNIEI, PARTEA I, Nr. 807/26.IX.2006
b) acordarea de servicii sociale în cadrul centrelor sociale de urgență pentru un număr de
aproximativ 10.000 de persoane fără adăpost;
c) creșterea numărului persoanelor fără adăpost care beneficiază de servicii sociale.
Indicatori de eficiență:
a) asigurarea unor condiții minimale de viață, respectiv găzduire, îngrijire, consiliere, suport în
vederea integrării sociale, în vederea combaterii marginalizării sociale a acestei categorii de
persoane;
b) reintegrarea socială a unui număr de persoane fără adăpost, prin găsirea unui loc de
muncă, găsirea unui spațiu de locuit, posibilitatea acordării unor cursuri de calificare și recalificare,
educație pentru sănătate.
Indicatori de rezultate:
a) existența în fiecare județ, respectiv în fiecare sector al municipiului București, a unui centru
social de urgență pentru persoane fără adăpost, dotat și echipat corespunzător;
b) aproximativ 10.000 de persoane fără adăpost beneficiază de servicii sociale în centrele
sociale de urgență.
Perioada de derulare:
Programul se derulează pe o perioadă de 3 ani de la data încheierii contractelor de finanțare,
dar nu mai târziu de data de 31 decembrie 2009.
Buget:
a) bugetul total al acestui program de interes național este de 36.300 mii lei.
Planificarea este multianuală, cu un buget destinat înființării și extinderii centrelor sociale de
urgență, prin reabilitarea, amenajarea și dotarea corespunzătoare, precum și pentru asigurarea de
către acestea a furnizării serviciilor sociale pe o perioadă de maximum un an;
b) pentru anul 2006, bugetul este de 500 mii lei.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 155/2005
privind organizarea și funcționarea Ministerului Agriculturii, Pădurilor
și Dezvoltării Rurale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 155/2005 privind organizarea și funcționarea
Ministerului Agriculturii, Pădurilor și Dezvoltării Rurale, publicată în Monitorul Oficial al României,
Partea I, nr. 211 din 14 martie 2005, cu modificările și completările ulterioare, se modifică și se
completează după cum urmează:
1. Alineatul (1) al articolului 10 va avea următorul cuprins:
îArt. 10. — (1) Ministrul agriculturii, pădurilor și dezvoltării rurale este sprijinit, în activitatea de
conducere a ministerului, de 3 secretari de stat.“
2. După alineatul (4) al articolului 13 se introduce un nou alineat, alineatul (5), cu următorul
cuprins:
î(5) Secretarul general este ajutat de un secretar general adjunct, numit în condițiile legii.“
3. Anexele nr. 1 și 5 se înlocuiesc cu anexele nr. 1 și 2 care fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.295.

*) Anexa nr. 1 este reprodusă în facsimil.

MINISTERUL AGRICULTURII, PĂDURILOR ȘI DEZVOLTĂRII RURALE

(Anexa nr. 1 la Hotărârea Guvernului nr. 155/2005)

ANEXA Nr. 1*)

MONITORUL OFICIAL AL ROMÂNIEI, PARTEA I, Nr. 807/26.IX.2006
11

12

MONITORUL OFICIAL AL ROMÂNIEI, PARTEA I, Nr. 807/26.IX.2006
ANEXA Nr. 2
(Anexa nr. 5 la Hotărârea Guvernului nr. 155/2005)
NORMATIV DE AUTOTURISME

la unitățile care funcționează în subordinea Ministerului Agriculturii, Pădurilor
și Dezvoltării Rurale
din care:
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.

Denumirea unității

TOTAL

Direcțiile pentru agricultură și dezvoltare rurală — servicii
9/unitate
publice deconcentrate
Agenția Națională pentru Ameliorare și Reproducție
20
în Zootehnie îProf. dr. G. K. Constantinescu“
Laboratorul Central pentru Carantină Fitosanitară
3
Banca de Resurse Genetice Vegetale Suceava
3
Laboratorul Central pentru Controlul Reziduurilor de Pesticide
2
în Plante și Produse Vegetale
Inspectoratele teritoriale de regim silvic și de vânătoare
120
Agenția de Plăți și Intervenție pentru Agricultură
129
Centrul de Formare și Inovație pentru Dezvoltare în Carpați
3
(CEFIDEC)
Agenția de Plăți pentru Dezvoltare Rurală și Pescuit
157
Laboratorul Central pentru Calitatea Semințelor și a Materialului
6
Săditor
Inspectoratele teritoriale pentru calitatea semințelor
4/unitate
și a materialului săditor — servicii publice deconcentrate
Institutul de Stat pentru Testarea și Înregistrarea Soiurilor
4
Agenția Națională de Consultanță Agricolă
69
Agenția Națională pentru Pescuit și Acvacultură
39
Oficiul Național al Viei și Vinului
1
Laboratorul Central pentru Controlul Calității și Igienei Vinului
1
Valea Călugărească
Laboratorul Regional pentru Controlul Calității și Igienei Vinului
1
Blaj
Laboratorul Regional pentru Controlul Calității și Igienei Vinului
1
Odobești

Autoturisme
pentru activități
specifice

Autospeciale

3/unitate

6/unitate

3

17

2
2
1

1
1
1

102
86
2

18
43
1

100
4

57*)
2

3/unitate

1/unitate

4
69
30
1
1

—
—
9
—
—

1

—

1

—

*) 57 de autospeciale, din care un microbuz și 56 de autoturisme pentru transport de persoane.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru promovarea temporară a domnului Gheorghe Dobre în funcția publică
de secretar general adjunct al Ministerului Integrării Europene
Având în vedere:
— propunerea formulată de ministrul integrării europene prin Adresa nr. 32.220/A.D.B. din
15 septembrie 2006,
— Adresa nr. 1.063.892 din 15 septembrie 2006 a Agenției Naționale a Funcționarilor Publici,
prin care a fost comunicat avizul favorabil pentru exercitarea de către domnul Gheorghe Dobre,
cu caracter temporar (maximum 6 luni), a funcției publice vacante corespunzătoare categoriei
înalților funcționari publici de secretar general adjunct în cadrul Ministerului Integrării Europene,

MONITORUL OFICIAL AL ROMÂNIEI, PARTEA I, Nr. 807/26.IX.2006
în temeiul art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, precum și al art. 80 alin. (1)
și (2) din Legea nr. 188/1999 privind Statutul funcționarilor publici, republicată, cu modificările și
completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul Gheorghe Dobre
se promovează temporar în funcția publică de secretar general adjunct al Ministerului Integrării
Europene.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 25 septembrie 2006.
Nr. 178.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Reglementării tehnice îCod de proiectare
pentru structuri din zidărie“, indicativ CR 6-2006
În conformitate cu prevederile art. 38 alin. 2 din Legea nr. 10/1995 privind calitatea în
construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările
și completările ulterioare,
având în vedere Avizul comun nr. 13 din 12 septembrie 2006 al Comitetului tehnic de
coordonare generală și al comitetelor tehnice de specialitate — CTS 4 — Risc seismic, acțiuni și
siguranța construcțiilor și CTS 5 — Structuri și Avizul nr. 6.533 din 15 septembrie 2006 al
Inspectoratului de Stat în Construcții,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îCod de proiectare pentru structuri din zidărie“,
indicativ CR 6-2006, elaborată de Institutul Național de Cercetare-Dezvoltare în Construcții și
Economia Construcțiilor — INCERC București, prevăzută în anexa*) care face parte integrantă din
prezentul ordin.
Art. 2. — De la data publicării prezentului ordin, Normativul privind alcătuirea, calculul și
executarea structurilor din zidărie, indicativ P 2-1985, aprobat prin Ordinul I.C.C.P.D.C.
nr. 51/1985, publicat în Buletinul Construcțiilor nr. 11/1985, se aplică astfel:
a) la proiectarea clădirilor noi, în cazul contractelor încheiate până la data intrării în vigoare a
Codului de proiectare pentru structuri din zidărie, indicativ CR 6-2006;
b) la expertizarea tehnică și proiectarea consolidării clădirilor existente, în cazul contractelor
încheiate până la data intrării în vigoare a Codului de proiectare seismică — Partea a III-a —
Prevederi pentru evaluarea și pentru proiectarea consolidării construcțiilor vulnerabile seismic.
Art. 3. — (1) Până la data intrării în vigoare a Codului de proiectare pentru structuri din
zidărie, indicativ CR 6-2006, prevederile acestui cod se pot aplica la cererea investitorului
formulată prin tema de proiectare, prin excepție de la prevederile art. 2 lit. a).
(2) Până la data intrării în vigoare a Codului de proiectare seismică — Partea a III-a —
Prevederi pentru evaluarea și pentru proiectarea consolidării construcțiilor vulnerabile seismic,
prevederile acestui cod se pot aplica la cererea investitorului formulată prin tema de proiectare,
prin excepție de la prevederile art. 2 lit. b).
*) Anexa se publică ulterior în Monitorul Oficial al României, Partea I, nr. 807 bis în afara abonamentului, care se
poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri
nr. 1, și în Buletinul Construcțiilor, editat de Institutul Național de Cercetare-Dezvoltare în Construcții și Economia
Construcțiilor — INCERC București.

13

14

MONITORUL OFICIAL AL ROMÂNIEI, PARTEA I, Nr. 807/26.IX.2006
Art. 4. — Prezentul ordin se publică în Monitorul Oficial al României, Partea I, și intră în
vigoare la data publicării, cu excepția art. 1, care intră în vigoare la 1 ianuarie 2007.
Ministrul transporturilor, construcțiilor și turismului,
Radu Mircea Berceanu
București, 19 septembrie 2006.
Nr. 1.712.
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind modificarea și completarea art. 2 din Ordinul ministrului transporturilor,
construcțiilor și turismului nr. 2.230/2005 pentru aprobarea Reglementării
tehnice îCod de proiectare. Bazele proiectării structurilor în construcții“,
indicativ CR 0-2005
În conformitate cu art. 38 alin. 2 din Legea nr. 10/1995 privind calitatea în construcții, cu
modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările
și completările ulterioare,
ministrul transporturilor, construcțiilor și turismului emite următorul ordin:
Art. I. — Articolul 2 din Ordinul ministrului transporturilor, construcțiilor și turismului
nr. 2.230/2005 pentru aprobarea Reglementării tehnice îCod de proiectare. Bazele proiectării
structurilor în construcții“, indicativ CR 0-2005, publicat în Monitorul Oficial al României, Partea I,
nr. 148 și 148 bis din 16 februarie 2006, se modifică și se completează după cum urmează:
îArt. 2. — (1) Prezentul ordin se publică în Monitorul Oficial al României, Partea I, și intră în
vigoare la 1 ianuarie 2007.
(2) Până la data intrării în vigoare a Reglementării tehnice «Cod de proiectare. Bazele
proiectării structurilor în construcții», indicativ CR 0-2005, prevederile acesteia se pot aplica la
cererea investitorului formulată prin tema de proiectare.“
Art. II. — Prezentul ordin se publică în Monitorul Oficial al României, Partea I.
Ministrul transporturilor, construcțiilor și turismului,
Radu Mircea Berceanu
București, 19 septembrie 2006.
Nr. 1.713.
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind modificarea și completarea art. 2 din Ordinul ministrului transporturilor,
construcțiilor și turismului nr. 2.228/2005 pentru aprobarea Reglementării
tehnice îCod de proiectare. Evaluarea acțiunii zăpezii asupra construcțiilor“,
indicativ CR 1-1-3-2005
În conformitate cu art. 38 alin. 2 din Legea nr. 10/1995 privind calitatea în construcții, cu
modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind
organizarea și fucționarea Ministerului Transporturilor, Construcțiilor și Turismului, cu modificările
și completările ulterioare,
ministrul transporturilor, construcțiilor și turismului emite următorul ordin:
Art. I. — Articolul 2 din Ordinul ministrului transporturilor, construcțiilor și turismului
nr. 2.228/2005 pentru aprobarea Reglementării tehnice îCod de proiectare. Evaluarea acțiunii
zăpezii asupra construcțiilor“, indicativ CR 1-1-3-2005, publicat în Monitorul Oficial al României,
Partea I, nr. 148 și 148 bis din 16 februarie 2006, se modifică și se completează după cum
urmează:
îArt. 2. — (1) Prezentul ordin se publică în Monitorul Oficial al României, Partea I, și intră în
vigoare la 1 ianuarie 2007.

MONITORUL OFICIAL AL ROMÂNIEI, PARTEA I, Nr. 807/26.IX.2006
(2) Până la data intrării în vigoare a Reglementării tehnice «Cod de proiectare. Evaluarea
acțiunii zăpezii asupra construcțiilor», indicativ CR 1-1-3-2005, prevederile acesteia se pot aplica la
cererea investitorului formulată prin tema de proiectare.“
Art. II. — Prezentul ordin se publică în Monitorul Oficial al României, Partea I.
Ministrul transporturilor, construcțiilor și turismului,
Radu Mircea Berceanu
București, 19 septembrie 2006.
Nr. 1.714.

ACTE ALE COMISIEI
DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind interzicerea temporară a desfășurării activității de broker de asigurare
a Societății Comerciale îMedins 2002 România —
Broker de asigurare“ — S.R.L.
Comisia de Supraveghere a Asigurărilor, cu sediul în municipiul București, str. Amiral
Constantin Bălescu nr. 18, sectorul 1, cod de înregistrare fiscală nr. 14045240 din 1 iulie 2001,
reprezentată legal de președinte, în temeiul art. 4 alin. (19), precum și al art. 39 alin. (5) din
Legea nr. 32/2000 privind activitatea de asigurare și supravegherea asigurărilor, cu modificările și
completările ulterioare,
în baza Hotărârii Consiliului Comisiei de Supraveghere a Asigurărilor, adoptată în ședința din
29 august 2006, conform art. 4 alin. (22)—(24 1) din Legea nr. 32/2000, cu modificările și
completările ulterioare, în cadrul căreia a fost analizată documentația aferentă Notei nr. 130.244
din 13 iulie 2006 privind controlul efectuat la Societatea Comercială îMedins 2002 România —
Broker de asigurare“ — S.R.L.,
în conformitate cu atribuțiile prevăzute la art. 8 alin. (2) lit. i) din Legea nr. 32/2000, cu
modificările și completările ulterioare, în baza Deciziei nr. 113.255 din 14 martie 2006, organele
de specialitate ale Comisiei de Supraveghere a Asigurărilor au efectuat un control la Societatea
Comercială îMedins 2002 România — Broker de asigurare“ — S.R.L., cu sediul social în
municipiul București, str. Emanuel Porumbaru nr. 23, et. 2, ap. 3, sectorul 1, înregistrată la oficiul
registrului comerțului cu nr. J40/5.639/2002, cod unic de înregistrare nr. 14735258, reprezentată în
timpul controlului de doamna Anica Ionescu — expert contabil, conform Împuternicirii nr. 488 din
30 iunie 2006.
Controlul efectuat de organele de specialitate ale Comisiei de Supraveghere a Asigurărilor a
avut ca obiect verificarea activității societății conform Tematicii nr. 14.380 din 31 martie 2005;
verificarea a avut la bază documentele și situațiile prezentate și întocmite sub responsabilitatea
reprezentanților societății.
Rezultatele acțiunii de analiză și control au fost concretizate în Procesul-verbal încheiat cu
ocazia finalizării contractului periodic la Societatea Comercială îMedins 2002 România — Broker
de asigurare“ — S.R.L., semnat fără obiecțiuni de către broker, încheiat în două exemplare, din
care un exemplar a fost înregistrat sub nr. 492 din 30 iunie 2006 la societatea sus-menționată,
celălalt fiind preluat de echipa de control a Comisiei de Supraveghere a Asigurărilor și înregistrat
sub nr. 173.594 din 14 iulie 2006.
În urma analizării constatărilor cuprinse în actul de control, au fost reținute următoarele:
Activitatea Societății Comerciale îMedins 2002 România — Broker de asigurare“ — S.R.L. este
coordonată de domnul Adrian Zeev, în calitate de director executiv, fără ca acesta să dețină
avizul Comisiei de Supraveghere a Asigurărilor.
Deși, prin Adresa nr. 31.071 din 5 aprilie 2005, societatea a solicitat Comisiei de Supraveghere
a Asigurărilor avizul pentru numirea domnului Adrian Zeev în funcția de director executiv, ca
urmare a hotărârii consiliului de administrație, angajându-se să depună documentația completă
ulterior, până la data controlului documentația nu a fost transmisă autorității de supraveghere.
Fapta sus-menționată încalcă prevederile art. 35 alin. (5) lit. h) din Legea nr. 32/2000, cu
modificările și completările ulterioare, coroborate cu prevederile art. 2 lit. h) și i) și ale art. 3 lit. h)
din Normele privind autorizarea brokerilor de asigurare și/sau de reasigurare, puse în aplicare prin
Ordinul președintelui Comisiei de Supraveghere a Asigurărilor nr. 3.110/2004, și constituie
contravenție conform art. 39 alin. (2) lit. m2) din legea sus-menționată.
Față de aceste motive, pentru fapta nelegală reținută de organele de control în sarcina
Societății Comerciale îMedins 2002 Romania — Broker de asigurare“ — S.R.L. prin procesulverbal sus-menționat, faptă descrisă în prezenta decizie, în scopul apărării drepturilor asiguraților și
al promovării stabilității activității de asigurare în România, în temeiul art. 39 alin. (3) lit. d) din

15

16

MONITORUL OFICIAL AL ROMÂNIEI, PARTEA I, Nr. 807/26.IX.2006
Legea nr. 32/2000, cu modificările și completările ulterioare, în ședința din 29 august 2006,
Consiliul Comisiei de Supraveghere a Asigurărilor a hotărât sancționarea Societății Comerciale
îMedins 2002 România — Broker de asigurare“ — S.R.L. cu interzicerea temporară a desfășurării
activității definite la art. 2 lit. C pct. 56 și pct. 57 lit. a) din Legea nr. 32/2000, cu modificările și
completările ulterioare, drept care
emite următoarea decizie:
Art. 1. — În conformitate cu prevederile art. 39 alin. (3) lit. d) din Legea nr. 32/2000, cu
modificările și completările ulterioare, se interzice temporar desfășurarea activității definite la art. 2
lit. C pct. 56 și pct. 57 lit. a) din Legea nr. 32/2000, cu modificările și completările ulterioare, a
Societății Comerciale îMedins 2002 România — Broker de asigurare“ — S.R.L., cu sediul social în
municipiul București, str. Emanuel Porumbaru nr. 23, et. 2, ap. 3, sectorul 1, înregistrată la oficiul
registrului comerțului cu nr. J40/5639/2002, cod unic de înregistrare nr. 14735258, reprezentată în
timpul controlului de doamna Anica Ionescu — expert contabil, conform Împuternicirii nr. 488 din
30 iunie 2006, până la data eliberării avizului de numire a directorului executiv, pentru
nerespectarea prevederilor art. 35 alin. (5) lit. h) din Legea nr. 32/2000, cu modificările și
completările ulterioare, coroborate cu prevederile art. 2 lit. h) și i) și ale art. 3 lit. h) din normele
puse în aplicare prin Ordinul președintelui Comisiei de Supraveghere a Asigurărilor nr. 3.110/2004.
Art. 2. — Se stabilește în sarcina societății obligația ca, în termen de 30 de zile de la data
comunicării prezentei decizii, să solicite avizul Comisiei de Supraveghere a Asigurărilor pentru
aprobarea persoanei semnificative, domnul Adrian Zeev, conform prevederilor art. 35 alin. (5)
lit. h) din Legea nr. 32/2000, cu modificările și completările ulterioare, coroborate cu prevederile
art. 2 lit. h) și i) și ale art. 3 lit. h) din normele puse în aplicare prin Ordinul nr. 3.110/2004.
Art. 3. — (1) Pe toată perioada de interzicere temporară a exercitării activității de asigurare
prevăzută la art. 1, brokerului de asigurare i se interzic desfășurarea activității de negociere a
încheierii de noi contracte de asigurare sau reasigurare pentru persoane fizice sau juridice, a
acordării de asistență pe durata derulării contractelor în curs sau în legătură cu regularizarea
daunelor, precum și desfășurarea oricăror operațiuni specifice brokerilor de asigurare, astfel cum
sunt definite în Legea nr. 32/2000, cu modificările și completările ulterioare.
(2) Brokerul are obligația să-și notifice clienții, în termen de cel mult 3 zile de la data primirii
prezentei decizii, în vederea efectuării plății ratelor scadente la contractele în curs de derulare
direct la asigurător.
Art. 4. — (1) Împotriva prezentei decizii Societatea Comercială îMedins 2002 România –
Broker de asigurare“ — S.R.L. poate face plângere la curtea de apel, în termen de 30 de zile de
la comunicarea acesteia, conform art. 40 din Legea nr. 32/2000, cu modificările și completările
ulterioare.
(2) În conformitate cu art. 40 alin. (2) din Legea nr. 32/2000, cu modificările și completările
ulterioare, plângerea adresată curții de apel nu suspendă, pe timpul soluționării acesteia,
executarea măsurii sancționatorii dispuse de Comisia de Supraveghere a Asigurărilor.
Art. 5. — Prezenta decizie se publică în Monitorul Oficial al României, Partea I, conform
prevederilor art. 9 alin. (2) din Legea nr. 32/2000, cu modificările și completările ulterioare.
Președintele Comisiei de Supraveghere a Asigurărilor,
Angela Toncescu
București, 6 septembrie 2006.
Nr. 113.361.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 807/26.IX.2006 conține 16 pagini.

Prețul: 1,15 lei

&JUYDGY|119833]
ISSN 1453—4495

