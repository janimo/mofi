Anul 174 (XVIII) — Nr. 127

PARTEA

I

LEGI, DECRETE, HOTĂRÂRI ȘI ALTE ACTE

Joi, 9 februarie 2006

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 16 din 10 ianuarie 2006 referitoare la
excepția de neconstituționalitate a dispozițiilor
art. 10 lit. c) din Legea nr. 78/2000 pentru
prevenirea, descoperirea și sancționarea faptelor
de corupție.................................................................
Decizia nr. 17 din 10 ianuarie 2006 referitoare la
excepția de neconstituționalitate a dispozițiilor
art. 169 alin. (3) din Legea nr. 19/2000 privind
sistemul public de pensii și alte drepturi de
asigurări sociale.........................................................

7.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind autorizarea unui sistem special de
identificare pentru animalele din specia bovine
ținute pentru scopuri culturale și istorice în spații
aprobate, așa cum este prevăzut de Norma
sanitară veterinară privind sistemul de identificare

Nr.

Pagina
și înregistrare a bovinelor, corelat cu etichetarea
cărnii de bovine și a produselor din carne de
bovine, aprobată prin Ordinul ministrului
agriculturii, alimentației și pădurilor nr. 345/2002 ...

2–3

3–5

5–6

24. — Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare ce
stabilește reguli detaliate pentru înregistrarea
exploatațiilor într-o bază de date pentru animale
din specia porcine, conform Directivei Consiliului
Europei 64/432/CEE..................................................

6–7

2.037. — Ordin al ministrului culturii și cultelor privind
declasarea parțială a Laminorului de tablă cu abur
din incinta Combinatului Siderurgic Reșița din
municipiul Reșița, str. Traian Lalescu nr. 36,
județul Caraș-Severin ..............................................

7–8

2.038. — Ordin al ministrului culturii și cultelor privind
clasarea Catedralei Mitropoliei Ortodoxe de Rit
Vechi cu hramul îAcoperământul Maicii Domnului“,
municipiul Brăila, str. Nicolae Grigorescu nr. 8,
județul Brăila ............................................................

8

2

MONITORUL OFICIAL AL ROMÂNIEI, PARTEA I, Nr. 127/9.II.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 16
din 10 ianuarie 2006

referitoare la excepția de neconstituționalitate a dispozițiilor art. 10 lit. c) din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 10 lit. c) din Legea
nr. 78/2000 pentru prevenirea, descoperirea și sancționarea
faptelor de corupție, excepție ridicată de Nelu Prisecaru în
Dosarul nr. 2.124/2004 al Judecătoriei Brașov.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public, referindu-se la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 21 octombrie 2005, pronunțată în
Dosarul nr. 2.124/2004, Judecătoria Brașov a sesizat
Curtea Constituțională cu excepția de neconstituționalitate
a dispozițiilor art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție, excepție ridicată de Nelu Prisecaru în dosarul
menționat.
În motivarea excepției de neconstituționalitate se
susține, în esență, că textul de lege criticat încalcă
principiul egalității în fața legii, precum și normele
constituționale referitoare la dreptul de proprietate privată,
întrucât limitează folosința creditului devenit proprietatea
societății comerciale care l-a contractat. Se susține totodată
că art. 10 lit. c) din Legea nr. 78/2000 încalcă libertatea
economică, prin aceea că obligă administratorul societății
să utilizeze creditul îconform unui scop care, la un moment
dat, poate previziona un faliment“. În sfârșit, este criticată
redactarea prevederilor legale care fac obiectul excepției,
arătându-se că acestea nu sunt clare, explicite.
Judecătoria Brașov apreciază că excepția de
neconstituționalitate este neîntemeiată.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Avocatul Poporului, referindu-se și la jurisprudența Curții
Constituționale în materie, consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
art. 10 lit. c) din Legea nr. 78/2000 pentru prevenirea,
descoperirea și sancționarea faptelor de corupție, publicată
în Monitorul Oficial al României, Partea I, nr. 219 din
18 mai 2000, care prevede: îSunt pedepsite cu închisoare de
la 5 la 15 ani și interzicerea unor drepturi următoarele fapte,
dacă sunt săvârșite în scopul obținerii pentru sine sau pentru
altul de bani, bunuri sau alte foloase necuvenite:
[...] c) utilizarea creditelor sau a subvențiilor în alte scopuri
decât cele pentru care au fost acordate.“
Autorul excepției consideră că aceste prevederi legale
sunt contrare dispozițiilor constituționale cuprinse în art. 16,
privind egalitatea în drepturi, în art. 44 alin. (2), privind
ocrotirea și garantarea proprietății private, indiferent de
titular, și în art. 45, privind libertatea economică. Se invocă
totodată încălcarea art. 7 din Declarația Universală a
Drepturilor Omului, privind egalitatea în fața legii.
Examinând excepția astfel cum a fost formulată, Curtea
constată că aceasta este neîntemeiată.
Art. 10 lit. c) din Legea nr. 78/2000 se aplică în mod
egal tuturor persoanelor aflate în ipoteza normei juridice,
fără nici o discriminare pe criterii arbitrare, așa încât,
contrar susținerilor autorului excepției, este în deplină
concordanță cu dispozițiile constituționale și cu Declarația

MONITORUL OFICIAL AL ROMÂNIEI, PARTEA I, Nr. 127/9.II.2006
Universală a Drepturilor Omului, care consacră egalitatea în
drepturi.
Referitor la pretinsa încălcare, prin textul de lege
criticat, a dreptului de proprietate, Curtea constată că s-a
mai pronunțat asupra constituționalității prevederilor art. 10
lit. c) din Legea nr. 78/2000 în raport de critici similare,
reținând, în Decizia nr. 384 din 7 iulie 2005, publicată în
Monitorul Oficial al României, Partea I, nr. 757 din
19 august 2005, că limitarea dreptului de folosire a
creditelor sau a subvențiilor în alte scopuri decât cele
pentru care au fost acordate nu contravine art. 44 alin. (1)
și (2) din Constituție.
Curtea s-a pronunțat de asemenea și asupra
constituționalității art. 10 lit. c) din Legea nr. 78/2000 în
raport cu prevederile art. 45 din Legea fundamentală.
Astfel, în Decizia nr. 489 din 29 septembrie 2005, publicată
în Monitorul Oficial al României, Partea I, nr. 959 din
28 octombrie 2005, Curtea a reținut că, prin incriminarea
faptei de utilizare a creditelor sau a subvențiilor în alte
scopuri decât cele pentru care au fost acordate, nu este

3

îngrădită libertatea economică, deoarece art. 45 din Legea
fundamentală garantează exercitarea liberei inițiative și
accesul persoanei la o activitate economică îîn condițiile
legii “, iar textul de lege criticat nu face decât să
sancționeze nerespectarea unor astfel de condiții legale.
Întrucât nu au intervenit elemente noi, de natură a
schimba jurisprudența Curții, atât soluția pronunțată prin
deciziile menționate, cât și considerentele care au
fundamentat-o sunt valabile și în prezenta cauză.
Cât privește criticile privind lipsa de claritate a
prevederilor legale ce fac obiectul excepției, acestea nu
intră în competența Curții, întrucât, potrivit dispozițiilor art. 2
alin. (3) din Legea nr. 47/1992, îCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului “. Prin urmare, Curtea nu se
poate pronunța cu privire la o eventuală redactare
defectuoasă a textului legal criticat și nici de a face
propuneri de lege ferenda.

Pentru cele arătate mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. c) din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Nelu Prisecaru în Dosarul nr. 2.124/2004 al
Judecătoriei Brașov.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 17
din 10 ianuarie 2006

referitoare la excepția de neconstituționalitate a dispozițiilor art. 169 alin. (3) din Legea nr. 19/2000
privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Florentina Baltă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 169 alin. (3) din Legea

nr. 19/2000 privind sistemul public de pensii și alte drepturi
de asigurări sociale, excepție ridicată de Alina Elena
Raclariu în Dosarul nr. 4.648/2005 al Curții de Apel Iași —
Secția conflicte de muncă și asigurări sociale.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens,
arată că dispozițiile legale criticate nu instituie inegalități
sau discriminări între pensionarii aflați în aceeași situație,

4

MONITORUL OFICIAL AL ROMÂNIEI, PARTEA I, Nr. 127/9.II.2006

astfel că nu contravin prevederilor art. 4 alin. (2) și art. 16
alin. (1) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 25 octombrie 2005, pronunțată în
Dosarul nr. 4.648/2005, Curtea de Apel Iași — Secția
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 169 alin. (3) din Legea nr. 19/2000 privind
sistemul public de pensii și alte drepturi de asigurări
sociale. Excepția a fost ridicată de Alina Elena Raclariu cu
ocazia soluționării recursului formulat împotriva Sentinței
civile nr. 434 din 13 aprilie 2005 pronunțate de Tribunalul
Iași în Dosarul nr. 1.725/2005.
În motivarea excepției de neconstituționalitate autorul
acesteia susține, în esență, că dispozițiile art. 169 alin. (3)
din Legea nr. 19/2000 contravin principiului constituțional al
egalității în drepturi, întrucât limitează acordarea dreptului
la pensia recalculată pentru viitor de la data depunerii
cererii, iar nu de la data apariției raportului juridic care îl
generează, respectiv, în speță, de la data intrării în vigoare
a legii care prevede posibilitatea recalculării pensiei anterior
stabilite. În aceste condiții, consideră că se creează
inegalități și discriminări între cetățeni în raport cu data
depunerii cererii pentru recalcularea pensiei.
Curtea de Apel Iași — Secția conflicte de muncă și
asigurări sociale apreciază că dispozițiile legale criticate nu
aduc atingere principiului constituțional al egalității în
drepturi. În acest sens, arată că, în acord cu principiul
general al legislației pensiilor, potrivit căruia înscrierea la
pensie se face la cererea celui îndreptățit, și recalcularea
pensiilor stabilite anterior, prin luarea în calcul și a unor
date noi, nu se poate face decât la cerere și începând cu
o dată ulterioară depunerii cererii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului consideră că dispozițiile legale
criticate sunt constituționale, întrucât nu instituie privilegii
sau discriminări între pensionarii aflați în aceeași situație,
iar condiționarea acordării pensiei recalculate de depunerea
unei cereri în acest sens nu este de natură să creeze o
inegalitate pe vreunul din criteriile prevăzute de art. 4
alin. (2) din Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2) și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 169 alin. (3) din Legea nr. 19/2000 privind
sistemul public de pensii și alte drepturi de asigurări
sociale, publicată în Monitorul Oficial la României, Partea I,
nr. 140 din 1 aprilie 2000, dispoziții potrivit cărora îPensia
recalculată se acordă începând cu luna următoare celei în care
s-a depus cererea de recalculare.“
În opinia autorului excepției, dispozițiile legale criticate
contravin prevederilor constituționale ale art. 4 alin. (2),
referitor la egalitatea între cetățeni, și ale art. 16 alin. (1),
privind egalitatea în drepturi.
Examinând excepția de neconstituționalitate, Curtea
constată că art. 47 alin. (2) din Constituție consacră dreptul
cetățenilor la pensie. Înscrierea la pensie este un drept, iar
nu o obligație, astfel încât legea nu poate impune o dată
de la care trebuie exercitat acest drept, ci doar data de la
care titularii au posibilitatea să-și exercite dreptul lor, iar
exercitarea efectivă a dreptului depinde de voința titularului
acestuia.
Pe baza acestor considerente s-a prevăzut și în art. 82
alin. (1) din Legea nr. 19/2000 regula generală potrivit
căreia pensia și orice alte drepturi de asigurări sociale se
acordă la cererea celor îndreptățiți.
În mod evident, îndeplinirea condițiilor legale pentru a
putea beneficia de aceste drepturi nu poate fi cunoscută și
nu poate fi stabilită din oficiu de autoritatea în a cărei
atribuție intră stabilirea și plata pensiei și de aceea cererea
de acordare a pensiei trebuie însoțită de dovada îndeplinirii
acestor condiții, așa cum precizează alin. (2) al art. 82 din
Legea nr. 19/2000.
Art. 169 alin. (1) din Legea nr. 19/2000 prevede
posibilitatea recalculării pensiei îprin adăugarea stagiilor de
cotizare nevalorificate la stabilirea acesteia“. Desigur, numai
beneficiarul pensiei este în măsură să cunoască stagiile de
cotizare pe care le-a realizat și care nu au fost valorificate
și să dovedească existența acestora. De aceea, el va
putea obține recalcularea pensiei numai după ce, potrivit
regulii generale enunțate în art. 82 din Legea nr. 19/2000,
va formula o cerere în acest sens, cerere însoțită de
dovada nevalorificării anumitor stagii de cotizare. De
asemenea, fiind vorba de valorificarea unui drept, iar nu de
o obligație, depinde de voința titularului dreptului dacă va
depune o astfel de cerere și momentul în care o va face.
Ca o consecință firească a acestui fapt, textul alin. (3) al
art. 169 prevede acordarea pensiei recalculate începând
din luna următoare celei în care s-a depus cererea.
Curtea constată că aceste reglementări legale se aplică
deopotrivă, fără privilegii sau discriminări, tuturor cetățenilor
aflați în aceeași situație, care au dreptul la recalcularea
pensiei și au solicitat exercitarea acestui drept. Prin
urmare, criticile de neconstituționalitate aduse art. 169
alin. (3) din Legea nr. 19/2000 în raport cu prevederile
constituționale care consacră egalitatea în drepturi a
cetățenilor sunt neîntemeiate.

MONITORUL OFICIAL AL ROMÂNIEI, PARTEA I, Nr. 127/9.II.2006

5

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 169 alin. (3) din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Alina Elena Raclariu în Dosarul nr. 4.648/2005
al Curții de Apel Iași — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind autorizarea unui sistem special de identificare
pentru animalele din specia bovine ținute pentru scopuri culturale și istorice în spații aprobate,
așa cum este prevăzut de Norma sanitară veterinară privind sistemul de identificare și înregistrare
a bovinelor, corelat cu etichetarea cărnii de bovine și a produselor din carne de bovine,
aprobată prin Ordinul ministrului agriculturii, alimentației și pădurilor nr. 345/2002
Văzând Referatul de aprobare nr. 20.145 din 9 ianuarie 2006, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
autorizarea unui sistem special de identificare pentru
animalele din specia bovine ținute pentru scopuri culturale
și istorice în spații aprobate, așa cum este prevăzut de
Norma sanitară veterinară privind sistemul de identificare și
înregistrare a bovinelor, corelat cu etichetarea cărnii de
bovine și a produselor din carne de bovine, aprobată prin
Ordinul ministrului agriculturii, alimentației și pădurilor
nr. 345/2002, prevăzută în anexa care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin preia prevederile
Regulamentului Comisiei 644/2005/CE privind autorizarea
unui sistem special de identificare pentru animalele din
specia bovine ținute pentru scopuri culturale și istorice în
spații aprobate, așa cum este prevăzut de Regulamentul
Parlamentului European și al Consiliului nr. 1.760/2000/CE,
publicat în Jurnalul Oficial al Comunităților Europene
(JOCE) nr. L 107 din 28 aprilie 2005, p. 18.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

p. Președintele Autorității Naționale Sanitare Veterinare
și pentru Siguranța Alimentelor,
Constantin Lupescu
București, 19 ianuarie 2006.
Nr. 7.

6

MONITORUL OFICIAL AL ROMÂNIEI, PARTEA I, Nr. 127/9.II.2006
ANEXĂ

NORMĂ SANITARĂ VETERINARĂ
privind autorizarea unui sistem special de identificare pentru animalele din specia bovine ținute
pentru scopuri culturale și istorice în spații aprobate, așa cum este prevăzut de Norma sanitară veterinară
privind sistemul de identificare și înregistrare a bovinelor, corelat cu etichetarea cărnii de bovine și a produselor
din carne de bovine, aprobată prin Ordinul ministrului agriculturii, alimentației și pădurilor nr. 345/2002
ARTICOLUL 1
Conținutul subiectului

Prezenta normă sanitară veterinară stabilește reguli
privind autorizarea unui sistem special de identificare pentru
animale din specia bovine, recunoscute de autoritatea
competentă ca fiind ținute pentru scopuri culturale sau
istorice, denumite în continuare animale, în spații aprobate
pentru acest scop de către autoritatea competentă,
denumite în continuare spații.
ARTICOLUL 2

(1) Îndepărtarea și aplicarea crotaliilor auriculare
prevăzute la art. 4 alin. (1) din Norma sanitară veterinară
privind sistemul de identificare și înregistrare a bovinelor
corelat cu etichetarea cărnii de bovine și a produselor din
carne de bovine, aprobată prin Ordinul ministrului
agriculturii, alimentației și pădurilor nr. 345/2002, publicat în
Monitorul Oficial al României, Partea I, nr. 872 din
3 decembrie 2002, ce transpune Regulamentul
Parlamentului European și al Consiliului nr. 1.760/2000/CE.
(2) Deținătorul animalelor trebuie să fie tot timpul în
posesia a două crotalii auriculare aprobate de autoritatea
competentă în conformitate cu art. 4 alin. (1) din norma
sanitară veterinară aprobată prin Ordinul ministrului
agriculturii, alimentației și pădurilor nr. 345/2002, denumite
în continuare crotalii auriculare aprobate.
(3) Prin derogare de la prevederile art. 4 alin. (16) din
norma sanitară veterinară aprobată prin Ordinul ministrului
agriculturii, alimentației și pădurilor nr. 345/2002, când
animalele sunt mutate în spații, crotaliile auriculare aprobate
pot fi îndepărtate de la animale fără permisiunea autorității
competente, dar sub controlul acesteia, cu condiția ca
animalele să fie marcate prin mijloace de identificare alese
de autoritatea competentă, așa cum este prevăzut la art. 3
alin. (1), cel târziu în momentul în care sunt îndepărtate
crotaliile auriculare aprobate.
(4) Prin derogare de la prevederile art. 4 alin. (13) din
norma sanitară veterinară aprobată prin Ordinul ministrului
agriculturii, alimentației și pădurilor nr. 345/2002, ce
transpune Regulamentul Parlamentului European și al
Consiliului nr. 1.760/2000/CE, atunci când animalele sunt
fătate în spații nu este obligatoriu ca acestora să li se
aplice crotaliile auriculare aprobate, cu condiția să fie
marcate prin mijloace de identificare alese de autoritatea

competentă, așa cum este prevăzut la art. 3 alin. (1), cel
târziu în momentul în care animalele sunt în vârstă de
20 de zile.
(5) Înainte ca animalele să părăsească spațiile, trebuie
să li se aplice crotaliile auriculare aprobate.
(6) Totuși, dacă animalele sunt mutate direct în alte
spații la care se referă art. 1, pe teritoriul național, este
suficient ca crotaliile auriculare aprobate să însoțească
animalele în timpul mișcării.
ARTICOLUL 3
Mijloace de identificare

(1) Animalele trebuie să fie identificate prin codul unic
de identificare prevăzut la art. 4 alin. (1) din norma
sanitară veterinară aprobată prin Ordinul ministrului
agriculturii, alimentației și pădurilor nr. 345/2002, ce
transpune Regulamentul Parlamentului European și al
Consiliului nr. 1.760/2000/CE. Acest cod trebuie să fie
conținut de unul dintre următoarele mijloace ce va fi stabilit
de autoritatea competentă:
a) două crotalii auriculare din plastic sau metalice;
b) o crotalie auriculară din plastic sau metalică,
împreună cu marcarea cu fier înroșit;
c) un tatuaj;
d) un identificator electronic conținut în bolul ruminal.
(2) Prin derogare de la prevederile alin. (1), autoritatea
competentă poate decide că animalele pot fi identificate
prin metode electronice de identificare, printr-un identificator
electronic sub forma unui transponder injectabil, cu condiția
ca animalele identificate în această manieră să nu intre în
lanțul alimentar.
ARTICOLUL 4
Codul de înregistrare specific

(1) Autoritatea competentă trebuie să aloce un cod de
înregistrare specific fiecăruia dintre spații.
(2) Acel cod va fi înregistrat în baza de date națională
computerizată pentru animalele din specia bovine prevăzute
la art. 5 din norma sanitară veterinară aprobată prin
Ordinul ministrului agriculturii, alimentației și pădurilor
nr. 345/2002, ce transpune Regulamentul Parlamentului
European și al Consiliului nr. 1.760/2000/CE.

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare ce stabilește reguli detaliate pentru înregistrarea
exploatațiilor într-o bază de date pentru animale din specia porcine,
conform Directivei Consiliului Europei 64/432/CEE
Văzând Referatul de aprobare nr. 20.483 din 20 ianuarie 2006, întocmit de Direcția de integrare europeană și
relații internaționale din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,

MONITORUL OFICIAL AL ROMÂNIEI, PARTEA I, Nr. 127/9.II.2006

7

în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește reguli detaliate pentru înregistrarea exploatațiilor
într-o bază de date pentru animale din specia porcine,
conform Directivei Consiliului Europei 64/432/CEE,
prevăzută în anexa care face parte integrantă din prezentul
ordin.
Art. 2.— Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea
Deciziei Comisiei 2.000/678/CE ce stabilește reguli detaliate
pentru înregistrarea exploatațiilor într-o bază de date pentru
animale din specia porcine, conform Directivei Consiliului
Europei 64/432/CEE, publicată în Jurnalul Oficial al
Comunităților Europene (JOCE) nr. L 281 din 7 noiembrie
2000, p.16.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
15 zile de la publicare.

p. Președintele Autorității Naționale Sanitare Veterinare
și pentru Siguranța Alimentelor,
Dan Marcu
București, 31 ianuarie 2006.
Nr. 24.
ANEXĂ

NORMĂ SANITARĂ VETERINARĂ
ce stabilește reguli detaliate pentru înregistrarea exploatațiilor într-o bază de date pentru animale din specia porcine,
conform Directivei Consiliului Europei 64/432/CEE
Articol unic. — (1) Registrul exploatației trebuie să
conțină cel puțin următoarele informații pentru fiecare
exploatație de animale din specia porcine:
a) codul țării și numărul de identificare constând în cel
mult 12 cifre (în afară de codul țării);
b) adresa exploatației;
c) numele și adresa persoanei responsabile de animale;
d) coordonatele geografice sau indicații geografice
echivalente asupra exploatației;
e) un domeniu de date în care autoritatea competentă
să poată introduce informații sanitare, de exemplu restricții
de mișcare, status sau alte informații relevante în contextul
programelor naționale ori comunitare.

(2) Suplimentar informațiilor prevăzute la alin. (1),
registrul exploatației poate să conțină următoarele informații
pentru fiecare exploatație cu porcine:
a) tipul de producție;
b) capacitatea;
c) numele și adresa proprietarului exploatației;
d) numele și adresa persoanei responsabile de măsurile
sanitare de biosecuritate;
e) alte informații considerate necesare de autoritatea
competentă.
(3) Autoritatea Națională Sanitară Veterinară și pentru
Siguranța Alimentelor trebuie să aducă la cunoștință
Comisiei Europene informațiile menționate la alin. (2),
incluse în registrul exploatației și în bazele de date
naționale pentru porcine.

MINISTERUL CULTURII ȘI CULTELOR

ORDIN
privind declasarea parțială a Laminorului de tablă cu abur din incinta Combinatului Siderurgic Reșița
din municipiul Reșița, str. Traian Lalescu nr. 36, județul Caraș-Severin
În temeiul prevederilor art. 18 alin. (2) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de declasare nr. 4.412 din 19 iulie 2005, precum și Avizul Comisiei Naționale a
Monumentelor Istorice nr. 313/E din 21 noiembrie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,

8

MONITORUL OFICIAL AL ROMÂNIEI, PARTEA I, Nr. 127/9.II.2006
ministrul culturii și cultelor emite următorul ordin:

Art. 1. — Laminorul de tablă cu abur din incinta
Combinatului Siderurgic Reșița din municipiul Reșița,
str. Traian Lalescu nr. 36, județul Caraș-Severin, având
până la data prezentului ordin regimul juridic de monument
istoric în lista monumentelor istorice a județului CarașSeverin (cod listă/2004 CS-II-m-B-10907), se declasează
parțial. Vor fi menținute în categoria monument istoric,

grupa B, următoarele 6 corpuri de clădire: Hala cuptoare
adânci, Centrala Ilgner, două hale pentru laminoare,
Atelierul electric și Hala XV.
Art. 2. — Direcția pentru Cultură, Culte și Patrimoniul
Cultural Național Caraș-Severin va îndeplini procedurile de
comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Adrian Iorgulescu
București, 26 ianuarie 2006.
Nr. 2.037.
MINISTERUL CULTURII

ORDIN
privind clasarea Catedralei Mitropoliei Ortodoxe de Rit Vechi cu hramul îAcoperământul Maicii
Domnului“, municipiul Brăila, str. Nicolae Grigorescu nr. 8, județul Brăila
În temeiul prevederilor art. 12 alin. (3) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de clasare nr. 1.108 din 4 martie 2005, precum și Avizul Comisiei Naționale a
Monumentelor Istorice nr. 314/E din 8 noiembrie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Catedrala Mitropoliei Ortodoxe de Rit Vechi cu
hramul îAcoperământul Maicii Domnului“, situată în
municipiul Brăila, str. Nicolae Grigorescu nr. 8, județul
Brăila, se clasează în grupa B, cod BR-II-m-B-20913.

Art. 2. — Direcția pentru Cultură, Culte și Patrimoniul
Cultural Național Brăila va îndeplini procedurile de
comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Adrian Iorgulescu
București, 26 ianuarie 2006.
Nr. 2.038.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 127/9.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113039]
ISSN 1453—4495

