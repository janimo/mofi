PARTEA

Anul 174 (XVIII) — Nr. 579

I

Miercuri, 5 iulie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 485 din 8 iunie 2006 referitoare la excepția
de neconstituționalitate a dispozițiilor art. 20,
art. 21 și art. 22 din Codul de procedură civilă ...
Decizia nr. 493 din 8 iunie 2006 referitoare la excepția
de neconstituționalitate a dispozițiilor art. 581 din
Codul de procedură civilă ........................................

844.

ALE

Pagina
domeniul public al statului și din administrarea
Regiei Naționale a Pădurilor — Romsilva în
domeniul

1–3

public

al

comunei

Remeți

și

în

administrarea Consiliului Local al Comunei Remeți,
județul Maramureș ....................................................

3–4
855.

HOTĂRÂRI ALE GUVERNULUI ROMÂNIEI
— Hotărâre privind transmiterea unor drumuri
forestiere și a terenurilor aferente acestora din

DECIZII

Nr.

—

Hotărâre

Guvernului

nr.

pentru

modificarea

577/2003

privind

Hotărârii
structura

organizatorică și atribuțiile Autorității pentru străini ...

CURȚII

5–7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 485
din 8 iunie 2006

referitoare la excepția de neconstituționalitate a dispozițiilor art. 20, art. 21 și art. 22
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 20, 21 și 22 din Codul de

procedură civilă, excepție ridicată de Nicolae Ștefănescu și
Lucia Elena Ștefănescu în Dosarul nr. 4.929/2005 al Curții
de Apel Alba Iulia — Secția civilă.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, întrucât dispozițiile de lege criticate nu au
relevanță în cauză.

2

MONITORUL OFICIAL AL ROMÂNIEI, PARTEA I, Nr. 579/5.VII.2006
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2006, pronunțată în
Dosarul nr. 4.929/2005, Curtea de Apel Alba Iulia — Secția
civilă a sesizat Curtea Constituțională cu excepția de
neconstituționalitate a dispozițiilor art. 20, 21 și 22 din
Codul de procedură civilă. Excepția a fost ridicată de
Nicolae Ștefănescu și Lucia Elena Ștefănescu cu ocazia
soluționării recursului formulat împotriva unei sentințe civile.
În motivarea excepției de neconstituționalitate se
susține că textele de lege criticate sunt neconstituționale în
măsura în care ele se aplică numai pentru situațiile de
conflict de competență între două instanțe diferite și nu se
aplică și pentru ipoteza conflictului de competență între
secțiile aceleiași instanțe. Astfel, autorii excepției arată că
îdacă instanța (Curtea de Apel Alba Iulia, în fața căreia a
fost ridicată excepția) va admite recursul nostru și va
considera că era competentă să soluționeze cauza secția
de contencios administrativ a Tribunalului Sibiu, atunci
instanța de contencios administrativ căreia îi va reveni
judecarea cauzei își va verifica competența și este deci
posibil ca între secția civilă și secția de contencios
administrativ ale aceleiași instanțe să se ivească un conflict
de competență, iar excepția de neconstituționalitate privește
tocmai texte referitoare la rezolvarea unui asemenea
conflict între două secții ale aceleiași instanțe“.
Curtea de Apel Alba Iulia — Secția civilă consideră că
excepția de neconstituționalitate este neîntemeiată. În acest
sens, arată că dispozițiile de lege criticate nu contravin
prevederilor art. 126 alin. (2) din Constituție, cu atât mai
mult cu cât motivele invocate în susținerea excepției nu au
legătură cu litigiul în speță.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată. În acest sens, arată că în cauză nu
sunt incidente situațiile limitativ prevăzute de textele de
lege criticate, iar motivele invocate de autorii excepției nu
au legătură cu cauza judiciară dedusă judecății.
Avocatul Poporului apreciază că dispozițiile de lege
criticate sunt constituționale. În acest sens, arată că
normele supuse controlului de constituționalitate sunt în
deplină concordanță cu prevederile constituționale potrivit
cărora legiuitorul are libertatea de a stabili competența
instanțelor de judecată și normele de procedură judiciară,
cu condiția implicită de a nu contraveni altor norme și
principii constituționale. În plus, apreciază că invocarea
excepției de neconstituționalitate a fost determinată de
modul de interpretare și aplicare a legii, ceea ce
excedează competenței Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la

dosar, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
dispozițiile art. 20, 21 și 22 din Codul de procedură civilă,
care au următorul cuprins:
— Art. 20: îExistă conflict de competență:
1. când două sau mai multe instanțe se declară deopotrivă
competente să judece aceeași pricină;
2. când două sau mai multe instanțe, prin hotărâri
irevocabile, s-au declarat necompetente de a judeca aceeași
pricină.“;
— Art. 21: îInstanța înaintea căreia s-a ivit conflictul de
competență va suspenda din oficiu orice altă procedură și va
înainta dosarul instanței în drept să hotărască asupra
conflictului.“;
— Art. 22: îConflictul ivit între două judecătorii din
circumscripția aceluiași tribunal se judecă de acel tribunal.
Dacă cele două judecătorii nu țin de același tribunal sau
dacă conflictul s-a născut între o judecătorie și un tribunal, sau
între două tribunale, competentă este Curtea de apel
respectivă.
Dacă cele două instanțe în conflict nu se găsesc în
circumscripția aceleiași curți de apel, precum și conflictul între
două curți de apel, se judecă de Curtea Supremă de Justiție.
Exista conflict de competență, în sensul art. 20 și în cazul în
care el se ivește între instanțe judecătorești și alte organe cu
activitate jurisdicțională. În acest caz, conflictul de competență
se rezolvă de instanța judecătorească ierarhic superioară
instanței în conflict, dispozițiile art. (2) fiind aplicabile.
Instanța competentă să judece conflictul va hotărî în
camera de consiliu, fără citarea părților. Hotărârea este supusă
recursului în termen de 5 zile de la comunicare, cu excepția
celei pronunțate de Înalta Curte de Casație și Justiție, care este
irevocabilă.“
Autorii excepției susțin că dispozițiile de lege criticate
contravin prevederilor art. 126 alin. (2) din Constituție,
potrivit cărora competența instanțelor judecătorești și
procedura de judecată sunt prevăzute numai prin lege.
Examinând excepția de neconstituționalitate, Curtea
reține că, în opinia autorilor acesteia, este de conceput
existența unui conflict de competență și între două secții
ale aceleiași instanțe, ipoteză pe care dispozițiile legale
deduse controlului nu o reglementează, omisiune ce
constituie un fine de neconstituționalitate în raport cu
prevederile constituționale invocate. Curtea observă că
existența în cauză a conflictului de competență, enunțat cu
titlu de premisă a excepției de neconstituționalitate ridicate,
este doar ipotetică, așa cum rezultă din chiar
argumentarea autorilor acesteia.
Or, așa fiind, față de obiectul litigiului, și anume
recursul formulat împotriva încheierii de declinare a
competenței Tribunalului Sibiu în favoarea Judecătoriei
Mediaș, textele de lege criticate nu au legătură cu
soluționarea cauzei, excepția fiind deci inadmisibilă.

MONITORUL OFICIAL AL ROMÂNIEI, PARTEA I, Nr. 579/5.VII.2006

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 20, 21 și 22 din Codul de
procedură civilă, excepție ridicată de Nicolae Ștefănescu și Lucia Elena Ștefănescu în Dosarul nr. 4.929/2005 al Curții de
Apel Alba Iulia — Secția civilă.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 493
din 8 iunie 2006

referitoare la excepția de neconstituționalitate a dispozițiilor art. 581
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Mihaela Cîrstea
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 581 din Codul de procedură
civilă, excepție ridicată de Societatea Comercială îUnirea
Shopping Center“ — S.A. și Societatea Comercială îAstra
Nova Security“ — S.R.L. în Dosarul nr. 16.765/301/2005 al
Judecătoriei Sectorului 3 București.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens face
referire la jurisprudența în materie a Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 10 martie 2006, pronunțată în
Dosarul nr. 16.765/301/2005, Judecătoria Sectorului 3
București a sesizat Curtea Constituțională cu excepția de
neconstituționalitate a dispozițiilor art. 581 din Codul de
procedură civilă. Excepția a fost ridicată de Societatea
Comercială îUnirea Shopping Center“ — S.A. și Societatea
Comercială îAstra Nova Security“ — S.R.L. cu ocazia
soluționării unei ordonanțe președințiale.
În motivarea excepției de neconstituționalitate autorul
acesteia susține că textul de lege criticat contravine art. 16

alin. (2), art. 21 alin. (3), art. 124 și 129 din Constituție,
deoarece acesta instituie o procedură derogatorie de la
dreptul comun.
Judecătoria Sectorului 3 București apreciază că
excepția de neconstituționalitate este neîntemeiată,
deoarece din ansamblul reglementării rezultă că, prin
instituirea acestei proceduri, legiuitorul a urmărit să
transpună în practică o procedură derogatorie de la dreptul
comun, al cărei scop este luarea unor măsuri provizorii,
rapide și cu caracter temporar în cazuri ce reclamă
urgența. Hotărârea pronunțată pe calea ordonanței
președințiale nu are forță superioară celei date asupra
fondului, deoarece în cadrul procedurii ordonanței
președințiale se adoptă doar măsuri vremelnice, care
urmăresc stoparea abuzurilor până la soluționarea fondului
dreptului subiectiv, deci au o limită în timp, chiar dacă în
hotărârea pronunțată nu se face nici o mențiune în acest
sens.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată. În acest sens arată că ordonanța
președințială este o reglementare specială, care asigură
operativitatea procedurii de judecată și executarea imediată
a hotărârii judecătorești, ceea ce este de esența
administrării justiției, în cazuri în care se impun măsuri
urgente, cu caracter vremelnic, pentru încetarea actelor și
faptelor evident nelegitime, cauzatoare de pagube care nu
s-ar putea repara, fără a se încălca prevederile din Legea
fundamentală invocate de autorul excepției.
Avocatul Poporului apreciază că excepția de
neconstituționalitate este neîntemeiată. Astfel, textul de lege
criticat instituie o procedură specială, potrivit căreia instanța

4

MONITORUL OFICIAL AL ROMÂNIEI, PARTEA I, Nr. 579/5.VII.2006

de judecată poate dispune luarea unor măsuri cu caracter
vremelnic, a căror urgență este justificată de necesitatea
evitării prejudicierii unor drepturi sau interese legitime, fără
a se încălca în vreun fel prevederile constituționale
invocate de autorul excepției de neconstituționalitate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 581 din Codul de procedură civilă, care au
următorul conținut:
— Art. 581: îInstanța va putea să ordone măsuri
vremelnice în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu
cel mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 16 alin. (2) referitoare la egalitatea
în drepturi, art. 21 alin. (3) referitoare la accesul liber la
justiție, art. 124 referitoare la înfăptuirea justiției și ale
art. 129 referitoare la folosirea căilor de atac.

Examinând excepția de neconstituționalitate, Curtea
constată că prin Decizia nr. 60 din 2 februarie 2006,
publicată în Monitorul Oficial al României, Partea I, nr. 197
din 2 martie 2006, a statuat că textul de lege criticat nu
vine în contradicție cu prevederile art. 16 alin. (2) și art. 21
alin. (3) din Constituție, reținând că prin procedura de
urgență instituită de art. 581 din Codul de procedură civilă
nu numai că nu se aduce vreo îngrădire dreptului oricărei
persoane de a se adresa justiției pentru apărarea
drepturilor, a libertăților și a intereselor sale legitime, ci,
dimpotrivă, se creează o posibilitate în plus pentru cel
vătămat într-un drept legitim de a se adresa justiției, prin
cerere de ordonanță președințială, și aceasta în cazuri
grabnice, pentru păstrarea unui drept care s-ar păgubi prin
întârziere, pentru prevenirea unei pagube iminente și care
nu s-ar putea repara, precum și pentru înlăturarea
piedicilor ce s-ar ivi cu prilejul unei executări. Totodată,
posibilitatea atacării cu recurs a ordonanței președințiale,
ca și cea a contestării executării acesteia, prevăzută de
art. 582 din Codul de procedură civilă, constituie un
argument suplimentar în sensul deplinei respectări a
dreptului la apărare.
De asemenea, Curtea reține că invocarea de către
autorul excepției a încălcării prevederilor art. 124 din
Constituție nu are nicio relevanță, întrucât instituirea unei
proceduri speciale, urgente, cum este cea a ordonanței
președințiale, nu este de natură să aducă atingere
înfăptuirii în numele legii a justiției și, totodată, nici
independenței judecătorilor și supunerii lor numai legii,
principii fundamentale cuprinse în textul constituțional
amintit.
În ceea ce privește critica potrivit căreia art. 581 din
Codul de procedură civilă contravine art. 129 din
Constituție, Curtea constată că aceasta nu poate fi reținută,
deoarece posibilitatea recunoscută părților de a ataca cu
recurs ordonanța președințială soluționată în prima instanță,
după o procedură derogatorie de la dreptul comun, având
ca principal imperativ celeritatea, lipsește de temei
susținerea potrivit căreia o asemenea procedură ar
nesocoti principiile consacrate prin normele constituționale
de referință.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 581 din Codul de procedură civilă, excepție ridicată
de Societatea Comercială îUnirea Shopping Center“ — S.A. și Societatea Comercială îAstra Nova Security“ — S.R.L. în
Dosarul nr. 16.765/301/2005 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

5

MONITORUL OFICIAL AL ROMÂNIEI, PARTEA I, Nr. 579/5.VII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unor drumuri forestiere și a terenurilor aferente acestora din domeniul public
al statului și din administrarea Regiei Naționale a Pădurilor — Romsilva în domeniul public
al comunei Remeți și în administrarea Consiliului Local al Comunei Remeți, județul Maramureș
În temeiul art. 108 din Constituția României, republicată, al art. 4 alin. (3) din Ordonanța Guvernului nr. 96/1998
privind reglementarea regimului silvic și administrarea fondului forestier național, republicată, cu modificările și completările
ulterioare, precum și al art. 9 alin. (1) și al art. 12 alin. (1) și (2) din Legea nr. 213/1998 privind proprietatea publică
și regimul juridic al acesteia, cu modificările și completările ulterioare,
Guvernul României

adoptă prezenta hotărâre.

Art. 1. — Se aprobă transmiterea drumurilor forestiere,
având datele de identificare prevăzute în anexa nr. 1, din
domeniul public al statului și din administrarea Regiei
Naționale a Pădurilor — Romsilva în domeniul public al
comunei Remeți și în administrarea Consiliului Local al
Comunei Remeți, județul Maramureș.
Art. 2. — (1) Se aprobă transmiterea terenurilor aferente
drumurilor forestiere prevăzute la art. 1, având datele de
identificare prevăzute în anexa nr. 2, din domeniul public al
statului și din administrarea Regiei Naționale a Pădurilor —
Romsilva în domeniul public al comunei Remeți și în
administrarea Consiliului Local al Comunei Remeți, județul
Maramureș.

(2) Pentru terenurile forestiere prevăzute la alin. (1),
Consiliul Local al Comunei Remeți, județul Maramureș,
asigură respectarea regimului silvic, în conformitate cu
prevederile legale în vigoare.
Art. 3. — Predarea-preluarea drumurilor forestiere
prevăzute la art. 1 și a terenurilor aferente acestora
prevăzute la art. 2 se va face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.
Art. 4. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 844.
ANEXA Nr. 1
DATELE DE IDENTIFICARE

a drumurilor forestiere care se transmit din domeniul public al statului și din administrarea Regiei Naționale
a Pădurilor — Romsilva în domeniul public al comunei Remeți și în administrarea Consiliului Local
al Comunei Remeți, județul Maramureș
Nr.
crt.

Denumirea
bunului imobil

Persoana juridică
de la care
se transmite
bunul imobil

1. Drumul forestier Domeniul public
Bansca
al statului
și din
administrarea
Regiei Naționale
a Pădurilor —
Romsilva

Persoana juridică
la care
se transmite
bunul imobil

Domeniul public
al comunei
Remeți
și în
administrarea
Consiliului Local
al Comunei
Remeți

Nr. de inventar
la Regia
Națională
a Pădurilor —
Romsilva

14.541

Indicativul drumului
în amenajament

Ocolul Silvic Sighet, U.P. II,
u.a. 191 D, F.E. 002

Lungimea
(km)

1,6

Valoarea
de inventar
— lei (RON) —

74.748

Nr.
inventar
M.F.P.

2.788

6

Nr.
crt.

MONITORUL OFICIAL AL ROMÂNIEI, PARTEA I, Nr. 579/5.VII.2006

Denumirea
bunului imobil

Persoana juridică
de la care
se transmite
bunul imobil

2. Drumul forestier Domeniul public
Bansca—Piatra al statului
și din
administrarea
Regiei Naționale
a Pădurilor —
Romsilva
3. Drumul forestier Domeniul public
Bansca—Preluca al statului
și din
administrarea
Regiei Naționale
a Pădurilor —
Romsilva
4. Drumul forestier Domeniul public
Bursucărie—
al statului
Valendric
și din
administrarea
Regiei Naționale
a Pădurilor —
Romsilva
5. Drumul forestier Domeniul public
Cărbunărești
al statului
și din
administrarea
Regiei Naționale
a Pădurilor —
Romsilva

Persoana juridică
la care
se transmite
bunul imobil

Domeniul public
al comunei
Remeți
și în
administrarea
Consiliului Local
al Comunei
Remeți
Domeniul public
al comunei
Remeți
și în
administrarea
Consiliului Local
al Comunei
Remeți
Domeniul public
al comunei
Remeți
și în
administrarea
Consiliului Local
al Comunei
Remeți
Domeniul public
al comunei
Remeți
și în
administrarea
Consiliului Local
al Comunei
Remeți

Nr. de inventar
la Regia
Națională
a Pădurilor —
Romsilva

Indicativul drumului
în amenajament

Lungimea
(km)

Valoarea
de inventar
— lei (RON) —

Nr.
inventar
M.F.P.

14.542

Ocolul Silvic Sighet,
U.P. I, u.a. 90 D1,
F.E. 002

2,6

124.314

2.789

14.543

Ocolul Silvic Sighet,
U.P. I, u.a. 90 D1,
F.E. 002

1,6

76.509

2.790

14.544

Ocolul Silvic Sighet,
U.P. I, u.a. 90 D1, 97 D1,
F.E. 009

6,2

286.971

148.511

14.545

Ocolul Silvic Sighet,
U.P. I, u.a. 89 D1,
F.E. 001

2,2

108.878

148.512

ANEXA Nr. 2
DATELE DE IDENTIFICARE

a terenurilor aferente drumurilor forestiere, care se transmit din domeniul public al statului și din administrarea
Regiei Naționale a Pădurilor — Romsilva în domeniul public al comunei Remeți și în administrarea Consiliului Local
al Comunei Remeți, județul Maramureș
Nr.
crt.

Amplasamentul terenului

Persoana juridică
de la care se
transmite terenul

Persoana juridică
la care se
transmite terenul

Localizarea terenului
în cadastrul forestier

Suprafața
(ha)

Nr. inventar
M.F.P.

Cod
de clasificare

1.

Comuna Remeți,
județul Maramureș

Domeniul public
Comuna Remeți
al statului și din
prin Consiliul Local
administrarea
al Comunei Remeți
Regiei Naționale
a Pădurilor — Romsilva

Ocolul Silvic Sighet,
U.P. II, u.a. 191 D,
F.E. 002

1,0

1.364

8.04.02

2.

Comuna Remeți,
județul Maramureș

Domeniul public
Comuna Remeți
al statului și din
prin Consiliul Local
administrarea
al Comunei Remeți
Regiei Naționale
a Pădurilor — Romsilva

Ocolul Silvic Sighet,
U.P. I, u.a. 90 D1,
F.E. 002

1,3

1.364

8.04.02

3.

Comuna Remeți,
județul Maramureș

Domeniul public
Comuna Remeți
al statului și din
prin Consiliul Local
administrarea
al Comunei Remeți
Regiei Naționale
a Pădurilor — Romsilva

Ocolul Silvic Sighet,
U.P. I, u.a. 90 D1,
F.E. 002

0,8

1.364

8.04.02

7

MONITORUL OFICIAL AL ROMÂNIEI, PARTEA I, Nr. 579/5.VII.2006
Nr.
crt.

Amplasamentul terenului

Persoana juridică
de la care se
transmite terenul

Persoana juridică
la care se
transmite terenul

Localizarea terenului
în cadastrul forestier

Suprafața
(ha)

Nr. inventar
M.F.P.

Cod
de clasificare

4.

Comuna Remeți,
județul Maramureș

Domeniul public
Comuna Remeți
al statului și din
prin Consiliul Local
administrarea
al Comunei Remeți
Regiei Naționale
a Pădurilor — Romsilva

Ocolul Silvic Sighet,
U.P. I, u.a. 90 D1,
97 D1, F.E. 009

2,6

1.364

8.04.02

5.

Comuna Remeți,
județul Maramureș

Domeniul public
Comuna Remeți
al statului și din
prin Consiliul Local
administrarea
al Comunei Remeți
Regiei Naționale
a Pădurilor — Romsilva

Ocolul Silvic Sighet,
U.P. I, u.a. 89 D1,
F.E. 001

2,0

1.364

8.04.02

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 577/2003 privind structura organizatorică
și atribuțiile Autorității pentru străini
În temeiul art. 108 din Constituția României, republicată, și al art. 131 alin. (5) din Ordonanța de urgență a
Guvernului nr. 194/2002 privind regimul străinilor în România, republicată, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 577/2003 privind
structura organizatorică și atribuțiile Autorității pentru străini,
publicată în Monitorul Oficial al României, Partea I, nr. 391
din 6 iunie 2003, cu modificările ulterioare, se modifică
după cum urmează:
1. Alineatul (5) al articolului 5 va avea următorul
cuprins:
î(5) Numărul maxim de posturi necesare constituirii
Autorității pentru străini este de 640 și se asigură cu
încadrarea în numărul maxim de posturi aprobat pentru
Ministerul Administrației și Internelor, conform anexei nr. 2
la Hotărârea Guvernului nr. 725/2003 privind structura

organizatorică și efectivele Ministerului Administrației și
Internelor, cu modificările și completările ulterioare.“
2. Anexa se înlocuiește cu anexa care face parte
integrantă din prezenta hotărâre.
Art. II. — (1) În termen de 60 de zile de la data intrării
în vigoare a prezentei hotărâri, se aprobă, prin ordin al
ministrului administrației și internelor, noul stat de funcții al
Autorității pentru străini.
(2) În termen de 30 de zile de la data emiterii
ordinului prevăzut la alin. (1), se aprobă, în condițiile art. 6
din Hotărârea Guvernului nr. 577/2003, cu modificările
ulterioare, noul regulament de organizare și funcționare
a aparatului propriu al Autorității pentru străini.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 28 iunie 2006.
Nr. 855.

8

MONITORUL OFICIAL AL ROMÂNIEI, PARTEA I, Nr. 579/5.VII.2006
ANEXĂ*)

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 579/5.VII.2006 conține 8 pagini.

Prețul: 0,60 lei

&JUYDGY|117556]
ISSN 1453—4495

