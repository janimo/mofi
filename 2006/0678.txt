Anul 174 (XVIII) — Nr. 678

PARTEA

I

LEGI, DECRETE, HOTĂRÂRI ȘI ALTE ACTE

Marți, 8 august 2006

SUMAR

Nr.

Pagina

Nr.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
449.

450.

— Ordin al ministrului agriculturii, pădurilor și
dezvoltării rurale pentru aprobarea Procedurilor,
condițiilor și regulilor privind acreditarea oficială a
persoanelor pentru efectuarea inspecțiilor în câmp
în vederea certificării unor culturi semincere sub
supraveghere oficială ................................................

condițiilor și regulilor privind acreditarea oficială a
laboratoarelor pentru testarea semințelor sub
supraveghere oficială ................................................
451.

1–9

— Ordin al ministrului agriculturii, pădurilor și
dezvoltării rurale pentru aprobarea Procedurilor,

ACTE
ALE

ALE

Pagina

ORGANELOR

ADMINISTRAȚIEI

10–23

— Ordin al ministrului agriculturii, pădurilor și
dezvoltării rurale pentru aprobarea Procedurilor,
condițiilor și regulilor privind acreditarea oficială a
persoanelor pentru a preleva eșantioane de
semințe în vederea efectuării testelor de laborator
sub supraveghere oficială.........................................

24–32

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Procedurilor, condițiilor și regulilor privind acreditarea oficială
a persoanelor pentru efectuarea inspecțiilor în câmp în vederea certificării
unor culturi semincere sub supraveghere oficială
În baza prevederilor art. 12 și ale art. 21 alin. (1) lit. g) din Legea nr. 266/2002 privind producerea, prelucrarea,
controlul și certificarea calității, comercializarea semințelor și a materialului săditor, precum și înregistrarea soiurilor de
plante,
având în vedere necesitatea transpunerii Deciziei Consiliului Uniunii Europene nr. 98/96/CE din 14 decembrie
1998 privind inspecțiile în câmp, la sămânța din speciile la care se referă directivele Consiliului 66/401/CEE, 66/402/CEE,
2002/54/CE, 2002/55/CE și 2002/57/CE privind comercializarea semințelor de plante furajere, cereale, sfeclă, legume și
oleaginoase și textile,
văzând Referatul de aprobare a proiectului de ordin pentru aprobarea Procedurilor, condițiilor și regulilor privind
acreditarea oficială a persoanelor pentru efectuarea inspecțiilor în câmp în vederea certificării unor culturi semincere sub
supraveghere oficială nr. 90.136 din 2 iunie 2006,
în temeiul prevederilor Hotărârii Guvernului nr. 155/2005 privind organizarea și funcționarea Ministerului Agriculturii,
Pădurilor și Dezvoltării Rurale, cu modificările și completările ulterioare,

2

MONITORUL OFICIAL AL ROMÂNIEI, PARTEA I, Nr. 678/8.VIII.2006
ministrul agriculturii, pădurilor și dezvoltării rurale emite următorul ordin:

Art. 1. — Se aprobă Procedurile, condițiile și regulile
privind acreditarea oficială a persoanelor pentru efectuarea
inspecțiilor în câmp în vederea certificării unor culturi
semincere sub supraveghere oficială, prevăzute în anexa
care face parte integrantă din prezentul ordin.
Art. 2. — Ordinul ministrului agriculturii, alimentației și
pădurilor nr. 355/2002 pentru aprobarea Condițiilor și
procedurilor privind acreditarea persoanelor pentru

efectuarea inspecțiilor în câmp în vederea certificării unor
culturi semincere sub supraveghere oficială, publicat în
Monitorul Oficial al României, Partea I, nr. 766 din
22 octombrie 2002, se abrogă la data intrării în vigoare a
prezentului ordin.
Art. 3. — Prezentul ordin va fi publicat în Monitorul
Oficial al României, Partea I, și va intra în vigoare în
termen de 10 zile de la data publicării.

p. Ministrul agriculturii, pădurilor și dezvoltării rurale,
Vasile Lupu,
secretar de stat
București, 5 iulie 2006.
Nr. 449.
ANEXĂ

PROCEDURI, CONDIȚII ȘI REGULI
privind acreditarea oficială a persoanelor pentru efectuarea inspecțiilor în câmp în vederea certificării
unor culturi semincere sub supraveghere oficială
CAPITOLUL I
Domeniul de aplicare
Art. 1. — (1) Prezentele proceduri, condiții și reguli se aplică pentru
acreditarea inspectorilor în câmp în scopul stabilirii competenței de a
efectua inspecțiile în câmp în vederea certificării semințelor, recunoscute
de autoritatea oficială, sub supraveghere oficială. Inspectorii în câmp
pot fi:
a) persoane fizice independente;
b) persoane angajate de către persoane fizice sau juridice a căror
activitate este de a presta servicii tehnice independente către
producătorii, prelucrătorii sau comercianții de sămânță;
c) persoane angajate de persoane fizice sau juridice ale căror
activități implică producerea, prelucrarea sau comercializarea
semințelor.
(2) În situația prevăzută la alin. (1) lit. c), inspectorul în câmp
acreditat oficial poate efectua inspecții în câmp numai pe teritoriul
angajatorului său, în afara cazului în care există un alt acord între
angajatorul său, un alt operator economic care solicită certificarea și
autoritatea oficială.
(3) În situațiile prevăzute la alin. (1) lit. b) și c), operatorul
economic angajator asigură autoritatea oficială că inspectorul în câmp
candidat sau acreditat este liber de orice presiune în desfășurarea
activității de control în câmp.
(4) Acreditarea unor persoane pentru efectuarea inspecțiilor în
câmp în vederea certificării se realizează de către autoritatea oficială,
desemnată de Legea nr. 266/2002 privind producerea, prelucrarea
controlul și certificarea calității, comercializarea semințelor și a
materialului săditor, precum și înregistrarea soiurilor de plante,
respectiv Inspecția Națională pentru Calitatea Semințelor (INCS) din
cadrul Ministerului Agriculturii, Pădurilor și Dezvoltării Rurale, prin
unitățile teritoriale ale acesteia, respectiv Laboratorul Central pentru
Calitatea Semințelor și a Materialului Săditor (LCCSMS) sau
inspectoratele teritoriale pentru calitatea semințelor și a materialului
săditor (ITCSMS), după caz.
(5) Grupele de specii pentru care se acordă acreditarea
inspectorilor în câmp pentru a efectua inspecții în vederea certificării
culturilor semincere sub supraveghere oficială sunt:
a) cereale și plante furajere, prevăzute în Ordinul ministrului
agriculturii, pădurilor și dezvoltării rurale nr. 1.262/2005 pentru
aprobarea Regulilor și normelor tehnice privind producerea în vederea
comercializării, controlul, certificarea calității și comercializarea
semințelor de cereale, publicat în Monitorul Oficial al României, Partea I,
nr. 14 bis din 6 ianuarie 2006, și în Ordinul ministrului agriculturii,
pădurilor și dezvoltării rurale nr. 1.263/2005 pentru aprobarea Regulilor
și normelor tehnice privind producerea în vederea comercializării,
controlul, certificarea calității și comercializarea semințelor de plante
furajere, publicat în Monitorul Oficial al României, Partea I, nr. 14 bis
din 6 ianuarie 2006;

b) oleaginoase și textile, sfeclă, prevăzute în Ordinul ministrului
agriculturii, pădurilor și dezvoltării rurale nr. 1.264/2005 pentru
aprobarea Regulilor și normelor tehnice privind producerea în vederea
comercializării, controlul, certificarea calității și comercializarea
semințelor de plante oleaginoase și textile, publicat în Monitorul Oficial
al României, Partea I, nr. 18 bis din 9 ianuarie 2006, și în Ordinul
ministrului agriculturii, pădurilor și dezvoltării rurale nr. 1.265/2005
pentru aprobarea Regulilor și normelor tehnice privind producerea în
vederea comercializării, controlul, certificarea calității și comercializarea
semințelor de sfeclă de zahăr și sfeclă furajeră, publicat în Monitorul
Oficial al României, Partea I, nr. 18 bis din 9 ianuarie 2006;
c) legume, prevăzute în Ordinul ministrului agriculturii, pădurilor și
dezvoltării rurale nr. 1.366/2005 pentru aprobarea Regulilor și
normelor tehnice privind producerea în vederea comercializării,
controlul și certificarea calității și/sau comercializarea semințelor de
legume, publicat în Monitorul Oficial al României, Partea I, nr. 122 bis
din 8 februarie 2006.
(6) Inspecția în câmp sub supraveghere oficială se efectuează
pentru culturile semincere din categoriile biologice prevăzute în
ordinele ministrului agriculturii, pădurilor și dezvoltării rurale menționate
la alin. (5).
(7) Eliberarea certificatului de acreditare oficială de către
autoritatea oficială atestă că inspectorul în câmp acreditat oficial poate
să efectueze inspecția în câmp în vederea certificării culturilor
semincere pentru care a fost acordată acreditarea.
CAPITOLUL II
Definirea termenilor
Art. 2. — (1) Acreditare oficială reprezintă delegarea de
responsabilitate care permite unei persoane fizice sau juridice să
execute o anumită activitate în numele organismului responsabil
pentru respectiva activitate.
(2) Acreditor este organismul oficial de acreditare cu competență
recunoscută pentru procedura de acreditare.
(3) Acțiune preventivă este acțiunea întreprinsă pentru eliminarea
cauzelor unei potențiale neconformități sau a altei posibile situații
nedorite, în scopul prevenirii apariției acestora.
(4) Acțiune corectivă este acțiunea întreprinsă pentru eliminarea
cauzelor unei neconformități, în scopul prevenirii repetării acestora.
(5) Operator economic angajator este persoana fizică sau juridică
care angajează persoane fizice și a cărei activitate implică
producerea, prelucrarea sau comercializarea seminței ori prestarea de
servicii tehnice independente către producătorii, prelucrătorii sau
comercianții de sămânță.
(6) Autoritatea oficială este autoritatea desemnată oficial, prevăzută
la art. 1 alin. (4), pentru acreditarea unor persoane fizice sau juridice
pentru desfășurarea de activități specifice, la cererea acestora.
(7) Audit este examinarea sistematică, independentă și
documentată în scopul determinării măsurii în care sunt îndeplinite
criteriile, ansamblul de politici, proceduri sau cerințe.

MONITORUL OFICIAL AL ROMÂNIEI, PARTEA I, Nr. 678/8.VIII.2006
(8) Candidat la acreditare este persoana fizică sau juridică ce
dorește să obțină de la autoritatea desemnată un certificat de
acreditare oficială.
(9) Certificat de acreditare oficială este documentul eliberat de
autoritatea oficială, care atestă că persoana fizică acreditată poate să
efectueze inspecții în câmp în vederea certificării unor culturi
semincere și care dovedește că persoana acreditată posedă
cunoștințele tehnice necesare pentru realizarea obiectivelor propuse la
solicitarea acreditării.
(10) Conformitate reprezintă satisfacerea exigențelor specifice unei
activități.
(11) Neconformitate majoră este activitatea care influențează în
mod negativ serviciul prestat de persoana acreditată și care trebuie
corectată imediat.
(12) Neconformitate minoră este activitatea care nu influențează
direct serviciul prestat și care trebuie corectată într-un anumit interval
de timp.
(13) Inspecția în câmp (controlul în câmp) este examinarea în
câmp a plantelor unei culturi destinate producerii de semințe conform
metodelor, regulilor și normelor în vigoare.
(14) Inspector în câmp oficial este inspectorul oficial al autorității
prevăzute la art. 1 alin. (4).
(15) Inspector în câmp acreditat oficial este persoana fizică
independentă sau persoana angajată de persoane fizice ori juridice,
care poate efectua inspecția în câmp a unor culturi semincere sub
supravegherea autorității oficiale.
(16) Procedură reprezintă documentele, operațiunile primare și
auxiliare de îndeplinit pentru desfășurarea unei activități,
responsabilitățile fiecărei persoane, precum și interacțiunea între
responsabilități și operațiuni.
(17) Supraveghere oficială este procedura prin care autoritatea
oficială urmărește și verifică activitatea specifică a unei persoane
fizice sau juridice acreditate de autoritatea oficială să desfășoare o
anumită activitate în numele său.
CAPITOLUL III
Condiții pentru inspectorii în câmp
în vederea acreditării oficiale
SECȚIUNEA 1
Condiții pentru acreditare

Art. 3. — (1) Inspecția în câmp a culturilor semincere poate fi
efectuată de către:
a) inspectori în câmp, angajați de persoane fizice sau juridice
înregistrate pentru producerea, prelucrarea sau comercializarea
semințelor, acreditați în acest scop de autoritatea oficială și sub
supravegherea acesteia;
b) inspectori în câmp, angajați de persoane fizice sau juridice a
căror activitate este de a presta servicii tehnice independente către
producătorii, prelucrătorii sau comercianții de sămânță, acreditați în
acest scop de autoritatea oficială și sub supravegherea acesteia;
c) inspectori în câmp care sunt persoane fizice independente,
acreditați în acest scop de autoritatea oficială și sub supravegherea
acesteia.
(2) Inspectorii în câmp trebuie să îndeplinească următoarele
condiții pentru a putea fi acreditați:
a) să aibă pregătire corespunzătoare în domeniu, cel puțin 3 ani
experiență în producerea, controlul și certificarea semințelor,
ameliorarea soiurilor de plante și suficiente cunoștințe pentru
desfășurarea activității în bune condiții;
b) să aibă calificările tehnice necesare;
c) să fie independenți în activitatea pe care o desfășoară;
d) să nu aibă interese personale în luarea măsurilor ce se impun;
e) să nu obțină niciun profit personal necuvenit ca urmare a
deciziilor sau măsurilor luate în urma efectuării inspecțiilor în câmp;
f) să lucreze în conformitate cu metodele, regulile și normele în
vigoare aplicabile inspecțiilor oficiale;
g) să demonstreze competență și cunoștințe privind:
(i)
înțelegerea termenilor inspecție în câmp și distinctivitate,
uniformitate și stabilitate, respectiv caracterele
morfologice și fiziologice ale soiurilor și modul de notare în
descrierea soiurilor;

3

(ii)

înțelegerea importanței preciziei operațiunii de inspecție
în câmp;
(iii)
întocmirea corectă a documentelor oficiale.
(3) Operatorul economic angajator sau persoana fizică
independentă trebuie să depună la ITCSMS sau LCCSMS în a cărui
zonă teritorială își desfășoară activitatea specifică o cerere-tip,
conform modelului prezentat în anexa nr. 1, în două exemplare, din
care unul se restituie solicitantului după terminarea procedurilor de
acreditare, împreună cu toate documentele prevăzute.
(4) Documentele solicitate pentru înscrierea candidatului la
acreditare sunt:
a) copie xerox de pe autorizația de producere, prelucrare sau
comercializare a semințelor, vizată pe anul în curs, în cazul
persoanelor fizice sau juridice angajatoare prevăzute la art. 1 alin. (1)
lit. c);
b) copie xerox de pe statutul operatorului economic înregistrat, cu
specificarea obiectului de activitate, în cazul persoanelor fizice sau
juridice angajatoare prevăzute la art. 1 alin. (1) lit. b) și c);
c) copie xerox de pe certificatul de înmatriculare eliberat de oficiul
registrului comerțului de pe lângă camera de comerț și industrie, în
cazul persoanelor fizice sau juridice angajatoare prevăzute la art. 1
alin. (1) lit. b) și c);
d) copie xerox de pe certificatul de înregistrare fiscală, în cazul
persoanelor fizice sau juridice angajatoare prevăzute la art. 1 alin. (1)
lit. b) și c);
e) dosarul de prezentare a persoanei angajate sau a persoanei
fizice independente care urmează să fie acreditată pentru inspecția în
câmp, care cuprinde cel puțin:
(i)
copie de pe diploma de studii;
(ii)
curriculum vitae;
(iii)
copie de pe carnetul de muncă sau contractul
temporar;
(iv)
angajamentul scris al persoanei și angajatorului său ori
al persoanei fizice, după caz, de a se conforma
regulilor care guvernează inspecțiile oficiale în câmp.
(5) Înscrierea pentru acreditare oficială este acceptată numai dacă
documentația este corect întocmită, în conformitate cu prezentele
proceduri, condiții și reguli.
(6) Contravaloarea prestației de acreditare este achitată de
operatorul economic angajator sau de persoana fizică independentă,
la acceptarea cererii și înregistrarea acesteia.
SECȚIUNEA a 2-a
Cunoștințe și aptitudini

Art. 4. — (1) Inspectorii în câmp candidați la acreditarea oficială
vor avea calificarea tehnică necesară, obținută în cadrul instruirilor
organizate în condițiile aplicabile inspectorilor în câmp oficiali,
confirmați prin examinare oficială. Inspecțiile în câmp se efectuează în
conformitate cu legislația în vigoare.
(2) Candidatul la acreditare trebuie să aibă cunoștințe privind:
a) metodele OCDE pentru inspecția culturilor în câmp;
b) metodele și cerințele specifice de inspecție în câmp la culturile
pentru care a solicitat acreditarea;
c) condițiile pe care trebuie să le îndeplinească cultura în
conformitate cu regulile și normele în vigoare;
d) caracteristicile speciilor și soiurilor pentru care a solicitat
acreditarea, eventualele plante netipice și din alte specii;
e) organismele dăunătoare ale diferitelor specii și simptomele
acestora, precum și diferitele categorii de buruieni și identificarea lor;
f) orice anomalie datorată toxicității pesticidelor, problemelor de
nutriție, umiditate și temperatură;
g) determinarea identității și purității soiului prin identificarea
morfologică și fiziologică;
h) detectarea, caracterizarea și cuantificarea impurităților în cultura
seminceră;
i) interpretarea corectă a rezultatelor.
(3) Autoritatea oficială verifică cunoștințele candidatului la
acreditare prin:
a) testare scrisă și interviu privind cunoașterea regulilor, normelor
și standardelor în vigoare, principiilor și procedurilor de control în
câmp, la care candidatul la acreditare trebuie să obțină minimum
nota 8 pentru a putea intra la proba practică;

4

MONITORUL OFICIAL AL ROMÂNIEI, PARTEA I, Nr. 678/8.VIII.2006

b) proba practică privind aptitudinile necesare pentru inspecția în
câmp prin examinarea a minimum 3 parcele pentru fiecare specie.
Rezultatele probei practice se interpretează astfel:
(i)
candidatul la acreditare este considerat admis dacă
rezultatele obținute de acesta sunt apropiate de cele
obținute de inspectorul în câmp oficial, cu o toleranță
de ±0,1% pentru speciile cu determinarea procentuală
a componentelor culturii și o bucată plantă netipică
pentru speciile cu determinare numerică a
componentelor culturii, la toate cele 3 parcele
examinate;
(ii)
dacă rezultatele determinărilor la una dintre parcele nu
se încadrează în limitele de toleranță, proba practică
se suplimentează cu examinarea unei noi parcele;
dacă aceasta se încadrează în limitele de toleranță,
candidatul la acreditare se consideră admis, iar dacă
nu se încadrează în limitele de toleranță se aplică
prevederile pct. (iii);
(iii)
dacă rezultatele determinărilor la două dintre parcele
nu se încadrează în limitele de toleranță, candidatul la
acreditare va efectua inspecția în câmp împreună cu
un inspector în câmp oficial, aceasta desfășurându-se
pe perioada unui sezon de inspecție în câmp pentru
specia respectivă. După perioada de instruire practică
se face reverificarea cunoștințelor practice ale
candidatului la acreditare;
(iv)
dacă rezultatele determinărilor la toate cele 3 parcele
nu se încadrează în limitele de toleranță, candidatul la
acreditare se consideră respins de la acreditare.
Art. 5. — (1) Auditul efectuat de autoritatea oficială în vederea
acreditării inspectorilor în câmp trebuie să constate dacă se respectă
cerințele specifice din legislația în vigoare. În urma efectuării auditului
în vederea acreditării, echipa de auditori eliberează un raport de
audit.
(2) Raportul de audit se transmite în scris operatorului economic
angajator sau persoanei fizice independente care a cerut acreditarea,
în termen de 20 de zile, astfel:
a) dacă raportul de audit este favorabil, se stabilește data la care
urmează să se semneze contractul de acreditare oficială și să se
elibereze certificatul de acreditare oficială;
b) în cazul unui raport de audit nefavorabil, operatorul economic
angajator care a cerut acreditarea sau persoana fizică independentă
este informată despre respingerea acreditării. În termen de 30 de zile
de la data comunicării deciziei de respingere a acreditării, operatorul
economic angajator sau persoana fizică independentă anunță
autoritatea oficială dacă:
(i)
renunță la cererea pentru acreditare, caz în care
dosarul este clasat;
(ii)
menține cererea de acreditare, caz în care se depune
cerere cu documentația reactualizată pentru începerea
unui al doilea audit;
(iii)
face contestație la INCS împotriva deciziei de
respingere a acreditării.
CAPITOLUL IV
Responsabilitățile inspectorilor în câmp acreditați oficial
și ale autorității oficiale
SECȚIUNEA 1
Responsabilitățile inspectorilor în câmp acreditați oficial

Art. 6. — (1) În ceea ce privește responsabilitățile față de
autoritatea oficială, inspectorii în câmp acreditați oficial sunt asimilați
cu inspectorii în câmp oficiali.
(2) Inspectorii în câmp acreditați oficial efectuează inspecția în
câmp sub supraveghere oficială în conformitate cu regulile și normele
în vigoare aplicabile inspecțiilor oficiale pentru speciile de semințe
pentru care au fost acreditați.
(3) Inspectorii în câmp acreditați oficial trebuie să își mențină un
nivel ridicat de pregătire teoretică și practică prin:
a) efectuarea permanentă a activității de inspecție în câmp a
culturilor semincere, fără întreruperi, iar în cazul unei întreruperi

justificate pe o perioadă mai mare de un an, se face retestarea
persoanei acreditate;
b) participarea la instruirile periodice;
c) cunoașterea modificărilor apărute în normele în vigoare și
metodelor de inspecție a culturilor în câmp, însușindu-și orice
schimbare.
(4) Inspectorii în câmp acreditați oficial trebuie să fie instruiți și
testați sau retestați prin cursuri de pregătire organizate în condițiile
aplicabile inspectorilor în câmp oficiali și confirmați prin examinări
oficiale.
(5) Operatorul economic angajator sau inspectorul în câmp
acreditat oficial independent, după caz, achită autorității oficiale
contravaloarea serviciilor de acreditare/reacreditare prestate, precum și a
celor de supraveghere și monitorizare a activității de control în câmp.
SECȚIUNEA a 2-a
Responsabilitățile autorității oficiale

Art. 7. — Autoritatea oficială trebuie să se asigure că inspectorul
în câmp acreditat oficial este liber de orice presiune ce poate afecta
negativ activitatea de inspecție în câmp.
Art. 8. — (1) Autoritatea oficială trebuie să dispună de personal
calificat, specializat, de echipamente și alte facilități necesare pentru a
realiza expertize tehnice privind acreditarea oficială și supravegherea
inspectorului în câmp acreditat oficial.
(2) Autoritatea oficială comunică acceptul pentru înscrierea la
acreditare sau motivele pentru care înscrierea nu poate fi acceptată,
în decurs de 5 zile lucrătoare de la data depunerii solicitării și a
întregii documentații solicitate.
(3) Autoritatea oficială asigură accesul la informații, documentație
și îndrumă inspectorul în câmp înainte și după acreditare.
(4) Autoritatea oficială poate acorda dreptul de inspecție sub
supraveghere oficială numai pentru culturile semincere realizate din
sămânță verificată în postcontrol oficial și ale cărei rezultate au fost
satisfăcătoare.
(5) Autoritatea oficială trebuie:
a) să furnizeze proceduri relevante cu privire la schemele OCDE
pentru inspecția în câmp a culturilor semincere;
b) să organizeze instruiri și aplicații practice pe probleme de
inspecție în câmp a culturilor semincere;
c) să testeze candidatul la acreditare și să retesteze inspectorul
în câmp acreditat oficial;
d) să aducă la cunoștință candidatului la acreditare rezultatul
testării în termen de 24 de ore de la obținerea rezultatelor verificării
fiecărei probe;
e) să încheie un contract de acreditare oficială cu operatorul
economic angajator și inspectorul în câmp acreditat oficial sau cu
inspectorul în câmp acreditat oficial independent, după caz, care a
trecut probele de verificare în vederea acreditării, și să elibereze
certificatul de acreditare oficială pentru inspectorul în câmp acreditat
oficial;
f) să organizeze audituri, să supravegheze și să monitorizeze
activitatea de inspecție în câmp, ceea ce presupune:
(i)
verificarea cunoștințelor inspectorului în câmp acreditat
oficial în anumite perioade critice;
(ii)
verificarea metodelor aplicate în efectuarea
determinărilor în câmp;
(iii)
verificarea aplicării corecte a normelor în vigoare, a
procedurilor și instrucțiunilor de lucru;
(iv)
inițierea de acțiuni preventive în scopul eliminării unor
posibile neconformități sau a altor situații nedorite;
(v)
inițierea de acțiuni corective sau retragerea acreditării
dacă acțiunile corective nu sunt întreprinse;
(vi)
identificarea inspectorului în câmp acreditat oficial
printr-un număr unic și o ștampilă personală;
(vii)
identificarea culturilor inspectate de inspectorul în câmp
acreditat oficial și a loturilor de semințe rezultate, care
să permită monitorizarea semințelor pe tot parcursul
circulației și folosirii lor.
(6) Pe tot parcursul activității de acreditare se va menține
confidențialitatea informațiilor obținute la toate nivelurile.
(7) Autoritatea oficială trebuie să se asigure că inspectorul în
câmp acreditat oficial:
a) este independent în luarea deciziilor;

MONITORUL OFICIAL AL ROMÂNIEI, PARTEA I, Nr. 678/8.VIII.2006
b) este imparțial când efectuează inspecția în câmp a culturilor
semincere;
c) nu obține niciun profit personal necuvenit, în urma deciziilor
sau a măsurilor luate, din activitatea de inspecție în câmp a culturilor
semincere.
SECȚIUNEA a 3-a
Documentele de acreditare

Art. 9. — Contractul de acreditare oficială, al cărui model este
prezentat în anexa nr. 2, are puterea legală a unui contract între
autoritatea oficială, operatorul economic angajator și inspectorul în
câmp acreditat oficial angajat sau inspectorul în câmp acreditat oficial
independent, după caz.
Art. 10. — Certificatul de acreditare oficială, al cărui model este
prezentat în anexa nr. 3, reprezintă documentul tipizat eliberat de
autoritatea oficială în urma îndeplinirii tuturor condițiilor prevăzute în
prezentele proceduri, condiții și reguli, are termen de valabilitate 3 ani
și este vizat anual în urma verificării prin supraveghere și
monitorizare a activității și retestării inspectorului în câmp acreditat
oficial.
CAPITOLUL V
Supravegherea și monitorizarea inspectorilor în câmp acreditați
oficial, efectuate de autoritatea oficială
SECȚIUNEA 1
Auditul efectuat de autoritatea oficială

Art. 11. — (1) Autoritatea oficială trebuie să aibă certitudinea că
inspectorul în câmp acreditat oficial respectă în totalitate regulile și
normele în vigoare, iar activitatea pe care o desfășoară acesta este
adecvată și eficientă pentru scopul propus. Această certitudine poate
fi obținută în mod obiectiv prin intermediul unui audit.
(2) Auditorii care efectuează auditul inspectorului în câmp acreditat
oficial sunt inspectori oficiali ai LCCSMS sau ITCSMS, recunoscuți de
INCS. Auditorii vor fi instruiți anual de LCCSMS sau de alte autorități
similare pe plan internațional.
(3) Autoritatea oficială ia în calcul, în cazul inspectorului în câmp
acreditat oficial:
a) un sistem de control al întregii documentații referitoare la
activitatea acestuia;
b) reactualizarea documentației necesare;
c) verificarea documentelor eliberate, asigurarea că
amendamentele sau schimbările aduse unor documente sunt
autorizate, procesate și implementate într-o manieră eficientă;
d) reexaminarea cunoștințelor acestuia în ceea ce privește toate
schimbările publicate în documentația de specialitate;
e) rezultatele supravegherii și monitorizării acestuia.
Art. 12. — (1) Auditul se efectuează la fiecare 3 ani pentru
prelungirea acreditării în vederea reacreditării, la cererea operatorului
economic angajator sau a inspectorului în câmp acreditat oficial
independent, iar în cazul în care s-au identificat neconformități,
frecvența auditurilor este sporită. Perioada de 3 ani începe de la data
acreditării.
(2) Documentele pe care trebuie să le depună operatorul
economic angajator sau inspectorul în câmp acreditat oficial
independent în vederea reacreditării sunt:
a) cererea de reacreditare, care se depune la autoritatea oficială,
în două exemplare, cu cel puțin 3 luni înainte de data expirării
valabilității certificatului de acreditare oficială;
b) documentația necesară la acreditare, reactualizată;
c) alte documente solicitate, după caz, de autoritatea oficială.
(3) Data efectuării auditului în vederea reacreditării va fi stabilită
de autoritatea oficială de comun acord cu solicitantul, dar nu mai
târziu de 3 luni de la data expirării valabilității certificatului de
acreditare oficială.
(4) În termen de 15 zile de la data efectuării auditului în vederea
reacreditării, auditorii autorității întocmesc un raport de audit, în
3 exemplare, din care două exemplare rămân la autoritatea oficială,
iar un exemplar va fi înmânat operatorului economic angajator sau
inspectorului în câmp acreditat oficial independent, după caz.
Termenul de 15 zile în care auditorii autorității oficiale întocmesc un

5

raport de audit, în cazul alin. (3), trebuie să se încadreze în termenul
prevăzut la acest alineat.
(5) În urma auditului în vederea reacreditării, efectuat de
autoritatea oficială, dacă raportul de audit este favorabil, se încheie
un nou contract de acreditare oficială și se eliberează un nou
certificat de acreditare oficială.
(6) În urma auditului în vederea reacreditării, efectuat de
autoritatea oficială, dacă raportul de audit este nefavorabil, se retrage
certificatul de acreditare oficială, iar contractul de acreditare oficială
se consideră nul. Operatorul economic angajator sau persoana fizică
independentă poate să decidă dacă depune cerere cu documentația
reactualizată pentru începerea unui alt audit sau face contestație la
INCS împotriva deciziei de respingere.
SECȚIUNEA a 2-a
Supravegherea inspectorului în câmp acreditat oficial,
efectuată de autoritatea oficială

Art. 13. — (1) Supravegherea inspectorului în câmp acreditat
oficial este efectuată anual de autoritatea oficială astfel:
a) cultura seminceră inspectată în câmp de către inspectorul în
câmp acreditat oficial trebuie să provină din sămânța verificată în
postcontrol oficial și ale cărei rezultate au fost satisfăcătoare;
b) o proporție de cel puțin 5% din recolta de sămânță provenită
din culturile semincere examinate de inspectorul în câmp acreditat
oficial trebuie să fie verificată de inspectorii în câmp oficiali;
c) o proporție a eșantioanelor din loturile de semințe certificate,
recoltată din culturile semincere examinate de inspectorul în câmp
acreditat oficial, trebuie prelevată pentru postcontrol oficial și, după
caz, pentru testare în laboratorul oficial privind identitatea și puritatea
varietală; eșantioanele sunt prelevate în conformitate cu precizările
specificate în legislația în vigoare;
d) la fiecare inspecție de verificare se întocmește un raport care
se transmite autorității oficiale. Aceasta trebuie să compare rezultatele
inspectorului în câmp oficial cu cele ale inspectorului în câmp
acreditat oficial;
e) în cazul existenței unei diferențe clare între cele două rezultate,
dar care nu afectează decizia de aprobare în câmp, se întreprind
măsuri corective, iar rezultatele obținute sunt transmise autorității
oficiale care va opera datele corecte. Dacă nici în urma acțiunilor
corective nu se vor obține rezultate corecte, acreditarea inspectorului
în câmp este retrasă temporar sau definitiv;
f) în cazul existenței unei diferențe apărute în mod deliberat sau
din neglijență, care afectează decizia de aprobare în câmp a unei
culturi examinate de inspectorul în câmp acreditat oficial, autoritatea
oficială anulează și retrage documentul de inspecție în câmp și
blochează partida sau loturile rezultate, iar acreditarea este retrasă
temporar. În acest caz autoritatea oficială verifică toate culturile și
loturile rezultate în urma activității inspectorului în câmp acreditat
oficial respectiv, iar dacă situația de neconformitate majoră se repetă
cel puțin o dată, acreditarea este retrasă definitiv;
g) autoritatea oficială poate efectua orice determinări morfologice,
fiziologice sau biochimice necesare verificării seminței provenite din
culturile examinate de inspectorul în câmp acreditat oficial în pre- sau
postcontrol;
h) postcontrolul oficial al loturilor rezultate din culturile examinate
în câmp de inspectorul în câmp acreditat oficial este obligatoriu;
i) numerele de identitate ale partidelor de semințe și numerele de
referință ale loturilor rezultate sunt acordate de autoritatea oficială în
conformitate cu procedurile aplicate partidelor și loturilor certificate oficial,
cu precizarea ca acestea să poată fi recunoscute în orice moment ca
fiind examinate în câmp de inspectorul în câmp acreditat oficial.
(2) Autoritatea oficială poate lua măsuri suplimentare pentru
efectuarea inspecțiilor în câmp sub supraveghere oficială.
(3) După încheierea verificărilor, autoritatea oficială întocmește un
raport de supraveghere. Un exemplar va rămâne la autoritatea oficială,
un exemplar este înmânat operatorului economic angajator și unul
inspectorului în câmp acreditat oficial independent, verificat, după caz.
Art. 14. — Toate activitățile desfășurate în vederea
acreditării/reacreditării, supravegherii și monitorizării efectuate de
autoritatea oficială sunt achitate de operatorul economic angajator sau
de persoana fizică independentă ori de inspectorul în câmp acreditat
oficial independent, după caz, conform tarifelor în vigoare.

6

MONITORUL OFICIAL AL ROMÂNIEI, PARTEA I, Nr. 678/8.VIII.2006

CAPITOLUL VI
Măsuri luate de autoritatea oficială privind inspectorii în câmp
acreditați oficial
Art. 15. — (1) Certificatul de acreditare oficială poate fi retras
temporar sau definitiv, după caz, în următoarele situații:
a) cererea de acreditare conține informații false sau eronate;
b) există informații false sau eronate în documentul oficial de
inspecție în câmp;
c) nu au fost respectate condițiile, procedurile de lucru, regulile și
normele în vigoare în timpul inspecției în câmp;
d) datele din activitatea de supraveghere și audit demonstrează
că inspectorul în câmp acreditat oficial nu îndeplinește standardele de
competență ce se impun pentru activitatea pentru care a fost
acreditat;
e) nu au fost îndeplinite obligațiile financiare de către operatorul
economic angajator sau de inspectorul în câmp acreditat oficial
independent, pentru anul în curs.
(2) În cazul retragerii temporare a certificatului de acreditare
oficială, autoritatea oficială poate cere inspectorului în câmp acreditat
oficial să urmeze o instruire corectivă și o reexaminare; este
menționat un termen limită de corectare a neconformităților care au
dus la retragerea temporară a acreditării. Operatorul economic
angajator și inspectorul în câmp acreditat oficial sunt anunțați în scris
despre retragerea temporară a acreditării, trebuind să semneze pentru
primirea notificării respective.
(3) Anularea deciziei de retragere temporară a acreditării se face
numai atunci când au fost eliminate în totalitate motivele retragerii.
(4) După constatarea de către autoritatea oficială a remedierii
deficiențelor, operatorul economic angajator și inspectorul în câmp
acreditat oficial sunt anunțați în scris asupra datei de la care își
pot relua activitatea.

Art. 16. — Acreditarea inspectorului în câmp acreditat oficial este
retrasă definitiv în următoarele situații:
a) la cererea acestuia;
b) neprezentarea inspectorului în câmp acreditat oficial pentru
reînnoirea vizei anuale sau a termenului de valabilitate a certificatului
de acreditare oficială;
c) nerespectarea termenului stabilit de autoritatea oficială pentru
corectarea neconformităților care au dus la retragerea temporară a
acreditării;
d) depistarea unei neconformități majore care este de natură să
afecteze calitatea activității desfășurate;
e) neîndeplinirea obligațiilor financiare de către operatorul
economic angajator sau de către inspectorul în câmp acreditat oficial
independent nici în urma retragerii temporare a certificatului de
acreditare oficială.
Art. 17. — (1) În cazul retragerii definitive a acreditării, operatorul
economic angajator sau inspectorul în câmp acreditat oficial
independent este anunțat în scris asupra motivelor și datei efective a
retragerii, acesta trebuind să semneze pentru primirea notificării
respective.
(2) La data retragerii temporare sau definitive a acreditării,
certificatul de acreditare oficială se consideră nul.
Art. 18. — (1) Inspectorul în câmp acreditat oficial al cărui
certificat de acreditare oficială a fost retras temporar sau definitiv
poate face contestație la INCS, în termen de 15 zile de la data
primirii înștiințării scrise.
(2) Autoritatea oficială analizează contestația și decide în termen
de 15 zile de la primirea acesteia.
Art. 19. — Anexele nr. 1—3 fac parte integrantă din prezentele
proceduri, condiții și reguli.
ANEXA Nr. 1
la proceduri, condiții și reguli

Nr. ...................................... Data ......................................
Operatorul economic (dacă este cazul) ...........................
Înregistrat cu Autorizația de producere nr. ......................
Se aprobă înscrierea.
Director executiv,
....................................
CERERE

privind obținerea acreditării/reacreditării oficiale pentru efectuarea inspecțiilor în câmp în vederea
certificării unor culturi semincere sub supraveghere oficială
Operatorul economic angajator/Persoana fizică independentă ............................................................, cu sediul/adresa în localitatea
.........................................., str. .............................................. nr. ..., județul ..........................., telefon .................., fax ...................., înmatriculat la
registrul comerțului cu nr. .................... din ..............., reprezentat prin ............................., având funcția de .............................................., solicit
acreditarea/reacreditarea și eliberarea certificatului de acreditare oficială pentru ........................................................................................................,
(numele și prenumele)

funcția ..................................................., pentru următoarele specii și grupe de specii .................................................................................................
și categoria biologică ............................................................................................................................................................... .
Anexez la prezenta cerere următoarele documente:
a) copie xerox de pe autorizația de producere, preluare, comercializare a semințelor, în cazul persoanelor fizice sau juridice
angajatoare prevăzute art. 1 alin. (1) lit. c) din proceduri, condiții și reguli;
b) copie xerox de pe statutul de funcționare, cu specificarea obiectului de activitate în domeniu, în cazul persoanelor fizice sau
juridice angajatoare prevăzute art. 1 alin. (1) lit. b) și c) din proceduri, condiții și reguli;
c) copie xerox de pe certificatul de înmatriculare eliberat de oficiul registrului comerțului de pe lângă camera de comerț și industrie,
în cazul persoanelor fizice sau juridice angajatoare prevăzute la art. 1 alin. (1) lit. b) și c) din proceduri, condiții și reguli;
d) copie xerox de pe certificatul de înregistrare fiscală, în cazul persoanelor fizice sau juridice angajatoare prevăzute art. 1 alin. (1)
lit. b) și c) din proceduri, condiții și reguli;
e) dosarul de prezentare a persoanei angajate sau a persoanei fizice independente care urmează a se ocupa de inspecția în câmp
în vederea certificării unor culturi semincere:
— copie de pe diploma de studii;
— curriculum vitae;
— copie de pe carnetul de muncă sau contract.

7

MONITORUL OFICIAL AL ROMÂNIEI, PARTEA I, Nr. 678/8.VIII.2006

Declar pe propria răspundere că inspectorul în câmp acreditat oficial este liber de orice presiune în activitatea de inspecție în câmp.
Cererea se depune în 2 (două) exemplare.
.................................
(semnătura conducătorului operatorului economic
sau a persoanei independente)

Achitat tariful .....................
Conform Ordinului ministrului agriculturii, pădurilor
și dezvoltării rurale nr. 449/2006
Data ...............

Accept condițiile și responsabilitățile inspectorului
în câmp acreditat oficial.
.............................................
(semnătura persoanei candidat/acreditate)
ANEXA Nr. 2
la proceduri, condiții și reguli

CONTRACT DE ACREDITARE OFICIALĂ

Nr. ......... data ............
1. Părțile contractante
a) Inspecția Națională pentru Calitatea Semințelor (INCS), prin Laboratorul Central pentru Calitatea Semințelor și a Materialului
Săditor (LCCSMS)/Inspectoratul Teritorial pentru Calitatea Semințelor și a Materialului Săditor (ITCSMS) ..........................................................,
cu sediul în ........................................................................................., reprezentată prin ...........................................................................................,
(domnul, doamna)

în calitate de reprezentant al autorității oficiale de acreditare,
și
b) ........................................................................................................................................................................................................................,
(denumirea operatorului economic angajator care a solicitat acreditarea/reacreditarea oficială)

cu sediul în ......................................................................................................................................................................................................................,
reprezentată prin ..............................................., în calitate de angajator al inspectorului în câmp oficial ................................................................,
(domnul, doamna)

și
c) ....................................................................................................................., în calitate de inspector în câmp oficial,
(numele și prenumele inspectorului în câmp acreditat/reacreditat oficial)

cu adresa ........................................................................................................................................................................................................................,
d) și inspectorul în câmp acreditat oficial independent ................................................................................................................................,
cu adresa ................................................................................................................................................................., CI .............................................. .
2. Obiectul și prețul contractului
Prezentul contract stabilește relația legală dintre INCS, operatorul economic angajator și inspectorul în câmp acreditat oficial sau
inspectorul în câmp acreditat oficial independent, după caz, în scopul desfășurării activității de inspecție în câmp în vederea certificării unor
culturi semincere la speciile, grupele de specii și categoriile pentru care a fost acreditat, pentru și în numele INCS.
Tarifele pentru acreditare oficială, supraveghere și monitorizare se achită de operatorul economic angajator sau de inspectorul în
câmp acreditat oficial independent, după caz, la valoarea și termenele stabilite prin ordin al ministrului agriculturii, pădurilor și dezvoltării rurale.
3. Durata contractului
Prezentul contract intră în vigoare la data la care este semnat de reprezentanții părților contractante și încetează la împlinirea a 3 ani
de la data semnării. Perioada de 3 ani se poate prelungi cu până la 3 luni dacă cererea de reacreditare a fost depusă în termen. Prezentul
contract poate fi prelungit cu acordul scris al părților contractante în cazul reacreditării.
4. Documentele care însoțesc contractul:
— cerere de acreditare/reacreditare oficială;
— documentele solicitate la înscriere;
— certificatul de acreditare oficială;
— alte acte adiționale.
5. Reguli și norme
Serviciile executate în baza prezentului contract respectă condițiile și procedurile, normele și standardele în vigoare prezentate de
autoritatea oficială la încheierea contractului.
6. Obligațiile părților
6.1. O parte contractantă nu are, fără acordul scris al celeilalte părți, dreptul:
— de a face cunoscut prezentul contract sau orice prevedere a acestuia unei terțe persoane, în afara acelor persoane implicate în
îndeplinirea acestuia;
— de a utiliza informațiile și documentele obținute sau la care are acces în perioada de derulare a prezentului contract în alt scop
decât acela de a-și îndeplini obligațiile contractuale.
6.2. Dezvăluirea oricărei informații persoanelor implicate în îndeplinirea prezentului contract se face confidențial și se referă numai la
acele informații necesare în vederea îndeplinirii acestuia.
6.3. O parte contractantă este exonerată de răspundere pentru dezvăluirea de informații referitoare la prezentul contract, dacă:
— informația era cunoscută părții contractante înainte ca ea să fi fost primită de la cealaltă parte contractantă;
— informația a fost dezvăluită după ce a fost obținut acordul scris al celeilalte părți contractante pentru asemenea dezvăluiri;
— partea contractantă a fost obligată în mod legal să dezvăluie informația.
6.4. Obligațiile inspectorului în câmp acreditat oficial:
— este obligat să respecte prevederile cuprinse în Legea nr. 266/2002 privind producerea, prelucrarea, controlul și certificarea calității,
comercializarea semințelor și a materialului săditor, precum și înregistrarea soiurilor de plante și în procedurile, condițiile și regulile privind
acreditarea oficială a persoanelor pentru efectuarea inspecțiilor în câmp în vederea certificării unor culturi semincere sub supraveghere oficială
și celelalte reguli și norme în vigoare;

8

MONITORUL OFICIAL AL ROMÂNIEI, PARTEA I, Nr. 678/8.VIII.2006

— garantează că orice informație pe care o furnizează INCS este conformă cu realitatea;
— garantează că pe tot parcursul derulării prezentului contract respectă procedurile, condițiile și regulile de acreditare, cu excepția
unor modificări efectuate cu aprobarea INCS;
— garantează că ia toate măsurile raționale necesare pentru a permite INCS sau oricărei alte persoane care acționează în numele
INCS să își realizeze sarcinile și funcțiile așa cum sunt menționate în regulile și normele în vigoare;
— garantează că nu efectuează inspecții în câmp în afara speciilor, grupelor de specii și categoriilor biologice prevăzute în certificatul
de acreditare oficială și ia toate măsurile pentru ca serviciile sale să nu fie prestate pentru scopuri nelegale sau de către persoane
neautorizate.
6.5. Obligațiile și drepturile autorității oficiale:
— are obligația de a pune la dispoziție inspectorului în câmp acreditat oficial orice facilități sau informații pe care le consideră
necesare pentru îndeplinirea în bune condiții a prezentului contract;
— are obligația să procure toată documentația necesară pentru desfășurarea în bune condiții a procedurilor de acreditare, conform
regulilor și normelor în vigoare;
— nu răspunde pentru niciun fel de compensații plătibile prin lege în privința sau ca urmare a unui accident ori prejudiciu adus unui
inspector în câmp acreditat oficial în timpul desfășurării activității de inspecție în câmp;
— are dreptul de a verifica modul de lucru al inspectorului în câmp acreditat oficial, în conformitate cu Procedurile, condițiile și
regulile privind acreditarea persoanelor pentru efectuarea inspecțiilor în câmp în vederea certificării unor culturi semincere sub supraveghere
oficială;
— are obligația de a notifica în scris operatorului economic care are inspectori în câmp acreditați oficial sau inspectorului în câmp
acreditat oficial independent, reprezentanții săi împuterniciți pentru supravegherea și monitorizarea acestora.
6.6. Începerea și sistarea activității
Inspectorul în câmp acreditat oficial poate să efectueze inspecții în câmp numai după:
— primirea certificatului de acreditare oficială;
— reînnoirea vizei anuale;
— înlăturarea neconformităților majore care au dus la retragerea temporară a acreditării;
— îndeplinirea obligațiilor financiare către autoritatea oficială pentru acreditare, supraveghere și audit.
Încetarea acreditării inspectorului în câmp acreditat oficial se va face în următoarele condiții:
— la cererea angajatorului și a inspectorului în câmp acreditat oficial;
— la cererea inspectorului în câmp acreditat oficial independent;
— în cazul neprezentării pentru viza anuală;
— în cazul nerespectării termenului stabilit de autoritatea oficială pentru corectarea unor neconformități;
— în cazul depistării de către autoritatea oficială a unor neconformități majore.
6.7. Modalități de plată
Angajatorul inspectorului în câmp acreditat oficial sau inspectorul în câmp acreditat oficial independent achită autorității oficiale
contravaloarea serviciilor de acreditare, la data înscrierii pentru acreditare, a celor de supraveghere și a activității de inspecție în câmp.
Dacă angajatorul sau inspectorul în câmp acreditat oficial independent nu achită contravaloarea serviciilor de acreditare, procedura de
acreditare este retrasă.
Dacă angajatorul sau inspectorul în câmp acreditat oficial independent nu achită factura ce reprezintă serviciile de supraveghere, se
aplică penalități de întârziere, potrivit legii.
7. Amendamente
Părțile contractante au dreptul, pe durata prezentului contract, de a conveni în scris modificarea unor clauze ale acestuia, în
conformitate cu normele și regulile în vigoare.
8. Rezilierea contractului
Nerespectarea obligațiilor asumate prin prezentul contract de către una dintre părțile contractante dă dreptul părții lezate de a cere
rezilierea acestuia. Cererea de reziliere se comunică în scris celeilalte părți contractante.
9. Forța majoră
Forța majoră este constatată de o autoritate competentă. Aceasta exonerează părțile contractante de îndeplinirea obligațiilor asumate
prin prezentul contract, pe toată perioada în care aceasta acționează.
În sensul prezentului contract, prin forță majoră se înțelege un eveniment mai presus de controlul părților, care nu se datorează
greșelii sau vinii acestora, care nu poate fi prevăzut la momentul încheierii prezentului contract și care face imposibilă executarea și, respectiv,
îndeplinirea acestuia.
Partea contractantă care invocă forța majoră are obligația de a notifica celeilalte părți și în mod complet producerea acesteia și de
a lua măsurile care îi stau la dispoziție în vederea limitării consecințelor.
Dacă forța majoră acționează sau se estimează că va acționa pe o perioadă mai mare de 6 luni, fiecare parte contractantă va avea
dreptul să notifice celeilalte părți contractante încetarea prezentului contract fără ca vreuna dintre ele să pretindă daune celeilalte părți.
10. Soluționarea litigiilor
Autoritatea oficială, prin reprezentanții săi, ITCSMS sau LCCSMS, face toate eforturile pentru a rezolva pe cale amiabilă, prin tratative
directe, orice neînțelegere sau dispută care se poate ivi în cadrul sau în legătură cu prezentul contract.
Dacă după 15 zile de la începerea acestor tratative neoficiale cele două părți contractante nu reușesc să rezolve în mod amiabil
divergența contractuală, fiecare parte contractantă poate solicita ca divergența să se soluționeze prin arbitraj.
11. Limba care guvernează contractul
Limba care guvernează prezentul contract este limba română.
12. Comunicări
Orice comunicare între părțile contractante referitoare la îndeplinirea prezentului contract trebuie să fie transmisă în scris.
Orice document scris trebuie înregistrat atât în momentul transmiterii, cât și în momentul primirii.
Comunicările dintre părțile contractante se pot face și prin telefon, telegramă, telex, fax sau e-mail, cu condiția confirmării în scris a
primirii comunicării.
13. Retragerea
La data retragerii temporare sau definitive a acreditării, contractul de acreditare oficială se consideră nul.

9

MONITORUL OFICIAL AL ROMÂNIEI, PARTEA I, Nr. 678/8.VIII.2006
14. Legea aplicabilă contractului
Prezentul contract va fi interpretat conform legilor din România.
Autoritatea oficială,
.................................

Operator economic,
...........................
Inspector în câmp acreditat oficial,
.............................................

Inspector în câmp acreditat oficial independent,
.............................................
ANEXA Nr. 31)
la proceduri, condiții și reguli

1)

Anexa nr. 3 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 678/8.VIII.2006

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Procedurilor, condițiilor și regulilor privind acreditarea oficială
a laboratoarelor pentru testarea semințelor sub supraveghere oficială
În baza prevederilor art. 12 și ale art. 21 alin. (1) lit. g) din Legea nr. 266/2002 privind producerea, prelucrarea,
controlul și certificarea calității, comercializarea semințelor și a materialului săditor, precum și înregistrarea soiurilor de plante,
având în vedere necesitatea transpunerii Deciziei Comisiei 320/1998 din 27 aprilie 1998 privind organizarea
prelevării eșantioanelor de semințe și efectuarea testelor la sămânța din speciile la care se referă directivele Consiliului
66/401/CEE, 66/402/CEE, 2002/54/CE, 2002/55/CE și 2002/57/CE privind comercializarea semințelor de plante furajere,
cereale, sfeclă, legume și oleaginoase și textile,
văzând Referatul de aprobare a proiectului de ordin pentru aprobarea Procedurilor, condițiilor și regulilor privind
acreditarea oficială a laboratoarelor pentru testarea semințelor sub supraveghere oficială nr. 90.134 din 2 iunie 2006,
în temeiul prevederilor Hotărârii Guvernului nr. 155/2005 privind organizarea și funcționarea Ministerului Agriculturii,
Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Procedurile, condițiile și regulile
privind acreditarea oficială a laboratoarelor pentru testarea
semințelor sub supraveghere oficială, prevăzute în anexa
care face parte integrantă din prezentul ordin.
Art. 2. — La data intrării în vigoare a prezentului ordin,
Ordinul ministrului agriculturii, alimentației și pădurilor
nr. 506/2002 pentru aprobarea Condițiilor și procedurilor

privind acreditarea laboratoarelor pentru analiza calității
semințelor sub supraveghere oficială, publicat în Monitorul
Oficial al României, Partea I, nr. 860 din 28 noiembrie
2002, se abrogă.
Art. 3. — Prezentul ordin se publică în Monitorul Oficial
al României, Partea I, și intră în vigoare în termen de
10 zile de la publicare.

p. Ministrul agriculturii, pădurilor și dezvoltării rurale,
Vasile Lupu,
secretar de stat
București, 5 iulie 2006.
Nr. 450.
ANEXĂ

P R O C E D U R I, C O N D I Ț I I Ș I R E G U L I
privind acreditarea oficială a laboratoarelor pentru testarea semințelor sub supraveghere oficială
CAPITOLUL I
Domeniul de aplicare
Art. 1. — (1) Prezentele proceduri, condiții și reguli se aplică
pentru acreditarea:
a) laboratorului pentru testarea semințelor care aparține
operatorului economic înregistrat pentru producerea, prelucrarea și
comercializarea semințelor; sau
b) unui laborator independent.
(2) Acreditarea se efectuează de autoritatea oficială, în scopul
stabilirii competenței de a efectua testarea semințelor sub
supraveghere oficială.
(3) Acreditarea laboratoarelor pentru testarea semințelor se
efectuează de autoritatea oficială, desemnată de Legea nr. 266/2002
privind producerea, prelucrarea, controlul și certificarea calității,
comercializarea semințelor și a materialului săditor, precum și
înregistrarea soiurilor de plante, respectiv Inspecția Națională pentru
Calitatea Semințelor, denumită în continuare INCS, din cadrul
Ministerului Agriculturii, Pădurilor și Dezvoltării Rurale, și Laboratorul
Central pentru Calitatea Semințelor și a Materialului Săditor, denumit
în continuare LCCSMS.
(4) În cazul prevăzut la alin. (1) lit. a) laboratorul poate realiza
numai testarea eșantioanelor prelevate din loturile de sămânță
produse în nume propriu de operatorul economic căruia îi aparține
laboratorul, în afară de cazul în care se convine altfel între operatorul
economic căruia îi aparține laboratorul, un alt operator economic care
solicită certificarea și autoritatea oficială.
(5) Grupele de specii pentru care se acordă acreditarea
laboratoarelor pentru testarea semințelor sub supraveghere oficială
sunt:
a) cereale și plante furajere, prevăzute în Ordinul ministrului
agriculturii, pădurilor și dezvoltării rurale nr. 1.262/2005 pentru

aprobarea Regulilor și normelor tehnice privind producerea în vederea
comercializării, controlul, certificarea calității și comercializarea
semințelor de cereale, publicat în Monitorul Oficial al României,
Partea I, nr. 14 bis din 6 ianuarie 2006, și Ordinul ministrului
agriculturii, pădurilor și dezvoltării rurale nr. 1.263/2005 pentru
aprobarea Regulilor și normelor tehnice privind producerea în vederea
comercializării, controlul, certificarea calității și comercializarea
semințelor de plante furajere, publicat în Monitorul Oficial al României,
Partea I, nr. 14 bis din 6 ianuarie 2006;
b) oleaginoase și textile, sfeclă, prevăzute în Ordinul ministrului
agriculturii, pădurilor și dezvoltării rurale nr. 1.264/2005 pentru
aprobarea Regulilor și normelor tehnice privind producerea în vederea
comercializării, controlul, certificarea calității și comercializarea
semințelor de plante oleaginoase și textile, publicat în Monitorul Oficial
al României, Partea I, nr. 18 bis din 9 ianuarie 2006, și Ordinul
ministrului agriculturii, pădurilor și dezvoltării rurale nr. 1.265/2005
pentru aprobarea Regulilor și normelor tehnice privind producerea în
vederea comercializării, controlul, certificarea calității și comercializarea
semințelor de sfeclă de zahăr și sfeclă furajeră, publicat în Monitorul
Oficial al României, Partea I, nr. 18 bis din 9 ianuarie 2006;
c) legume, prevăzute în Ordinul ministrului agriculturii, pădurilor și
dezvoltării rurale nr. 1.366/2005 pentru aprobarea Regulilor și
normelor tehnice privind producerea în vederea comercializării,
controlul și certificarea calității și/sau comercializarea semințelor de
legume, publicat în Monitorul Oficial al României, Partea I, nr. 122 bis
din 8 februarie 2006.
(6) Autoritatea oficială poate să acrediteze laboratoare pentru
testarea materialului de înmulțire fructifer și a materialului de înmulțire
vegetativă a viței-de-vie sub supraveghere oficială:
a) pentru materialul de înmulțire fructifer, conform Ordinului
ministrului agriculturii, pădurilor și dezvoltării rurale nr. 1.295/2005
pentru aprobarea Regulilor și normelor tehnice privind producerea în

MONITORUL OFICIAL AL ROMÂNIEI, PARTEA I, Nr. 678/8.VIII.2006
vederea comercializării, controlul, certificarea calității și/sau
comercializarea materialului de înmulțire și plantare fructifer, publicat
în Monitorul Oficial al României, Partea I, nr. 66 bis din 24 ianuarie
2006;
b) pentru materialul de înmulțire vegetativă a viței-de-vie, conform
Ordinului ministrului agriculturii, pădurilor și dezvoltării rurale
nr. 1.267/2005 pentru aprobarea Regulilor și normelor tehnice privind
producerea în vederea comercializării, controlul, certificarea calității și
comercializarea materialului de înmulțire vegetativă a viței-de-vie,
publicat în Monitorul Oficial al României, Partea I, nr. 18 bis din
9 ianuarie 2006.
(7) Acreditarea pentru testarea semințelor destinate comerțului
internațional pentru țări terțe se efectuează în baza acreditării
acordate de Asociația Internațională pentru Testarea Semințelor
(ISTA), de la data aderării.
(8) Identificarea loturilor, evidența și prelucrarea informațională a
datelor și eliberarea documentelor sunt proceduri care se desfășoară
conform condițiilor aplicate de autoritatea oficială și sunt componente
ale condițiilor de acreditare a laboratoarelor.
(9) Eliberarea certificatului de acreditare oficială de autoritatea
oficială atestă că laboratorul acreditat poate să efectueze testarea
semințelor la speciile și categoriile de sămânță pentru care a fost
acordată acreditarea.
Art. 2. — Prezentele proceduri, condiții și reguli de acreditare se
completează cu regulile, normele și standardele în vigoare referitoare
la controlul calității semințelor.
CAPITOLUL II
Definirea termenilor
Art. 3. — (1) Acreditare oficială reprezintă delegarea de
responsabilitate care permite unei persoane juridice să execute o
anumită activitate în numele autorității oficiale.
(2) Acțiune preventivă este acțiunea întreprinsă pentru eliminarea
cauzelor unei potențiale neconformități sau a altei posibile situații
nedorite, în scopul prevenirii apariției acestora.
(3) Acțiune corectivă este acțiunea întreprinsă pentru eliminarea
cauzelor unei neconformități, în scopul prevenirii repetării acestora.
(4) Analist este persoana fizică ce desfășoară operațiuni specifice
activității de laborator, instruită, testată și care are responsabilitatea
operațiunilor pe care le execută.
(5) Autoritatea oficială este autoritatea desemnată oficial, prevăzută
la art. 1 alin. (3), pentru a acredita laboratorul candidat de testarea
semințelor pentru a desfășura anumite activități specifice în numele
său, la cererea acestuia.
(6) Audit este o examinare sistematică, independentă și
documentată, în scopul determinării măsurii în care sunt îndeplinite
criteriile, ansamblul de politici, proceduri și cerințe.
(7) Certificat de acreditare oficială este documentul eliberat de
autoritatea oficială, care dovedește că laboratorul îndeplinește
condițiile și procedurile necesare pentru realizarea obiectivelor
propuse la solicitarea acreditării și care atestă că laboratorul acreditat
poate să efectueze testarea semințelor.
(8) Conformitate reprezintă satisfacerea exigențelor specifice unei
activități sau unui produs.
(9) Lot reprezintă o anumită cantitate de sămânță fizic
identificabilă prin omogenitatea compoziției și a originii sale, pentru
care se poate elibera un document de calitate.
(10) Laborator este entitatea publică sau privată care desfășoară
o activitate de analiză și diagnosticare propriu-zisă, iar rezultatele
testelor efectuate permit operatorului economic să își monitorizeze
calitatea producției.
(11) Laborator candidat pentru acreditare oficială este persoana
fizică sau persoana juridică care deține un laborator de testare a
semințelor pentru care solicită să obțină de la autoritatea oficială un
certificat de acreditare oficială.
(12) Laborator acreditat oficial este persoana juridică care a
încheiat cu autoritatea oficială un contract de acreditare oficială și a
obținut de la autoritate un certificat de acreditare oficială.
(13) Manualul calității reprezintă unul sau mai multe documente
care descriu elementele sistemului de management al calității existent
într-un laborator care efectuează testarea calității semințelor.

11

(14) Neconformitate majoră este activitatea ce influențează în mod
negativ calitatea serviciului prestat de persoana acreditată și trebuie
corectată imediat.
(15) Neconformitate minoră este activitatea ce nu influențează în
mod direct calitatea serviciului prestat și care trebuie corectată într-un
anumit interval de timp.
(16) Procedură reprezintă documentele, operațiunile primare și
auxiliare de îndeplinit pentru desfășurarea unei activități,
responsabilitățile fiecărei persoane, precum și interacțiunea dintre
responsabilități și operațiuni.
(17) Supraveghere oficială este procedura prin care autoritatea
oficială verifică și monitorizează activitatea specifică a laboratoarelor
de testare, pe care acestea o desfășoară în numele autorității oficiale.
(18) Testare, sinonim cu analiză, este activitatea de laborator
desfășurată în scopul determinării unor însușiri ale semințelor care
atestă calitatea acestora.
CAPITOLUL III
Condiții pentru laboratorul candidat la acreditare
SECȚIUNEA 1
Condiții de acreditare

Art. 4. — (1) Operatorul economic căruia îi aparține laboratorul
candidat pentru acreditare oficială (denumit în continuare laborator
candidat) sau responsabilul laboratorului independent candidat pentru
acreditare oficială (denumit în continuare laborator independent
candidat) trebuie să depună la secretariatul LCCSMS o cerere-tip în
două exemplare, conform modelului prezentat în anexa nr. 1,
împreună cu toate documentele prevăzute, prin care să solicite
acreditarea laboratorului. În cerere se vor preciza specia sau grupa
de specii pentru care se solicită acreditarea și cel puțin următoarele
analize obligatorii: puritate, germinație, umiditate și stare fitosanitară.
(2) Documentele solicitate la înscriere pentru acreditarea
laboratorului candidat sunt:
a) copie xerox de pe certificatul de înmatriculare eliberat de oficiul
registrului comerțului de pe lângă camera de comerț și industrie;
b) copie xerox de pe certificatul de înregistrare fiscală;
c) dosarul cu proiectul Manualului calității. Conținutul Manualului
calității este prezentat, pe capitole, în anexa nr. 4;
d) copie xerox de pe autorizația de producere, prelucrare și
comercializare a semințelor, vizată pentru anul în curs;
e) copie xerox de pe statutul operatorului economic înregistrat, cu
specificarea obiectului de activitate.
(3) Operatorul economic căruia îi aparține laboratorul candidat sau
responsabilul laboratorului independent candidat va asigura autoritatea
oficială că personalul angajat este liber de orice presiune în
desfășurarea activității de testare și achită autorității oficiale
contravaloarea serviciilor de acreditare prestate, precum și a celor de
supraveghere a activității de testare.
(4) Înscrierea pentru acreditare oficială este acceptată numai dacă
documentația prevăzută la alin. (1)—(3) este corect întocmită în
conformitate cu prezentele proceduri, condiții și reguli.
(5) Contravaloarea prestației de acreditare este achitată de
operatorul economic sau de reprezentantul laboratorului independent
candidat, după acceptarea cererii.
Art. 5. — În laboratorul care a obținut acreditarea și în care își
desfășoară activitatea și eșantionori acreditați oficial, pentru aceștia se
va aplica procedura prevăzută în legislația în vigoare.
SECȚIUNEA a 2-a
Cunoștințe și aptitudini

Art. 6. — (1) Analiștii laboratorului candidat trebuie să aibă
calificări tehnice și pregătire de specialitate, competența și experiența
necesare pentru funcția atribuită.
(2) În laboratorul candidat trebuie să existe o descriere a activității
pentru fiecare persoană prin fișa postului; această descriere trebuie
să cuprindă liniile directoare, punctele-cheie, nivelul de formare,
pregătire, cunoștințe tehnice și experiența acumulată.
(3) Analiștii trebuie să cunoască metodele și procedurile de
analiză standardizate în vigoare.

12

MONITORUL OFICIAL AL ROMÂNIEI, PARTEA I, Nr. 678/8.VIII.2006

(4) Analiștii care testează sămânța trebuie să fie instruiți, testați,
eventual retestați prin cursuri de pregătire similare celor pentru
personalul oficial și confirmați prin examinări oficiale.
(5) Autoritatea oficială verifică cunoștințele analiștilor din
laboratorul candidat prin:
a) testare scrisă și interviu privind cunoașterea regulilor, normelor
și standardelor în vigoare, la care fiecare candidat trebuie să obțină
nota minimă 8;
b) probă practică, ce constă în testarea de către fiecare analist al
laboratorului candidat a unor eșantioane de semințe prelevate oficial.
Se efectuează teste specifice sectorului de activitate în care lucrează
analistul respectiv. Rezultatele analizelor efectuate de fiecare analist
al laboratorului candidat se compară cu rezultatele analizelor acelorași
eșantioane de semințe obținute de analiștii autorității oficiale, pentru a
se stabili toleranța. Analistul laboratorului candidat se consideră admis
la proba practică dacă rezultatele obținute de el, comparate cu cele
obținute de analiștii autorității oficiale, se încadrează în limitele de
toleranță cuprinse în standardele în vigoare. Fiecare analist al
laboratorului candidat trebuie să își demonstreze competența pe
parcursul evaluării și al utilizării aparaturii laboratorului candidat.
Testele se efectuează de fiecare analist pe un număr de 20 de
eșantioane pentru fiecare specie pentru care se solicită acreditarea
laboratorului. Rezultatele analizelor efectuate de un analist al
laboratorului candidat trebuie să se încadreze în limitele toleranțelor la
cel puțin 90% din cele 20 de eșantioane analizate în paralel de
analiștii laboratorului candidat și analiștii autorității oficiale.
SECȚIUNEA a 3-a
Organizare și management

Art. 7. — (1) Operatorul economic sau responsabilul laboratorului
independent care solicită acreditarea oficială a laboratorului trebuie să
beneficieze de îndrumare și informații din partea serviciilor autorității
oficiale sau a persoanei legale care a fost desemnată de autoritatea
oficială cu sarcini pentru acreditare.
(2) Într-un laborator candidat trebuie să existe:
a) o structură organizatorică și de conducere capabilă să satisfacă
exigențele privind testarea semințelor;
b) o structură organizatorică, care să cuprindă cel puțin
următoarele sectoare de analiză: puritate, germinație, umiditate și
stare sanitară;
c) relații bine definite stabilite între conducere și analiști în
aplicarea sistemului de management al calității;
d) un analist-șef, managerul tehnic, desemnat prin decizie de
managementul de la cel mai înalt nivel, care să fie direct responsabil
pentru întreaga activitate de laborator, cu pregătire superioară de
specialitate, care să aibă calificarea necesară pentru a conduce
tehnic laboratorul;
e) o persoană, denumită managerul calității, care poate fi unul
dintre analiștii pe sectoare, desemnată prin decizie de managementul
de la cel mai înalt nivel, cu pregătire superioară de specialitate,
responsabilă cu implementarea, menținerea și îmbunătățirea continuă
a eficacității sistemului de management al calității și urmărirea calității
în toate etapele activității de laborator;
f) cel puțin un analist cu pregătire de specialitate, care poate fi
analist permanent sau temporar, care să acopere cel mult două
sectoare de analiză;
g) cel puțin o persoană pentru a efectua auditul intern al
laboratorului candidat, cu pregătire superioară, desemnată prin decizie
de managementul de la cel mai înalt nivel, care poate fi din rândul
analiștilor pe sectoare și a urmat cursuri de pregătire pentru auditori
pentru a avea competența necesară;
h) posibilitatea suplinirii analiștilor în timpul în care unul dintre
aceștia lipsește;
i) o copie de pe procedurile, instrucțiunile și metodele de lucru,
ținută la zi pentru fiecare analist, pe care să o folosească în munca sa;
j) o copie de pe fișa postului pentru fiecare analist, prin care
acesta să cunoască atribuțiile ce îi revin;
k) un echilibru între numărul total al personalului angajat și
numărul analiștilor. Numărul total al analiștilor va fi stabilit în funcție
de volumul total de lucru al fiecărui sector al laboratorului candidat,
luându-se în considerare maximum 500 de determinări pe perioada
din an în care se efectuează analizele pentru semințele mici și
maximum 1.000 de determinări pe perioada din an în care se

efectuează analizele pentru semințele mijlocii și mari, calculat pe un
analist;
l) un regulament de organizare și funcționare, în așa fel încât
fiecare analist al laboratorului candidat să își cunoască limitele sferei
sale de activitate și competență;
m) certitudinea că niciunul dintre analiștii laboratorului candidat nu
este supus niciunei presiuni din partea conducerii laboratorului
candidat care ar putea influența negativ rezultatul și calitatea muncii
acestuia;
n) certitudinea că remunerația analiștilor în activitatea de testare a
semințelor nu este influențată și nu depinde de rezultatele testelor de
laborator;
o) certitudinea că analiștii nu sunt supuși unor influențe
comerciale, financiare sau de altă natură, exercitate de alte persoane
sau organizații exterioare laboratorului candidat, cu privire la
rezultatele testelor de laborator;
p) certitudinea că laboratorul candidat nu angajează nicio activitate
ce ar putea compromite încrederea în independența și integritatea
analiștilor care efecutează testarea semințelor;
r) garanția că toate sectoarele unde se efectuează determinări de
laboratorul candidat sunt dotate adecvat și utilizate pentru scopul
propus și că accesul persoanelor din afara laboratorului candidat este
controlat și limitat;
s) Manualul calității, care să susțină cu documente toate
prevederile prezentelor proceduri, condiții și reguli și să permită
verificarea lor de auditorul intern și auditorii autorității oficiale.
Manualul calității va fi întocmit în două exemplare, din care unul se
depune la autoritatea oficială.
Art. 8. — Laboratorul candidat trebuie să fie capabil să
demonstreze că:
a) respectă regulile și normele în vigoare de formare și
identificare a lotului;
b) respectă regulile și standardele în vigoare pentru testarea
semințelor;
c) are proceduri și practici adecvate pentru formarea eșantioanelor
de analiză;
d) are proceduri și practici adecvate pentru controlul
performanțelor individuale ale analiștilor, în acord cu regulile, normele
și standardele în vigoare, prin realizarea unui audit intern și a unei
verificări a modului de testare a semințelor;
e) are un sistem de identificare a eșantioanelor prin marcare,
sigilare și documente, pentru a avea certitudinea că nu se poate face
nicio confuzie privind corespondența dintre lot și rezultatele testelor
efectuate;
f) are proceduri pentru fiecare etapă parcursă de eșantionul de
laborator de la recepție până la eliberarea documentelor de calitate a
seminței;
g) are stabilite măsuri pentru evitarea impurificării, deteriorării
eșantionului de sămânță în toate etapele de obținere, expediere,
transport, păstrare și manipulare ce ar putea afecta rezultatele
analizelor de calitate a seminței;
h) are reguli clare referitoare la recepția, păstrarea, eliminarea sau
distrugerea eșantioanelor de sămânță prelevate sub supraveghere
oficială, în conformitate cu standardele și normele în vigoare.
Art. 9. — Toate neconformitățile existente în laboratorul candidat,
întâlnite de la recepția eșantioanelor în laborator până la eliberarea
documentelor de calitate, trebuie să fie înregistrate.
SECȚIUNEA a 4-a
Condiții de lucru, echipamente și întreținerea lor,
etalonarea materialelor de referință și testare

Art. 10. — (1) Laboratorul candidat trebuie să fie prevăzut cu
echipamente de lucru corespunzătoare activității pe care o desfășoară
și cu sursă de energie necesară pentru efectuarea determinărilor
corecte de laborator. Dacă testele de calitate impun aceasta,
laboratorul candidat trebuie să fie echipat cu dispozitivele necesare
pentru supravegherea condițiilor ambientale.
(2) Spațiul în care sunt efectuate determinările de laborator nu
trebuie să afecteze rezultatele și nici precizia necesară în efectuarea
determinărilor gravimetrice sau a altor măsurători.
(3) Spațiul de testare a seminței trebuie să fie protejat de condiții
extreme, cum ar fi excesul de temperatură, praf, umiditate, trepidații,

MONITORUL OFICIAL AL ROMÂNIEI, PARTEA I, Nr. 678/8.VIII.2006
perturbații electromagnetice, pentru a se limita riscul dereglării
aparaturii din dotare.
(4) Laboratorul candidat trebuie să fie situat în clădiri bine
întreținute, suficient de spațioase, luminoase, dotate cu sursă de
alimentare cu energie electrică corespunzătoare activității, pardoselile
și pereții să fie ușor lavabili pentru întreținerea igienei, să dispună de
sursă de apă rece și caldă, astfel încât condițiile existente să permită
analiștilor să lucreze cu ușurință și precizie.
(5) Laboratorul candidat trebuie să dețină documentație de
specialitate.
(6) Personalul laboratorului candidat va lua toate măsurile
adecvate pentru asigurarea ordinii și curățeniei în laborator.
Art. 11. — (1) În funcție de specificul testelor efectuate,
laboratorul candidat trebuie să fie dotat cu echipament considerat
oficial de autoritatea oficială și care satisface scopul de testare a
semințelor, cel puțin cu mimimul de aparatură prevăzută în anexa
nr. 5 la prezentele proceduri, condiții și reguli.
(2) Laboratorul candidat trebuie să se doteze cu echipament
informatic, iar sistemul informatic și echipamentele necesare pentru
eliberarea documentelor de calitate trebuie să fie conectate cu
autoritatea oficială care îl supraveghează.
(3) Funcționarea, întreținerea și controlul aparatelor pentru
efectuarea testelor trebuie descrise în procedurile de lucru.
(4) Toate echipamentele trebuie întreținute corect și protejate de
sursele de deteriorare.
(5) Echipamentul care poate fi supus supraîncărcării sau
deformării la manevrare sau care poate da rezultate incorecte și a
cărui defecțiune este demonstrată trebuie retras de la utilizare,
etichetat clar ca defect, până la remedierea defecțiunii. Pentru a
demonstra funcționarea corespunzătoare a echipamentelor după
remedierea defecțiunii se efectuează monitorizarea și înregistrarea
parametrilor specifici.
(6) În laboratorul candidat trebuie să se efectueze arhivarea
dosarului fiecărui echipament. Fiecare dosar arhivat trebuie să
conțină:
a) denumirea și identificarea unică ale echipamentului;
b) detalii de întreținere și control;
c) denumirea fabricantului, furnizorului, agentului responsabil cu
întreținerea, data recepției și cea de punere în funcțiune, precum și
alte elemente specifice echipamentului respectiv.
(7) Analiștii trebuie să aibă acces la echipamente și la materialele
necesare pentru a realiza corect testarea semințelor.
Art. 12. — (1) Pentru echipamentul utilizat în laboratorul candidat
sunt necesare efectuarea etalonării sau verificării metrologice într-o
manieră adecvată și ținerea evidenței rezultatelor acestora, precum și
a intervențiilor de întreținere și reparații.
(2) Verificarea metrologică, etalonarea și întreținerea trebuie făcute
după un program prestabilit.
(3) Întregul program de verificare metrologică sau de etalonare
trebuie cunoscut și aplicat în așa fel încât să existe siguranța că
determinările efectuate cu ajutorul acestui echipament sunt foarte
precise.
Art. 13. — (1) Laboratorul candidat trebuie să dețină etaloane și
materiale de referință adecvate și să le utilizeze numai pentru
etalonare și referință, cum ar fi: probe de etalonare pentru selector —
vânturător de semințe (blower), soluții-tampon pentru aparatul de
determinare a pH-ului (pH-metru), greutăți-etalon pentru balanțe,
termometre-etalon, colecția de semințe de referință pentru
determinarea purității și a componenței botanice.
(2) Etaloanele și echipamentele din laborator care necesită
verificare metrologică sunt verificate conform legislației în domeniu în
vigoare.
(3) Materialele de testare, cum ar fi substraturile și substanțele
chimice utilizate, trebuie să satisfacă cerințele menționate în regulile,
normele și standardele în vigoare.
(4) Calitatea noilor loturi de materiale consumabile trebuie să fie
controlată înainte de utilizarea acestora în conformitate cu regulile,
normele și standardele în vigoare.
(5) Laboratorul candidat trebuie să studieze efectul unui
echipament defect asupra tuturor testelor efectuate în perioada
respectivă, să repete testele, precum și să retragă și să reediteze
documentele de calitate când constată că rezultatele sunt greșite și
să anunțe în timp util autoritatea oficială.

13

Art. 14. — (1) Ghidurile, manualele, procedurile, instrucțiunile de
testare a seminței și datele de referință reflectă modul de lucru al
laboratorului candidat și trebuie ținute la zi, ușor accesibile analiștilor
din laboratorul candidat și persoanelor oficiale.
(2) Toate calculele și transcrierile de date trebuie să facă obiectul
unei verificări adecvate. Dacă rezultatele sunt transmise prin mijloace
informatice, sistemul informatic trebuie să ofere siguranța că
exactitatea rezultatelor nu este afectată.
Art. 15. — (1) Rezultatele testelor trebuie să fie raportate pe un
formular tipizat, respectându-se procedurile descrise în regulile,
normele și standardele în vigoare. Trebuie menținute toate
înregistrările testelor, inclusiv ale oricăror modificări semnificative.
(2) Documentele întocmite, fișele de analiză și verificările
efectuate vor purta semnătura analistului-șef sau a altor persoane
desemnate prin decizie și data întocmirii documentului sau a
efectuării operațiunii respective.
(3) Laboratorul candidat trebuie să întocmească proceduri pentru
controlul tuturor documentelor, pentru aprobarea și difuzarea lor.
(4) Eliberarea documentelor oficiale de calitate se efectuează doar
pentru speciile de sămânță pentru care laboratorul este acreditat.
SECȚIUNEA a 5-a
Sistemul de management al calității

Art. 16. — (1) Laboratorul candidat trebuie să aibă stabilit și
implementat un sistem de management, să își documenteze politicile,
sistemele, procedurile și instrucțiunile pentru a asigura calitatea
rezultatelor.
(2) Sistemul de management cuprinde proceduri și programe
interne de control al efectuării testărilor, precum și politicile referitoare
la calitate.
(3) Laboratorul candidat trebuie să fie dispus să coopereze cu
clienții sau cu reprezentanții acestora la clarificarea cerințelor clientului
și în monitorizarea realizărilor laboratorului, cu condiția menținerii
confidențialității.
(4) Laboratorul candidat trebuie să obțină din partea clienților, ca
răspuns la activitatea desfășurată de acesta, evaluarea pozitivă sau
negativă, care este folosită și analizată de managementul de la cel
mai înalt nivel în scopul îmbunătățirii sistemului de management.
(5) Documentele sistemului calității trebuie unic identificate.
Modificările documentelor trebuie analizate și aprobate de managerul
calității.
(6) Trebuie stabilite proceduri care să descrie cum se fac și cum
se controlează modificările în documente.
(7) Trebuie stabilite proceduri pentru analiza cererilor, ofertelor și
contractelor.
(8) În vederea prevenirii potențialelor neconformități, fie tehnice, fie
la sistemul calității, trebuie stabilite proceduri de acțiuni preventive.
Acestea trebuie implementate și monitorizate.
(9) Când apar greșeli în înregistrări, fiecare greșeală trebuie
tăiată, nu ștearsă, iar valoarea corectă se înscrie alături, însoțită de
semnătura celui care a făcut corectura.
(10) Autoritatea oficială are acces la toate aceste proceduri și
programe de control.
(11) Auditorii autorității oficiale pot solicita laboratorului candidat
informații și documente suplimentare pentru a completa elementele
necesare în procesul de acreditare.
Art. 17. — (1) Laboratorul candidat trebuie să conceapă și să
pună în aplicare un sistem de management al calității, adecvat
activității pe care o desfășoară.
(2) Sistemul de management al calității trebuie să asigure că
gradul de corectitudine și precizie impus este atins, că abaterile de la
regulile, normele și standardele în vigoare sunt detectate și că sunt
întreprinse acțiunile corective corespunzătoare.
(3) Laboratorul candidat trebuie să își îmbunătățească continuu
eficacitatea sistemului de management al calității.
(4) Politicile sistemului de management al calității trebuie să fie
consemnate în Manualul calității, care se actualizează permanent și
trebuie să fie disponibil pentru personalul laboratorului candidat în
orice moment.
(5) Manualul calității trebuie să consemneze obiectivele urmărite
și mijloacele utilizate în acest scop și să cuprindă o declarație de
politică a managerului calității, referitoare la calitate, prin care acesta
să dea asigurări că activitatea desfășurată și sistemul de organizare

14

MONITORUL OFICIAL AL ROMÂNIEI, PARTEA I, Nr. 678/8.VIII.2006

respectă exigențele impuse de regulile, normele și standardele în
vigoare.
(6) Manualul calității trebuie să includă procedurile de sistem și
tehnice pe baza cărora se desfășoară activitatea. Acestea trebuie să
reflecte structura documentației utilizate în sistemul de management.
(7) Managementul de la cel mai înalt nivel trebuie să furnizeze
dovezi ale angajamentului său privind dezvoltarea și implementarea
sistemului calității și să comunice angajaților săi importanța îndeplinirii
cerințelor clienților, precum și importanța respectării regulilor și
normelor în vigoare.
(8) Managementul de la cel mai înalt nivel trebuie să urmărească
menținerea integrității sistemului de management odată cu
implementarea diferitelor modificări survenite în sistem.
CAPITOLUL IV
Responsabilitățile laboratoarelor acreditate oficial
și ale autorității oficiale
SECȚIUNEA 1
Responsabilitățile laboratoarelor acreditate oficial

Art. 18. — (1) Laboratorul acreditat oficial al operatorului
economic sau laboratorul independent acreditat oficial este asimilat cu
laboratorul autorității oficiale în ceea ce privește responsabilitățile față
de autoritatea oficială.
(2) Laboratorul acreditat oficial al operatorului economic sau
laboratorul independent acreditat oficial trebuie să mențină condițiile
și să îmbunătățească permanent procedurile care au stat la baza
acreditării.
(3) Laboratorul acreditat oficial al operatorului economic sau
laboratorul independent acreditat oficial trebuie să participe activ la
programul testelor de referință trimise de autoritatea oficială care a
eliberat certificatul de acreditare oficială. Acest program va fi
comunicat în timp util laboratorului acreditat oficial, care trebuie să
demonstreze corectitudinea executării acestor teste, iar în anumite
cazuri să demonstreze că fiecare neconcordanță este studiată și au
fost întreprinse acțiuni corective.
(4) Laboratorul acreditat oficial al operatorului economic sau
laboratorul independent acreditat oficial trebuie să țină evidența lotului
de sămânță prin numărul de lot atribuit oficial sau prin numărul de lot
dat de persoana responsabilă cu etichetarea în cazul seminței
Standard, care trebuie să permită identificarea acestuia în orice
moment, a analizelor efectuate, precum și a documentelor de calitate
eliberate.
(5) Laboratorul acreditat oficial al operatorului economic sau
laboratorul independent acreditat oficial trebuie să definească și să
descrie măsurile luate pentru rezolvarea reclamațiilor și acțiunile
corective ce trebuie luate în cazul apariției neconformităților.
(6) Laboratorul acreditat oficial al operatorului economic sau
laboratorul independent acreditat oficial trebuie să întocmească și să
implementeze un program anual de audit intern, care cuprinde
evaluarea procedurilor de sistem și a procedurilor tehnice, precum și
implementarea acestora. După caz, se pot efectua audituri
suplimentare și de urmărire.
(7) Sistemul de management al calității și rezultatele tuturor
auditurilor interne și externe trebuie sistematic examinate de
conducerea laboratorului acreditat oficial. Anual, managementul de la
cel mai înalt nivel trebuie să efectueze analiza de management pe
baza rezultatelor auditurilor interne, acțiunilor corective și preventive,
evaluărilor externe, testelor de referință, feedback-ului de la clienți și
a reclamațiilor.
(8) Constatările rezultate în urma anlizei efectuate de
management și acțiunile care decurg din aceasta trebuie înregistrate.
(9) Laboratorul acreditat oficial al operatorului economic sau
laboratorul independent acreditat oficial trebuie să colaboreze pe
întreaga perioadă a auditului cu reprezentanții autorității oficiale.
(10) Conducerea laboratorului acreditat oficial trebuie să permită
reprezentanților autorității oficiale accesul în laborator, accesul la toate
documentele necesare pentru evaluare și, dacă autoritatea oficială
consideră necesar, și accesul la arhiva laboratorului.
(11) Fiecare examinare efectuată de auditorii interni ai
laboratorului acreditat oficial trebuie să facă obiectul unei înregistrări
și să furnizeze amănunte asupra acțiunilor întreprinse.

Art. 19. — Analiștii laboratorului acreditat oficial al operatorului
economic sau ai laboratorului independent acreditat oficial trebuie să
își mențină un nivel ridicat de pregătire teoretică și practică prin:
a) desfășurarea unei activități specifice permanente, pe cât posibil
fără întreruperi, iar în cazul unei întreruperi justificate mai mari de
9 luni se va face instruirea și retestarea persoanei respective;
b) instruirea, testarea sau retestarea de către autoritatea care a
eliberat certificatul de acreditare oficială, prin cursuri de pregătire
organizate ca urmare a apariției unor noutăți în domeniul de
activitate, a constatării unor neconformități sau ori de câte ori este
cazul;
c) studierea și însușirea modificărilor apărute în regulile, normele
și standardele în vigoare.
Art. 20. — Laboratorul acreditat oficial al operatorului economic
sau laboratorul independent acreditat oficial trebuie să arhiveze și să
păstreze pe o perioadă de cel puțin 6 ani următoarele:
a) evidența întregului personal al laboratorului și pregătirea
profesională a acestuia;
b) copiile tuturor documentelor eliberate;
c) copiile metodelor de lucru utilizate, documentele de etalonare,
documentele de verificare metrologică, informațiile finale referitoare la
testele de calitate, oricare alte date a căror arhivare este considerată
utilă;
d) toate rapoartele de audit intern și cele ale autorității oficiale și
rapoartele de management.
SECȚIUNEA a 2-a
Responsabilitățile autorității oficiale

Art. 21. — (1) Autoritatea oficială trebuie să dispună de personal
specializat, de echipament, aparatură și alte facilități necesare pentru
a realiza controale tehnice privind acreditarea și supravegherea
laboratoarelor acreditate oficial.
(2) Autoritatea oficială comunică operatorului economic căruia îi
aparține laboratorul candidat sau responsabilului laboratorului
independent candidat acceptul pentru înscrierea la acreditare sau
motivele pentru care înscrierea nu poate fi acceptată, în termen de
15 zile lucrătoare de la data depunerii solicitării împreună cu întreaga
documentație solicitată.
Art. 22. — (1) Autoritatea oficială trebuie să organizeze audituri
și să supravegheze activitatea în așa manieră încât să verifice
capabilitatea laboratorului candidat de a realiza activitățile specifice
pentru care solicită acreditarea.
(2) Auditul efectuat de autoritatea oficială în vederea acreditării
oficiale trebuie să constate dacă se respectă cerințele specifice din
legislația în vigoare.
(3) Auditorii autorității oficiale care efectuează auditul laboratorului
candidat sunt din cadrul INCS și LCCSMS, recunoscuți de INCS.
Auditorii sunt instruiți de autoritatea oficială sau de alte autorități
similare din statele membre ale Uniunii Europene.
(4) În urma efectuării auditului în vederea acreditării, echipa de
auditori eliberează un raport de audit. Raportul de audit trebuie
prezentat conducerii autorității oficiale, care urmează să elibereze
certificatul de acreditare oficială, în termen de 45 de zile de la data
efectuării auditului.
(5) După ce autoritatea oficială a verificat raportul de audit, acesta
se transmite direct sau prin scrisoare recomandată operatorului
economic care a cerut acreditarea laboratorului sau reprezentantului
laboratorului independent candidat, în termen de 20 de zile, astfel:
a) în cazul unui raport de audit favorabil, operatorul economic
care a solicitat acreditarea laboratorului sau responsabilul laboratorului
independent candidat este informat că laboratorul candidat a îndeplinit
condițiile de acreditare. Totodată se stabilește data la care urmează
să se semneze contractul de acreditare oficială și să se elibereze
certificatul de acreditare oficială, precum și durata pentru care a fost
acreditat laboratorul;
b) în cazul unui raport de audit nefavorabil, operatorul economic
care a cerut acreditarea laboratorului sau responsabilul laboratorului
independent candidat este informat despre respingerea acreditării. În
termen de 30 de zile de la data comunicării deciziei de respingere a
acreditării, operatorul economic care a cerut acreditarea laboratorului
sau reprezentantul laboratorului independent candidat anunță
autoritatea oficială dacă:

MONITORUL OFICIAL AL ROMÂNIEI, PARTEA I, Nr. 678/8.VIII.2006
(i)

renunță la cererea pentru acreditare, caz în care
dosarul este clasat;
(ii)
menține cererea de acreditare, caz în care se depune
cerere cu documentația reactualizată pentru începerea
unui al doilea audit;
face contestație la INCS împotriva deciziei de
(iii)
respingere.
Art. 23. — (1) Auditorii autorității oficiale verifică, în laboratorul
acreditat oficial al unui operator economic sau în laboratorul
independent acreditat oficial, amendamentele sau schimbările care
intrevin în intervalul dintre două audituri, astfel:
a) controlul întregii documentații referitoare la activitatea și
modificările efectuate între cele două audituri;
b) reactualizarea documentației necesare;
c) dacă amendamentele, schimbările sau modificările aduse unor
documente sunt autorizate, procesate și implementate într-o manieră
eficientă și rapidă;
d) reactualizarea cunoștințelor analiștilor din laboratorul acreditat
oficial sau din laboratorul independent acreditat oficial în ceea ce
privește toate schimbările publicate în documentația de specialitate;
e) prelungirea anuală a acreditării.
(2) Autoritatea oficială trebuie să se asigure că personalul
laboratorului acreditat oficial al operatorului economic sau al
laboratorului independent acreditat oficial:
a) este liber de orice presiune ce poate afecta negativ calitatea
muncii desfășurate;
b) este independent în luarea deciziilor și în eliberarea
documentelor de calitate a semințelor;
c) este imparțial în efectuarea testelor de calitate a semințelor;
d) este competent să efectueze teste de calitate a semințelor la
speciile pentru care a fost solicitată acreditarea;
e) nu obține niciun profit personal din activitatea pe care o
desfășoară.
(3) Autoritatea oficială trebuie:
a) să furnizeze detalii cu privire la sistemul de acreditare a
laboratorului;
b) să furnizeze proceduri relevante în ceea ce privește testele de
calitate a semințelor;
c) să încheie un contract de acreditare oficială și să elibereze
certificatul de acreditare oficială pentru laboratorul care corespunde
cerințelor prezentelor proceduri, condiții și reguli;
d) să organizeze audituri, să verifice și să supravegheze
permanent activitatea laboratorului acreditat oficial al operatorului
economic sau a laboratorului independent acreditat oficial;
e) să țină evidența loturilor și eșantioanelor de semințe testate și
a documentelor eliberate de laboratorul acreditat oficial sau de
laboratorul independent acreditat oficial;
f) să efectueze verificarea prin sondaj a conformității rezultatelor
obținute de laboratorul acreditat oficial sau de laboratorul independent
acreditat oficial, prin teste și/sau postcontrol, cu rezultatele autorității
oficiale;
g) să verifice dacă echipamentele, aparatura și materialele
utilizate, precum și cele achiziționate pe parcurs sunt adecvate pentru
testările pentru care a fost acreditat laboratorul și sunt considerate
oficiale în conformitate cu regulile și normele în vigoare;
h) să asigure identificarea laboratorului acreditat oficial al
operatorului economic sau a laboratorului independent acreditat oficial
printr-un cod unic, inconfundabil;
i) să organizeze cursuri de instruire pentru analiști, similare cu
cele pentru analiștii autorității oficiale și confirmate prin examinare
oficială, ori de câte ori consideră că este necesar.
(4) Pe tot parcursul perioadei de acreditare, autoritatea oficială
menține confidențialitatea informațiilor obținute.
SECȚIUNEA a 3-a
Documentele pentru acreditarea laboratoarelor

Art. 24. — Contractul de acreditare oficială, al cărui model este
prezentat în anexa nr. 2, are puterea legală a unui contract între
autoritatea oficială și operatorul economic proprietar al laboratorului
acreditat oficial sau responsabilul laboratorului independent acreditat
oficial.
Art. 25. — (1) Certificatul de acreditare oficială, al cărui model
este prezentat în anexa nr. 3, reprezintă documentul eliberat de

15

autoritatea oficială în urma verificării și constatării îndeplinirii condițiilor
prevăzute în prezentele proceduri, condiții și reguli, are termen de
valabilitate de 3 ani și este vizat anual. Viza anuală poate fi acordată
în urma supravegherii și monitorizării activității laboratorului acreditat
oficial sau a laboratorului independent acreditat oficial și, după caz, în
urma unui audit al autorității oficiale.
(2) În cazul neacordării vizei anuale pe certificatul de acreditare
oficială, se retrage temporar acreditarea laboratorului.
CAPITOLUL V
Supravegherea laboratorului acreditat oficial,
efectuată de autoritatea oficială
SECȚIUNEA 1
Auditul efectuat de autoritatea oficială

Art. 26. — (1) Autoritatea oficială trebuie să aibă certitudinea că
laboratorul acreditat oficial al operatorului economic sau laboratorul
independent acreditat oficial respectă în totalitate regulile, normele și
standardele în vigoare, iar activitatea pe care o desfășoară este
adecvată și eficientă pentru scopul propus.
(2) Activitățile laboratorului acreditat oficial al operatorului
economic sau ale laboratorului independent acreditat oficial se supun
unui audit care se face ori de câte ori este necesar, evaluându-se
procedurile aplicate de laboratorul acreditat pentru a avea siguranța
că partea practică a activității de laborator este în conformitate cu
regulile, normele și standardele în vigoare.
(3) Evaluarea laboratorului acreditat oficial se efectuează de
auditori din cadrul INCS și LCCSMS, recunoscuți de INCS.
Art. 27. — Autoritatea oficială, prin auditorii săi, va urmări:
a) verificarea întregii documentații referitoare la toată activitatea pe
care o desfășoară laboratorul acreditat oficial;
b) reactualizarea documentației specifice necesare;
c) reexaminarea analiștilor laboratorului acreditat oficial o dată la
3 ani, iar atunci când se impune, reexaminarea va fi făcută înainte
de acest termen;
d) verificarea documentelor eliberate de laboratorul acreditat
oficial, care se efectuează ori de câte ori este necesar pentru
a-i permite acesteia să urmărească activitatea de management și
corectitudinea în transmiterea rezultatelor testelor de laborator.
Art. 28. — (1) Auditul în vederea reacreditării laboratorului se
efectuează la 3 ani de la data acreditării, la cererea operatorului
economic sau a reprezentantului laboratorului independent acreditat
oficial.
(2) Documentele pe care trebuie să le depună laboratorul
acreditat oficial în vederea reacreditării sunt:
a) cererea de reacreditare, care se va depune la autoritatea
oficială cu cel puțin 3 luni înainte de data expirării certificatului de
acreditare oficială;
b) documentația referitoare la sistemul de management al calității;
c) alte documente solicitate, după caz, de autoritatea oficială.
(3) Data efectuării auditului în vederea reacreditării este stabilită
de autoritatea oficială de comun acord cu solicitantul, dar nu mai
târziu de 3 luni de la data expirării valabilității certificatului de
acreditare oficială.
(4) În urma auditului laboratorului acreditat oficial în vederea
reacreditării, în termen de 15 zile auditorii autorității oficiale întocmesc
un raport de audit în 3 exemplare, din care două exemplare rămân
la autoritatea oficială, iar un exemplar va fi înmânat operatorului
economic proprietar al laboratorului acreditat oficial sau
reprezentantului laboratorului independent acreditat oficial. Termenul
de 15 zile în care auditorii autorității întocmesc un raport de audit, în
cazul alin. (3), trebuie să se încadreze în termenul prevăzut la acest
alineat.
(5) Cererea operatorului economic sau a reprezentantului
laboratorului independent acreditat oficial de extindere sau de
modificare a obiectului acreditării se supune acelorași prevederi ca și
o cerere de acreditare inițială.
(6) Cererea operatorului economic sau a reprezentantului
laboratorului independent acreditat oficial de extindere, cererea de
modificare și cererea de prelungire a acreditării unui laborator
acreditat oficial sunt direct condiționate de rezultatele activității de

16

MONITORUL OFICIAL AL ROMÂNIEI, PARTEA I, Nr. 678/8.VIII.2006

supraveghere, precum și de achitarea obligațiilor financiare în
conformitate cu tarifele în vigoare.
(7) Cererea operatorului economic sau a reprezentantului
laboratorului independent acreditat oficial de renunțare totală sau
parțială, temporară ori definitivă la acreditarea oficială a unui laborator
trebuie depusă la autoritatea oficială direct sau prin scrisoare
recomandată. Renunțarea la acreditarea oficială a laboratorului nu
absolvă operatorul economic sau reprezentantul laboratorului
independent acreditat oficial de obligațiile sale față de autoritatea
oficială. Autoritatea oficială ia cunoștință de această cerere în vederea
suspendării supravegherii și notifică acordul său operatorului economic
sau reprezentantului laboratorului independent acreditat oficial.
(8) În urma auditului efectuat de autoritatea oficială, dacă raportul
de audit este favorabil, se încheie un nou contract de acreditare
oficială și se eliberează un nou certificat de acreditare oficială.
SECȚIUNEA a 2-a
Supravegherea laboratorului acreditat oficial,
efectuată de autoritatea oficială

Art. 29. — (1) Activitățile laboratorului acreditat oficial al
operatorului economic sau ale laboratorului independent acreditat
oficial sunt supuse supravegherii de către autoritatea oficială care a
eliberat certificatul de acreditare oficială, urmărind:
a) realizarea auditului intern;
b) participarea la testele de referință, organizate anual de
LCCSMS, pentru speciile pentru care laboratorul este acreditat,
conform unui program aprobat de INCS;
c) identificarea loturilor, a testelor de calitate și a documentelor
de calitate eliberate, corectitudinea evidențelor și a rezultatelor.
(2) Activitățile laboratorului acreditat oficial al operatorului
economic sau ale laboratorului independent acreditat oficial vor fi
supuse supravegherii de către autoritatea oficială, prin teste de
control oficiale, astfel:
a) modul de lucru al analiștilor din laboratorul acreditat oficial este
supus supravegherii de autoritatea oficială prin testarea a minimum
5% din numărul total de loturi de sămânță intrate pentru certificare
oficială și a minimum 5% din numărul speciilor intrate, analizate de
laboratorul acreditat oficial;
b) proporția de minimum 5% este în principiu egal distribuită
pentru persoanele fizice și juridice cu sămânța intrată pentru
certificare și din speciile intrate. Proporția poate fi mai mare atunci
când există dubii specifice;
c) la prelevarea eșantioanelor sub supraveghere oficială, ținând
cont de procentul menționat la lit. a), din eșantionul compus se va
forma și un eșantion care se expediază la autoritatea oficială în
vederea testării sau, după caz, eșantionarea va fi efectuată de
eșantionorii autorității oficiale;
d) rezultatele testelor efectuate de laboratorul acreditat oficial pe
eșantioanele de semințe prevelate sunt comparate cu rezultatele
testelor efectuate în laboratorul autorității oficiale; eșantioanele sunt
prelevate din același lot de sămânță;
e) încadrarea în limitele de toleranță este obligatorie pentru toate
eșantioanele testate. Atunci când nu se încadrează în limitele de
toleranță, laboratorul acreditat oficial va aplica măsuri corective. Dacă
nici în urma măsurilor corective rezultatele testelor nu se încadrează
în limitele de toleranță, se retrage temporar sau definitiv acreditarea
laboratorului;
f) loturile de semințe menționate la lit. a), din care s-au prelevat
eșantioane și s-au efectuat teste sub supraveghere oficială, trebuie
identificate și marcate oficial;
g) efectuarea unor teste pe eșantioane de referință trimise de
către și sub controlul autorității oficiale.
(3) Autoritatea oficială poate adopta alte măsuri suplimentare
pentru efectuarea testării sub supraveghere oficială.
Art. 30. — Toate activitățile efectuate în vederea acreditării
oficiale, reacreditării, supravegherii și monitorizării, precum și testele
de referință efectuate de autoritatea oficială sunt achitate de
operatorul economic sau de reprezentantul laboratorului independent
acreditat oficial, conform tarifelor în vigoare.

CAPITOLUL VI
Măsuri luate de autoritatea oficială
Art. 31. — Autoritatea oficială poate să retragă acreditarea, să
anuleze documentele emise sau măsurile luate de laboratorul
acreditat oficial, să blocheze sau să dispună retragerea cantităților de
semințe, dacă se constată că au fost încălcate obligațiile ce îi revin
conform normelor de acreditare și contractului de acreditare oficială,
în conformitate cu art. 21 alin. (1) lit. h) din Legea nr. 266/2002.
Art. 32. — (1) Certificatul de acreditare oficială poate fi retras
temporar sau definitiv, după caz, în următoarele situații:
a) informații false sau eronate în cererea de acreditare;
b) informații false sau eronate în documentele oficiale eliberate;
c) nerespectarea procedurilor de lucru, a regulilor, normelor și
standardelor în vigoare, în efectuarea activității pentru care a fost
acordată acreditarea;
d) datele din activitatea de supraveghere și audit demonstrează
că laboratorul acreditat oficial al operatorului economic sau laboratorul
independent acreditat oficial nu îndeplinește standardele de
competență ce se impun pentru activitatea pentru care a fost
acreditat;
e) neacordarea vizei anuale;
f) laboratorul acreditat oficial al operatorului economic sau
laboratorul independent acreditat oficial nu îndeplinește obligațiile
financiare față de autoritatea oficială.
(2) Retragerea temporară sau retragerea definitivă a acreditării
este anunțată prin scrisoare recomandată sau alt mijloc echivalent.
(3) În cazul retragerii temporare a certificatului de acreditare
oficială, autoritatea oficială îi cere operatorului economic proprietar al
laboratorului acreditat oficial sau reprezentantului laboratorului
independent acreditat oficial ca personalul tehnic să fie instruit și
reexaminat, precum și să se corecteze neconformitățile în cadrul unui
termen limită.
(4) Anularea deciziei de retragere temporară a acreditării se face
numai atunci când au fost remediate toate deficiențele și au fost
eliminate în totalitate neconformitățile. Laboratorul acreditat oficial va fi
anunțat de autoritatea oficială, în scris, asupra datei de la care acesta
își poate relua activitatea sau la care îi va fi acordată viza anuală.
(5) În cazul retragerii definitive a acreditării, operatorul economic
proprietar al laboratorului acreditat oficial sau reprezentantul
laboratorului independent acreditat oficial este anunțat în scris asupra
motivelor retragerii acreditării și asupra datei efective a retragerii.
(6) Acreditarea oficială a laboratorului acreditat oficial al
operatorului economic sau a laboratorului independent acreditat oficial
este retrasă în următoarele situații:
a) la cererea operatorului economic proprietar al laboratorului
acreditat oficial;
b) la cererea reprezentantului laboratorului independent acreditat
oficial;
c) lipsa vizei anuale sau a solicitării reînnoirii certificatului de
acreditare oficială, la expirarea acestora;
d) nerespectarea termenului stabilit de autoritatea oficială pentru
corectarea neconformităților care au dus la suspendarea acreditării;
e) depistarea unei neconformități majore care este de natură să
afecteze calitatea activității desfășurate și a rezultatelor testelor de
calitate a semințelor;
f) neîndeplinirea obligațiilor financiare de operatorul economic
proprietar al laboratorului acreditat oficial sau de reprezentantul
laboratorului independent acreditat oficial, nici după retragerea
temporară a acreditării.
(7) La data retragerii temporare sau a retragerii definitive a
acreditării, certificatul de acreditare oficială se consideră nul.
Art. 33. — (1) Operatorul economic proprietar al laboratorului
acreditat oficial sau reprezentantul laboratorului independent acreditat
oficial al cărui certificat de acreditare oficială a fost retras poate face
contestație la INCS, în termen de 15 zile de la data primirii înștiințării
scrise.
(2) INCS va analiza contestația și va decide în termen de 15 zile
de la primirea acesteia.

17

MONITORUL OFICIAL AL ROMÂNIEI, PARTEA I, Nr. 678/8.VIII.2006
CAPITOLUL VII
Dispoziții finale
Art. 34. — (1) Laboratorul din cadrul ITCSMS se consideră
laborator oficial și efectuează testarea semințelor din speciile
prevăzute la art. 1 alin. (4) și (5), pe raza teritorială de activitate.
(2) Laboratorul din cadrul ITCSMS se consideră laborator oficial
și poate să efectueze testarea semințelor și din alte specii
neprevăzute la art. 1 alin. (5) și (6), referitor la domeniul de
acreditare, pe raza teritorială de activitate.
(3) În vederea acreditării oficiale laboratorul din cadrul ITCSMS
trebuie să depună o cerere-tip în două exemplare, conform modelului
prezentat în anexa nr. 1, împreună cu documentele prevăzute la
art. 4 alin. (2), cu excepția documentelor prevăzute la lit. a) și d).
(4) Acreditarea oficială a laboratorului din cadrul ITCSMS se
efectuează de INCS și LCCSMS.
(5) Acreditarea oficială se acordă în urma unui audit care să
constate dacă prezentele proceduri, condiții și reguli sunt îndeplinite.
(6) Auditul se efectuează de auditori din cadrul INCS și LCCSMS,
recunoscuți de INCS.
(7) Autoritatea oficială verifică cunoștințele analiștilor din
laboratorul candidat din cadrul ITCSMS prin:

a) testare scrisă și interviu privind cunoașterea regulilor, normelor
și standardelor în vigoare, la care fiecare candidat trebuie să obțină
nota minimă 8;
b) proba practică, ce constă în testarea de către fiecare analist al
laboratorului candidat a unor eșantioane oficiale, stabilite randomizat
de către echipa de auditori, specifice sectorului de activitate în care
lucrează analistul respectiv. Se verifică prin sondaj eșantioane oficiale
testate anterior auditului și stocate în magazia de eșantioane.
(8) La cap. III secțiunea a 3-a îOrganizare și management“, în
cazul ITCSMS se face o derogare de la art. 7 alin. (2) lit. k).
(9) În cazul unui raport de audit favorabil se eliberează certificatul
de acreditare oficială și se precizează durata pentru care a fost
acreditat laboratorul, iar în cazul unui raport de audit nefavorabil se
aplică prezentele proceduri, condiții și reguli.
(10) LCCSMS supraveghează activitatea laboratoarelor din cadrul
ITCSMS prin teste de referință efectuate anual pentru speciile care
au pondere în cadrul fiecărui inspectorat.
(11) Personalul ITCSMS trebuie instruit și atestat de autoritatea
oficială ori de câte ori este necesar ca urmare a apariției unor noutăți
în domeniul de activitate sau a constatării unor neconformități.
Art. 35. — Anexele nr. 1—5 fac parte integrantă din prezentele
proceduri, cerințe și reguli.
ANEXA Nr. 1
la proceduri, condiții și reguli

Nr. ... Data ...
Înregistrat cu Autorizația de producere, prelucrare,
comercializare a semințelor nr. .........

Se aprobă înscrierea.
Director executiv,
....................................
CERERE

pentru obținerea acreditării sau reacreditării oficiale a laboratorului în vederea efectuării testării semințelor
sub supraveghere oficială
Operatorul economic sau responsabilul laboratorului independent sau ITCSMS .............................................., cu sediul în localitatea
........................................................, str. .............................................. nr. ....., județul ............................, telefon .........................,
fax ................................................., înmatriculat în registrul comerțului cu nr. ......................... din ........................................., reprezentat prin
........................................, având funcția de ..........................................................., solicit acreditarea/reacreditarea oficială și eliberarea certificatului
de acreditare/reacreditare oficială pentru efectuarea următoarelor teste de calitate a semințelor: puritate, germinație, umiditate, stare fitosanitară
pentru specia, grupa de specii: .....................................................................................................................................................................................
..............................................................................................................................................................................................................................................
..............................................................................................................................................................................................................................................
Anexez la prezenta cerere următoarele documente:
a) copie xerox de pe certificatul de înmatriculare eliberat de oficiul registrului comerțului de pe lângă camera de comerț și industrie;
b) copie xerox de pe certificatul de înregistrare fiscală;
c) proiectul Manualului calității pentru laboratorul care solicită acreditarea;
d) copie xerox de pe autorizația de producere, prelucrare și comercializare a semințelor, vizată pe anul în curs;
e) copie xerox de pe statutul de funcționare, cu specificarea obiectului de activitate în domeniu.
Declar pe propria răspundere că personalul laboratorului acreditat este liber de orice influență și presiune în efectuarea testelor de
calitate a semințelor și eliberarea documentelor.
Cererea se depune în două exemplare.
Achitat tariful:
................................................................
Conform Ordinului ministrului agriculturii,
pădurilor și dezvoltării rurale nr. 450/2006
Accept condițiile și responsabilitățile
laboratorului acreditat oficial.
Data ...
..................................................................................
(semnătura conducătorului operatorului economic
sau a reprezentantului laboratorului independent)
ANEXA Nr. 2
la proceduri, condiții și reguli
CONTRACT DE ACREDITARE OFICIALĂ

Nr. .................... data .......................
1. Părțile contractante
a) Inspecția Națională pentru Calitatea Semințelor (INCS), prin Laboratorul Central pentru Calitatea Semințelor și a Materialului Săditor
(LCCSMS), având sediul în ................................................................., reprezentată prin (domnul/doamna) ................................................................,
în calitate de reprezentant al autorității oficiale, definit în continuare autoritatea oficială,

18

MONITORUL OFICIAL AL ROMÂNIEI, PARTEA I, Nr. 678/8.VIII.2006
și
b) .............................................................................................................................................................................................................................,
(denumirea și sediul operatorului economic sau ale responsabilului laboratorului independent care a solicitat acreditarea oficială)

având sediul în .............................................................................................., reprezentat prin (domnul/doamna) ......................................................,
în calitate de proprietar al laboratorului acreditat oficial pentru efectuarea testelor de calitate a seminței
2. Obiectul și prețul contractului
Prezentul contract stabilește relația legală dintre autoritatea oficială și operatorul economic proprietar al laboratorului acreditat oficial
sau reprezentantul laboratorului independent acreditat oficial, în scopul desfășurării activității de testare a semințelor destinate însămânțării și de
eliberare a documentelor de calitate la speciile, grupele de specii pentru care a fost acreditat, pentru și în numele autorității oficiale.
Tarifele pentru acreditare, supraveghere și monitorizare se achită de către operatorul economic proprietar al laboratorului acreditat
oficial sau de reprezentantul laboratorului independent acreditat oficial la valoarea și la termenele stabilite prin ordin al ministrului agriculturii,
pădurilor și dezvoltării rurale.
3. Durata contractului
Prezentul contract intră în vigoare la data la care este semnat de reprezentanții părților contractante și va înceta la împlinirea a 3 ani
de la data semnării. Perioada de 3 ani se poate prelungi cu până la 3 luni, dacă cererea de reacreditare a fost depusă în termen. Prezentul
contract poate fi prelungit cu acordul scris al părților contractante, în vederea reacreditării.
4. Documentele care însoțesc contractul:
— cerere de acreditare/reacreditare oficială;
— documentele solicitate la înscriere;
— certificatul de acreditare;
— alte documente adiționale.
5. Reguli și norme
Serviciile executate în baza prezentului contract vor respecta condițiile și procedurile, regulile, normele și standarele în vigoare
prezentate de autoritatea oficială la încheierea acestuia.
6. Obligațiile părților
6.1. O parte contractantă nu are, fără acordul scris al celeilalte părți, dreptul:
— de a face cunoscut prezentul contract sau orice prevedere a acestuia unei terțe persoane în afara acelor persoane implicate în
îndeplinirea acestuia;
— de a utiliza informațiile și documentele obținute sau la care are acces în perioada de derulare a prezentului contract în alt scop
decât acela de a-și îndeplini obligațiile contractuale.
6.2. Dezvăluirea oricărei informații persoanelor implicate în îndeplinirea prezentului contract se va face confidențial și se va referi
numai la acele informații necesare în vederea îndeplinirii acestuia.
6.3. O parte contractantă va fi exonerată de răspundere pentru dezvăluirea de informații referitoare la prezentul contract, dacă:
— informația era cunoscută părții contractante înainte ca ea să fi fost primită de la cealaltă parte contractantă;
— informația a fost dezvăluită după ce a fost obținut acordul scris al celeilalte părți contractante pentru asemenea dezvăluiri;
— partea contractantă a fost obligată în mod legal să dezvăluie informația.
6.4. Obligațiile operatorului economic proprietar al laboratorului acreditat oficial sau ale reprezentantului laboratorului independent
acreditat oficial:
— operatorul economic proprietar al laboratorului acreditat oficial sau reprezentantul laboratorului independent acreditat oficial este
obligat să respecte prevederile Legii nr. 266/2002 privind producerea, prelucrarea, controlul și certificarea calității, comercializarea semințelor și
a materialului săditor, precum și înregistrarea soiurilor de plante și Procedurile, condițiile și regulile privind acreditarea oficială a laboratoarelor
pentru testarea semințelor sub supraveghere oficială și celelalte reguli, norme și standarde în vigoare;
— operatorul economic proprietar al laboratorului acreditat oficial sau reprezentantul laboratorului independent acreditat oficial
garantează că orice informație pe care o va furniza autorității oficiale este conformă cu realitatea;
— eșantionorul garantează că pe tot parcursul derulării prezentului contract respectă procedurile, condițiile și regulile de acreditare, cu
excepția unor modificări efectuate cu aprobarea autorității oficiale;
— operatorul economic proprietar al laboratorului acreditat oficial sau reprezentantul laboratorului independent acreditat oficial
garantează că ia toate măsurile raționale necesare pentru a permite autorității oficiale sau oricărei alte persoane care acționează în numele
autorității oficiale să își realizeze sarcinile și funcțiile așa cum sunt menționate în regulile, normele și standardele în vigoare;
— operatorul economic proprietar al laboratorului acreditat oficial sau reprezentantul laboratorului independent acreditat oficial
garantează că efectuează testarea semințelor pentru activitățile pentru care este acreditat și pentru speciile, grupele de specii prevăzute în
certificatul de acreditare și va lua toate măsurile pentru ca serviciile sale să nu fie prestate pentru scopuri neautorizate sau de către persoane
neautorizate.
6.5. Obligațiile și drepturile autorității oficiale pentru acreditarea oficială a laboratoarelor:
— are obligația de a pune la dispoziție laboratorului acreditat oficial sau laboratorului independent acreditat oficial orice facilități sau
informații pe care le consideră necesare pentru îndeplinirea în bune condiții a prezentului contract;
— are obligația să procure toată documentația necesară pentru desfășurarea în bune condiții a procedurilor de acreditare conform
regulilor și normelor în vigoare;
— nu răspunde pentru niciun fel de compensații plătibile prin lege în privința sau ca urmare a unui accident ori prejudiciu adus
personalului laboratorului acreditat oficial sau al laboratorului independent acreditat oficial în timpul desfășurării activităților specifice;
— are dreptul de a verifica modul de lucru al laboratorului acreditat oficial sau al laboratorului independent acreditat oficial, în
conformitate cu Procedurile, condițiile și regulile privind acreditarea oficială a laboratoarelor pentru testarea semințelor sub supraveghere oficială;
— are obligația de a notifica în scris operatorului economic proprietar al laboratorului acreditat oficial sau reprezentantului laboratorului
independent acreditat oficial reprezentanții săi împuterniciți pentru acest scop.

MONITORUL OFICIAL AL ROMÂNIEI, PARTEA I, Nr. 678/8.VIII.2006

19

6.6. Începerea și sistarea activității
Laboratorul acreditat oficial sau laboratorul independent acreditat oficial poate efectua testarea semințelor numai după:
— primirea certificatului de acreditare oficială;
— reînnoirea vizei anuale;
— înlăturarea neconformităților majore care au dus la suspendarea temporară a acreditării;
— îndeplinirea obligațiilor financiare către autoritatea oficială pentru acreditare, supraveghere și audit.
Încetarea activității de testare a seminței se va face în următoarele condiții:
— la cererea operatorului economic proprietar al laboratorului acreditat oficial sau a reprezentantului laboratorului independent
acreditat oficial;
— în cazul neprezentării pentru viza anuală;
— în cazul nerespectării termenului stabilit de autoritatea oficială pentru corectarea unor neconformități;
— în cazul depistării de către autoritatea oficială a unor neconformități majore.
6.7. Modalități de plată
Operatorul economic proprietar al laboratorului acreditat oficial sau reprezentantul laboratorului independent acreditat oficial achită
autorității oficiale contravaloarea serviciilor de acreditare, la data înscrierii pentru acreditare, precum și a celor de supraveghere pentru
verificarea modului de lucru al laboratorului acreditat oficial sau al laboratorului independent acreditat oficial.
Dacă operatorul economic proprietar al laboratorului acreditat oficial sau reprezentantul laboratorului independent acreditat oficial nu
achită contravaloarea serviciilor de acreditare, procedura de acreditare este retrasă temporar sau definitiv, după caz.
Dacă operatorul economic proprietar al laboratorului acreditat oficial sau reprezentantul laboratorului independent acreditat oficial nu
achită factura ce reprezintă serviciile de supraveghere, se aplică penalități de întârziere, potrivit legii.
7. Amendamente
Părțile contractante au dreptul, pe durata prezentului contract, de a conveni în scris modificarea unor clauze ale prezentului contract,
în conformitate cu regulile, normele și standardele în vigoare.
8. Rezilierea contractului
Nerespectarea obligațiilor asumate prin prezentul contract de către una dintre părțile contractante dă dreptul părții lezate de a cere
rezilierea contractului. Cererea de reziliere se va comunica în scris celeilalte părți contractante.
9. Forța majoră
Forța majoră este constatată de o autoritate competentă. Aceasta exonerează părțile contractante de îndeplinirea obligațiilor asumate
prin prezentul contract, pe toată perioada în care aceasta acționează.
În sensul prezentului contract, prin forță majoră se înțelege un eveniment mai presus de controlul părților, care nu se datorează
greșelii sau vinei acestora, care nu poate fi prevăzut la momentul încheierii prezentului contract și care face imposibilă executarea și, respectiv,
îndeplinirea prezentului contract.
Partea contractantă care invocă forța majoră are obligația de a notifica celeilalte părți și în mod complet producerea acesteia și de
a lua măsurile care îi stau la dispoziție în vederea limitării consecințelor.
Dacă forța majoră acționează sau se estimează că va acționa pe o perioadă mai mare de 6 luni, fiecare parte contractantă va avea
dreptul să notifice celeilalte părți contractante încetarea prezentului contract fără ca vreuna dintre ele să pretindă daune celeilalte părți.
10. Soluționarea litigiilor
Autoritatea oficială va face toate eforturile pentru a rezolva pe cale amiabilă, prin tratative directe, orice neînțelegere sau dispută care
se poate ivi în cadrul ori în legătură cu prezentul contract.
Dacă după 15 zile de la începerea acestor tratative neoficiale cele două părți contractante nu reușesc să rezolve în mod amiabil
divergența contractuală, fiecare parte contractantă poate solicita ca divergența să se soluționeze prin arbitraj.
11. Limba care guvernează contractul
Limba care guvernează prezentul contract este limba română.
12. Comunicări
Orice comunicare între părțile contractante, referitoare la îndeplinirea prezentului contract, trebuie să fie transmisă în scris.
Orice document scris trebuie înregistrat atât în momentul transmiterii, cât și în momentul primirii.
Comunicările dintre părțile contractante se pot face și prin telefon, telegramă, telex, fax sau e-mail, cu condiția confirmării în scris a
primirii comunicării.
13. Retragerea
La data retragerii temporare sau definitive a acreditării, contractul de acreditare oficială se consideră nul.
14. Legea aplicabilă contractului
Prezentul contract va fi interpretat conform legilor din România.

Autoritatea oficială,
.................................................

Proprietarul laboratorului acreditat oficial,
.................................................

Reprezentantul laboratorului independent acreditat oficial,
.................................................

20

MONITORUL OFICIAL AL ROMÂNIEI, PARTEA I, Nr. 678/8.VIII.2006
ANEXA Nr. 31)
la proceduri, condiții și reguli

1)

Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 678/8.VIII.2006
ANEXA Nr. 4
la proceduri, condiții și reguli
CONȚINUTUL MANUALULUI CALITĂȚII
INTRODUCERE

— Istoric
— Domeniul de acreditare
CAPITOLUL 1 — CERINȚE REFERITOARE LA MANAGEMENT

1.1. Organizare
1.1.1. Organigrama
1.1.2. Personal
1.1.3. Responsabilități
1.1.4. Harta proceselor
1.2. Sistemul de management
1.2.1. Declarația de politică
1.2.2. Documentație
1.3. Controlul documentelor
1.3.1. Elaborare, aprobare, difuzare
1.3.2. Modificări în documente
1.4. Analiza cererilor, ofertelor și contractelor
1.5. Servicii de aprovizionare și furnituri
1.5.1. Evaluarea și selectarea furnizorilor
1.6. Servicii către client
1.6.1. Cooperarea cu clienții
1.6.2. Feedback-ul de la clienți
1.6.3. Reclamații
1.7. Controlul activităților de încercare
1.8. Îmbunătățirea eficacității sistemului de management
1.9. Auditul
1.9.1. Documente
1.9.2. Înregistrări
1.10. Acțiuni corective — acțiuni preventive
1.10.1. Analiza cauzelor
1.10.2. Implementarea acțiunii
1.10.3. Monitorizarea acțiunii
1.11. Controlul înregistrărilor
1.11.1. Înregistrări ale sistemului de management
1.11.2. Înregistrări tehnice
1.12. Analiza efectuată de management
1.12.1. Elemente de intrare
1.12.2. Sistem decizional
CAPITOLUL 2 — CERINȚE TEHNICE

2.1. Personal
2.1.1. Identificarea necesităților de instruire
2.1.2. Instruirea personalului — monitorizare
2.1.3. Fișa postului
2.1.4. Decizii
2.2. Condiții de acomodare și de mediu
2.3. Controlul datelor
2.4. Echipament
2.4.1. Calibrare — monitorizare
2.4.2. Întreținere și utilizare
2.5. Trasabilitatea măsurării
2.6. Etaloane de referință și materiale de referință
2.7. Alte precizări
De asemenea, pe lângă aceste capitole, Manualul calității trebuie să mai cuprindă:
— Lista procedurilor operaționale;
— Lista procedurilor de sistem;
— Lista standardelor aplicabile;
— Instrucțiuni.
2.8. În afara Manualului calității, laboratoarele trebuie să mai aibă:
— Dosar cu proceduri de sistem și operaționale;
— Dosare anexe — implementarea procedurilor.
Procedurile, atât cele de sistem, cât și cele operaționale, trebuie să cuprindă: scop, referințe,
responsabilități, mod de lucru și înregistrări.

21

22

MONITORUL OFICIAL AL ROMÂNIEI, PARTEA I, Nr. 678/8.VIII.2006
ANEXA Nr. 51)
la proceduri, condiții și reguli

1)

Anexa nr. 5 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 678/8.VIII.2006

23

24

MONITORUL OFICIAL AL ROMÂNIEI, PARTEA I, Nr. 678/8.VIII.2006

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Procedurilor, condițiilor și regulilor privind acreditarea oficială a persoanelor
pentru a preleva eșantioane de semințe în vederea efectuării testelor de laborator
sub supraveghere oficială
În baza prevederilor art. 12 și ale art. 21 alin. (1) lit. g) din Legea nr. 266/2002 privind producerea, prelucrarea,
controlul și certificarea calității, comercializarea semințelor și a materialului săditor, precum și înregistrarea soiurilor de plante,
având în vedere necesitatea transpunerii Deciziei Comisiei 320/1998 din 27 aprilie 1998 privind organizarea
prelevării eșantioanelor de semințe și efectuarea testelor la sămânța din speciile la care se referă directivele Consiliului
66/401/CEE, 66/402/CEE, 2002/54/CE, 2002/55/CE și 2002/57/CE privind comercializarea semințelor de plante furajere,
cereale, sfeclă, legume și oleaginoase și textile,
văzând Referatul de aprobare a proiectului de ordin pentru aprobarea Procedurilor, condițiilor și regulilor privind
acreditarea oficială a persoanelor pentru a preleva eșantioane de semințe în vederea efectuării testelor de laborator sub
supraveghere oficială nr. 90.135 din 2 iunie 2006,
în temeiul prevederilor Hotărârii Guvernului nr. 155/2005 privind organizarea și funcționarea Ministerului Agriculturii,
Pădurilor și Dezvoltării Rurale,cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Procedurile, condițiile și regulile
privind acreditarea oficială a persoanelor pentru a preleva
eșantioane de semințe în vederea efectuării testelor de
laborator sub supraveghere oficială, prevăzute în anexa
care face parte integrantă din prezentul ordin.
Art. 2. — (1) La data intrării în vigoare a prezentului
ordin, Ordinul ministrului agriculturii, alimentației și pădurilor
nr. 283/2002 pentru aprobarea Condițiilor și procedurilor
privind acreditarea persoanelor pentru a ridica probe de

semințe în vederea efectuării testelor de laborator, publicat
în Monitorul Oficial al României, Partea I, nr. 617 din
21 august 2002, se abrogă.
(2)
Documentele
emise
în
conformitate
cu
prevederile Ordinului ministrului agriculturii, alimentației și pădurilor
nr. 283/2002 rămân valabile până la data expirării acestora.
Art. 3. — Prezentul ordin se publică în Monitorul Oficial
al României, Partea I, și intră în vigoare în termen de
10 zile de la publicare.

p. Ministrul agriculturii, pădurilor și dezvoltării rurale,
Vasile Lupu,
secretar de stat
București, 5 iulie 2006.
Nr. 451.
ANEXĂ

PROCEDURI, CONDIȚII ȘI REGULI
privind acreditarea oficială a persoanelor pentru a preleva eșantioane de semințe în vederea efectuării
testelor de laborator sub supraveghere oficială
CAPITOLUL I
Domeniul de aplicare
Art. 1. — (1) Prezentele proceduri, condiții și reguli se
aplică pentru acreditarea eșantionorilor în scopul stabilirii
competenței de a efectua prelevări de eșantioane
reprezentative din loturile de sămânță, recunoscute de
autoritatea oficială, în vederea efectuării testelor de
laborator sub supraveghere oficială, care pot fi:
a) persoane fizice independente;
b) persoane angajate de persoane fizice sau juridice,
ale căror activități nu implică producția de sămânță, recolta
de sămânță, prelucrarea ori comercializarea seminței; sau
c) persoane angajate de persoane fizice sau juridice,
ale căror activități implică producția de sămânță, recolta de
sămânță, prelucrarea sau comercializarea seminței.
(2) În cazul prevăzut la alin. (1) lit. c) eșantionorul
poate eșantiona sămânță numai din loturile de sămânță
proprietate a angajatorului său, în afară de cazul în care
există un alt acord între angajatorul său, un alt operator
economic care solicită certificarea și autoritatea oficială.
(3) Acreditarea eșantionorilor pentru a preleva
eșantioane de semințe destinate testării în laborator se
efectuează de autoritatea oficială desemnată prin Legea
nr. 266/2002 privind producerea, prelucrarea, controlul și
certificarea calității, comercializarea semințelor și a
materialului săditor, precum și înregistrarea soiurilor de
plante, respectiv Inspecția Națională pentru Calitatea
Semințelor (INCS) din cadrul Ministerului Agriculturii,
Pădurilor și Dezvoltării Rurale, prin unitățile teritoriale ale
acesteia, respectiv Laboratorul Central pentru Calitatea

Semințelor și a Materialului Săditor (LCCSMS) sau
inspectoratele teritoriale pentru calitatea semințelor și a
materialului săditor (ITCSMS), după caz.
(4) Grupele de specii pentru care se acordă acreditarea
eșantionorilor pentru a preleva eșantioane de semințe
destinate testării în laborator sub supraveghere oficială sunt:
a) cereale și plante furajere, prevăzute în Ordinul
ministrului agriculturii, pădurilor și dezvoltării rurale
nr. 1.262/2005 pentru aprobarea Regulilor și normelor
tehnice privind producerea în vederea comercializării,
controlul, certificarea calității și comercializarea semințelor
de cereale, publicat în Monitorul Oficial al României,
Partea I, nr. 14 bis din 6 ianuarie 2006, și Ordinul
ministrului agriculturii, pădurilor și dezvoltării rurale
nr. 1.263/2005 pentru aprobarea Regulilor și normelor
tehnice privind producerea în vederea comercializării,
controlul, certificarea calității și comercializarea semințelor
de plante furajere, publicat în Monitorul Oficial al României,
Partea I, nr. 14 bis din 6 ianuarie 2006;
b) oleaginoase și textile, sfeclă, prevăzute în Ordinul
ministrului agriculturii, pădurilor și dezvoltării rurale
nr. 1.264/2005 pentru aprobarea Regulilor și normelor
tehnice privind producerea în vederea comercializării,
controlul, certificarea calității și comercializarea semințelor
de plante oleaginoase și textile, publicat în Monitorul Oficial
al României, Partea I, nr. 18 bis din 9 ianuarie 2006, și
Ordinul ministrului agriculturii, pădurilor și dezvoltării rurale
nr. 1.265/2005 pentru aprobarea Regulilor și normelor
tehnice privind producerea în vederea comercializării,
controlul, certificarea calității și comercializarea semințelor

MONITORUL OFICIAL AL ROMÂNIEI, PARTEA I, Nr. 678/8.VIII.2006
de sfeclă de zahăr și sfeclă furajeră, publicat în Monitorul
Oficial al României, Partea I, nr. 18 bis din 9 ianuarie 2006;
c) legume, prevăzute în Ordinul ministrului agriculturii,
pădurilor și dezvoltării rurale nr. 1.366/2005 pentru
aprobarea Regulilor și normelor tehnice privind producerea
în vederea comercializării, controlul și certificarea calității și
comercializarea semințelor de legume, publicat în Monitorul
Oficial al României, Partea I, nr. 122 bis din 8 februarie
2006.
(5) Prelevarea eșantioanelor din loturile de semințe,
închiderea și etichetarea ambalajelor sunt activități strâns
legate și vor face obiectul aceleiași proceduri de acreditare.
(6) Eliberarea certificatului de acreditare oficială de către
autoritatea oficială atestă că eșantionorul acreditat oficial
poate să efectueze prelevări de eșantioane din loturile de
semințe pentru care a fost acordată acreditarea.
CAPITOLUL II
Definirea termenilor
Art. 2. — (1) Acreditare oficială reprezintă delegarea de
responsabilitate care permite unei persoane fizice sau
juridice să execute o anumită activitate în numele
organismului oficial al autorității oficiale.
(2) Acreditor este organismul oficial de acreditare cu
competență recunoscută pentru procedura de acreditare.
(3) Acțiune preventivă este acțiunea întreprinsă pentru
eliminarea cauzelor unei potențiale neconformități sau a
altei posibile situații nedorite, în scopul prevenirii apariției
acestora.
(4) Acțiune corectivă este acțiunea întreprinsă pentru
eliminarea cauzelor unei neconformități, în scopul prevenirii
repetării acestora.
(5) Operator economic angajator este persoana fizică sau
juridică ce angajează persoane fizice și a cărui activitate
implică sau nu producția, recolta, prelucrarea sau
comercializarea seminței.
(6) Autoritate oficială este autoritatea desemnată oficial,
prevăzută la art. 1 alin. (3), pentru acreditarea unor
persoane fizice sau juridice pentru desfășurarea de
activități specifice în numele său, la cererea acestora.
(7) Audit este examinarea sistematică, independentă și
documentată în scopul determinării măsurii în care sunt
îndeplinite criteriile, ansamblul de politici, proceduri sau
cerințe.
(8) Candidat la acreditare este persoana fizică sau
juridică ce dorește să obțină de la autoritatea oficială un
certificat de acreditare oficială.
(9) Certificat de acreditare oficială este documentul
eliberat de autoritatea oficială, care atestă că persoana
fizică acreditată poate să efectueze prelevări de eșantioane
din loturile de semințe și care dovedește că persoana
acreditată posedă cunoștințele tehnice necesare pentru
realizarea scopului propus la solicitarea acreditării.
(10) Conformitate reprezintă satisfacerea exigențelor
specifice unei activități sau unui produs.
(11) Eșantionor oficial este eșantionorul oficial al
autorității oficiale prevăzute la art. 1 alin. (3).
(12) Eșantionor acreditat oficial este persoana fizică
independentă sau angajată a unei persoane fizice sau
juridice, dar nu un angajat al unui organism acreditor,
acreditată pentru efectuarea de prelevări de eșantioane
din loturile de semințe sub supraveghere oficială.
(13) Lot este o anumită cantitate de sămânță fizic
identificabilă prin omogenitatea compoziției și a originii sale,
pentru care se poate elibera un document de calitate.
(14) Neconformitate majoră este activitatea care
influențează în mod negativ calitatea serviciului prestat de
persoana acreditată și care trebuie corectată imediat.
(15) Neconformitate minoră este activitatea care nu
influențează direct calitatea serviciului prestat și care
trebuie corectată într-un anumit interval de timp.
(16) Prelevare de eșantioane reprezintă toate etapele
prevăzute în regulile și normele în vigoare, ce trebuie

25

respectate pentru a obține un eșantion de semințe
reprezentativ pentru un lot, în vederea efecturării testelor
de laborator.
(17) Procedură reprezintă documentele, operațiunile
primare și auxiliare de îndeplinit pentru desfășurarea unei
activități, responsabilitățile fiecărei persoane, precum și
interacțiunea între responsabilități și operațiuni.
(18) Supraveghere oficială este procedura prin care
autoritatea oficială urmărește și verifică activitatea specifică
a unei persoane fizice sau juridice acreditate de autoritatea
oficială să desfășoare o anumită activitate în numele său.
CAPITOLUL III
Condiții pentru eșantionori
SECȚIUNEA 1
Condiții pentru acreditare

Art. 3. — (1) Prelevarea de eșantioane poate fi
efectuată de eșantionorul acreditat oficial în acest scop de
autoritatea oficială și sub supravegherea acesteia.
(2) Eșantionorii trebuie să îndeplinească următoarele
condiții pentru a putea fi acreditați:
a) să fie independenți în activitatea de eșantionare;
b) să aibă calificările tehnice necesare;
c) să nu aibă interese personale în luarea măsurilor ce
se impun;
d) să nu obțină niciun profit personal necuvenit din
prelevarea de eșantioane;
e) să aibă experiență și pregătire corespunzătoare în
domeniu;
f) să lucreze în conformitate cu regulile și normele în
vigoare;
g) să posede echipament adecvat pentru eșantionare;
h) să își demonstreze competența privind:
(i)
înțelegerea termenului lot de sămânță și a
factorilor care afectează uniformitatea lotului;
(ii)
înțelegerea importanței preciziei operațiunii de
eșantionare;
(iii)
capacitatea de eșantionare folosind tehnici,
proceduri și echipamente corecte;
(iv)
întocmirea corectă a documentului de prelevare
și însoțire a eșantioanelor (proces-verbal).
(3) Persoana fizică independentă sau operatorul
economic angajator înregistrat, după caz, trebuie să
depună la ITCSMS sau la LCCSMS în a cărui zonă teritorială
își desfășoară activitatea specifică o cerere-tip, în două
exemplare, împreună cu toate documentele prevăzute,
conform modelului prevăzut în anexa nr. 1, prin care să
solicite acreditarea. În cerere se precizează specia sau
grupa de specii pentru care se solicită acreditarea
eșantionorului.
(4) Documentele solicitate la înscrierea pentru acreditare
sunt:
a) copie xerox de pe autorizația de producere,
prelucrare sau comercializare a semințelor, vizată pentru
anul în curs, în cazul persoanelor fizice sau juridice
angajatoare prevăzute la art. 1 alin. (1) lit. c);
b) copie xerox de pe statutul operatorului economic
înregistrat, cu specificarea obiectului de activitate, în cazul
persoanelor fizice sau juridice angajatoare prevăzute la
art. 1 alin. (1) lit. b) și c);
c) copie xerox de pe certificatul de înmatriculare eliberat
de oficiul registrului comerțului de pe lângă camera de
comerț și industrie, în cazul persoanelor fizice sau juridice
angajatoare prevăzute la art. 1 alin. (1) lit. b) și c);
d) copie xerox de pe certificatul de înregistrare fiscală,
în cazul persoanelor fizice sau juridice angajatoare
prevăzute la art. 1 alin. (1) lit. b) și c);
e) dosarul de prezentare a persoanei fizice independente
sau a persoanei angajate care urmează să se ocupe de
prelevarea de eșantioane în vederea efectuării testării
semințelor, care va cuprinde:
(i)
copie de pe diploma de studii;

26

MONITORUL OFICIAL AL ROMÂNIEI, PARTEA I, Nr. 678/8.VIII.2006

(ii)
curriculum vitae;
(iii)
copie de pe carnetul de muncă sau contractul
de colaborare.
(5) Înscrierea pentru acreditare oficială este acceptată
numai dacă documentația este corect întocmită, în
conformitate cu prezentele proceduri, condiții și reguli.
(6) Contravaloarea prestației de acreditare este achitată
de persoana fizică independentă sau de operatorul
economic angajator, la acceptarea cererii și înregistrarea
acesteia.
SECȚIUNEA a 2-a
Cunoștințe și aptitudini

Art. 4. — (1) Eșantionorii candidați la acreditare oficială
trebuie să aibă calificările tehnice necesare și pregătire de
specialitate, obținute în cadrul instruirilor organizate în
condițiile aplicate eșantionorilor oficiali, confirmați prin
examinare oficială. Eșantionarea se efectuează în
conformitate cu legislația în vigoare.
(2) Autoritatea oficială verifică cunoștințele eșantionorilor
candidați la acreditare prin:
a) testare scrisă și interviu privind cunoașterea regulilor,
normelor și standardelor în vigoare, la care candidatul la
acreditare trebuie să obțină minimum nota 8;
b) proba practică privind eșantionarea loturilor de sămânță
care constă în prelevarea a cel puțin 20 de eșantioane.
Acestea sunt prelevate atât de candidatul la acreditare, cât
și de eșantionorul oficial, din aceleași loturi de sămânță, în
termen cât mai apropiat posibil, iar rezultatele testelor
oficiale ale eșantioanelor se compară cu rezultatele testelor
eșantioanelor prelevate de candidatul la acreditare, pentru
a se stabili încadrarea în limitele de toleranță. Candidatul
la acreditare se consideră admis la proba practică dacă
rezultatele comparate se încadrează în limitele de toleranță
la minimum 90% dintre eșantioane.
Art. 5. — (1) Auditul, efectuat de autoritatea oficială în
vederea acreditării eșantionorilor, trebuie să constate dacă
se respectă cerințele specifice din legislația în vigoare. În
urma efectuării auditului în vederea acreditării, echipa de
auditori eliberează un raport de audit.
(2) Raportul de audit se transmite în scris operatorului
economic angajator sau persoanei fizice independente care
a cerut acreditarea, în termen de 20 de zile, astfel:
a) dacă raportul de audit este favorabil, se stabilește
data la care urmează să se semneze contractul de
acreditare oficială și să se elibereze certificatul de
acreditare oficială;
b) în cazul unui raport de audit nefavorabil, operatorul
economic care a cerut acreditarea sau persoana fizică
independentă este informată despre respingerea acreditării.
În termen de 30 de zile de la data comunicării deciziei de
respingere a acreditării, operatorul economic sau persoana
fizică independentă anunță autoritatea oficială dacă:
(i) renunță la cererea pentru acreditare, caz în
care dosarul este clasat;
(ii) menține cererea de acreditare, caz în care se
depune cerere cu documentația reactualizată
pentru începerea unui al doilea audit;
(iii) face contestație la INCS împotriva deciziei de
respingere a acreditării.
CAPITOLUL IV
Responsabilitățile eșantionorilor acreditați oficial
și ale autorității oficiale
SECȚIUNEA 1
Responsabilitățile eșantionorilor acreditați oficial

Art. 6. — (1) Eșantionorul acreditat oficial este o persoană
fizică independentă sau o persoană angajată de persoane
fizice ori juridice ale căror activități implică sau nu implică

producția de sămânță, recolta de sămânță, prelucrarea sau
comercializarea seminței, acreditată de autoritatea oficială
pentru a preleva din loturile de sămânță eșantioane destinate
testării în laborator sub supraveghere oficială.
(2) Eșantionorul acreditat oficial angajat, în cazul în care
activitatea implică producția de sămânță, poate realiza
prelevări de eșantioane din loturile de sămânță proprietate
a angajatorului său, ambalate, închise, etichetate și sigilate,
în afara cazului în care există un alt acord între
angajatorul său, solicitantul de certificare a semințelor și
autoritatea oficială.
(3) Operatorul economic angajator, în cazul persoanei
angajate de persoane fizice sau juridice ale căror activități
implică sau nu implică producția de sămânță, recolta de
sămânță, prelucrarea sau comercializarea seminței, asigură
autoritatea oficială că eșantionorul acreditat oficial este liber
de orice presiune în desfășurarea activității de eșantionare.
(4) Operatorul economic angajator sau eșantionorul
acreditat oficial independent, după caz, achită autorității
oficiale contravaloarea serviciilor de acreditare/reacreditare
prestate, precum și a celor de supraveghere și
monitorizare a activității de eșantionare.
Art. 7. — (1) În ceea ce privește responsabilitățile față
de autoritatea oficială, eșantionorul acreditat oficial este
asimilat cu eșantionorul oficial.
(2) Eșantionorul acreditat oficial efectuează eșantionarea
în următoarele condiții obligatorii:
a) primește comanda scrisă de eșantionare, în care vor
fi menționate cel puțin următoarele date:
(i)
specia;
(ii)
soiul;
(iii)
categoria biologică;
(iv)
anul recoltei;
(v)
numărul lotului;
(vi)
greutatea lotului;
(vii)
numărul de ambalaje;
(viii)
analizele solicitate;
(ix)
numele și semnătura persoanei care dă
comanda;
b) verifică cel puțin:
(i)
identitatea lotului conform comenzii de
eșantionare;
(ii)
dacă lotul corespunde din punctul de vedere al
depozitării, identității, accesibilității, marcării,
etichetării și sigilării;
c) utilizează echipament standardizat, adecvat pentru
eșantionare;
d) respectă intensitatea de eșantionare prevăzută în
standardele, regulile și normele tehnice în vigoare;
e) lotul trebuie să fie omogen;
f) prelevează
eșantioane
numai
în
prezența
responsabilului cu calitatea sau a unui alt reprezentant al
deținătorului de semințe.
Art. 8. — Eșantionorul acreditat oficial are autoritatea să
refuze eșantionarea dacă:
a) lotul nu este omogen;
b) lotul nu are asigurată accesibilitatea de eșantionare;
c) nu se stabilește clar identitatea lotului de semințe;
d) nu este asistat de un delegat al deținătorului de
semințe;
e) există alte situații deosebite, după caz.
Art. 9. — (1) Eșantionul de laborator obținut prin
omogenizarea și divizarea eșantionului compus va fi
ambalat și sigilat astfel încât să nu fie afectată integritatea
lui. Datele de pe eticheta eșantionului de laborator trebuie
să asigure corespondența dintre lot și eșantion.
(2) Eșantionul este însoțit la laboratorul de testare a
semințelor de un document oficial de eșantionare (procesverbal), care va cuprinde cel puțin datele următoare:
a) specia;
b) soiul;
c) categoria biologică;

MONITORUL OFICIAL AL ROMÂNIEI, PARTEA I, Nr. 678/8.VIII.2006
d) anul recoltei;
e) numărul lotului;
f) greutatea lotului;
g) numărul de ambalaje;
h) analizele solicitate;
i) data eșantionării;
j) mențiunea înetratat“, îtratat“ și, eventual, substanța de
tratare;
k) numele, semnătura și ștampila eșantionorului
acreditat;
l) alte mențiuni.
Art. 10. — Eșantionorul acreditat oficial răspunde de
integritatea eșantioanelor prelevate și de trimiterea acestora
în timp util la laboratorul de testare, dar nu mai târziu de
48 de ore de la prelevarea eșantioanelor, în cazul în care
se efectuează și determinarea umidității.
Art. 11. — (1) Eșantionorul acreditat oficial nu are
competența să preleveze eșantioane din loturile de
semințe:
a) care fac obiectul unui litigiu;
b) care sunt destinate exportului;
c) care fac obiectul analizelor speciale;
d) care sunt destinate supravegherii și monitorizării.
(2) Eșantionorul acreditat oficial, în cazul când este o
persoană angajată, nu are competența să preleveze
eșantioane din loturile de sămânță care nu sunt
proprietatea angajatorului său, în afara cazului în care
există un alt acord între angajatorul său, solicitantul de
certificare și autoritatea oficială.
(3) O proporție a eșantioanelor din loturile de semințe
trebuie prelevată pentru postcontrol de către eșantionorul
acreditat oficial. Eșantioanele respective sunt expediate la
autoritatea oficială. Eșantioanele sunt prelevate în
conformitate cu precizările specificate în legislația în
vigoare.
(4) Când se eșantionează automat, operațiunile trebuie
să corespundă prezentelor proceduri, condiții și reguli și să
fie supravegheate de autoritatea oficială.
Art. 12. — (1) Eșantionorul acreditat oficial trebuie să își
mențină un nivel ridicat de pregătire teoretică și practică prin:
a) participarea periodică la instruiri;
b) cunoașterea modificărilor apărute în regulile și
normele tehnice în vigoare privind prelevarea de
eșantioane din loturile de semințe, însușindu-și orice
schimbare;
c) efectuarea permanentă a activității de eșantionare,
fără întreruperi de lungă durată, iar în cazul unei
întreruperi justificate pe o perioadă mai mare de 9 luni, se
va face retestarea persoanei acreditate.
(2) Eșantionorul acreditat oficial trebuie să fie instruit,
testat sau retestat prin cursuri de pregătire similare celor
pentru eșantionorul oficial și trebuie atestat prin examinare
oficială.
SECȚIUNEA a 2-a
Responsabilitățile autorității oficiale

Art. 13. — (1) Autoritatea oficială trebuie să dispună de
personal specializat, de echipamente și alte facilități
necesare pentru a realiza expertize tehnice privind
acreditarea și supravegherea eșantionorilor loturilor de
sămânță.
(2) Autoritatea oficială comunică operatorului economic
angajator sau persoanei fizice independente acceptul pentru
înscrierea la acreditare sau motivele pentru care înscrierea
nu poate fi acceptată, în termen de 5 zile lucrătoare de la
data depunerii solicitării împreună cu întreaga documentație
solicitată.
(3) Autoritatea oficială asigură accesul la informații,
documentație și îndrumă eșantionorul înainte și după
acreditare.
(4) Autoritatea oficială trebuie:
a) să furnizeze date cu privire la sistemul de acreditare
a eșantionorilor;

27

b) să furnizeze proceduri relevante pentru sigilarea,
etichetarea și eșantionarea loturilor de semințe;
c) să organizeze instruiri și aplicații practice pe
probleme de eșantionare;
d) să testeze candidatul la acreditare și să retesteze
eșantionorul acreditat oficial sau eșantionorul acreditat
oficial independent;
e) să aducă la cunoștință candidatului la acreditare
rezultatul testării în termen de 24 de ore de la obținerea
rezultatelor verificării de la proba scrisă;
f) să încheie un contract de acreditare oficială cu
operatorul economic angajator și eșantionorul acreditat
oficial sau cu eșantionorul acreditat oficial independent,
după caz, care a trecut probele de verificare în vederea
acreditării, și să elibereze certificatul de acreditare oficială
pentru eșantionorul acreditat oficial;
g) să organizeze audituri și să monitorizeze activitatea
de eșantionare, etichetare și sigilare;
h) să verifice dacă echipamentele de eșantionare
folosite de eșantionorul acreditat oficial sunt cele prevăzute
de regulile și normele în vigoare;
i) să inițieze acțiuni preventive în scopul eliminării unor
posibile neconformități sau a altor situații nedorite;
j) să inițieze acțiuni corective sau să retragă acreditarea
dacă acțiunile corective nu sunt întreprinse;
k) să asigure identificarea eșantionorului acreditat oficial
printr-un număr unic și o ștampilă personală.
(5) Pe tot parcursul activității de acreditare se va
menține confidențialitatea informațiilor obținute la toate
nivelurile.
(6) Autoritatea oficială trebuie să se asigure că
eșantionorul acreditat oficial:
a) este liber de orice presiune ce poate afecta negativ
calitatea muncii desfășurate;
b) este independent în luarea deciziilor;
c) este imparțial când efectuează prelevări de
eșantioane;
d) nu obține niciun profit personal din prelevarea de
eșantioane.
SECȚIUNEA a 3-a
Documentele de acreditare

Art. 14. — Contractul de acreditare oficială, al cărui
model este prezentat în anexa nr. 2, are puterea legală a
unui contract între autoritatea oficială, operatorul economic
angajator și eșantionorul acreditat oficial al angajatorului
sau eșantionorul acreditat oficial independent, după caz.
Art. 15. — Certificatul de acreditare oficială, al cărui
model este prezentat în anexa nr. 3, reprezintă documentul
tipizat eliberat de autoritatea oficială în urma îndeplinirii
tuturor condițiilor prevăzute în prezentele proceduri, condiții
și reguli, are termen de valabilitate de 3 ani și este vizat
anual în urma verificării prin supraveghere și monitorizare a
activității și retestării eșantionorului acreditat oficial.
CAPITOLUL V
Supravegherea și monitorizarea eșantionorilor
acreditați oficial, efectuate de autoritatea oficială
SECȚIUNEA 1
Auditul efectuat de autoritatea oficială

Art. 16. — (1) Autoritatea oficială trebuie să aibă
certitudinea că eșantionorul acreditat oficial respectă în
totalitate regulile și normele în vigoare, iar activitatea pe
care o desfășoară acesta este adecvată și eficientă pentru
scopul propus. Această cetitudine poate fi obținută în mod
obiectiv prin intermediul unui audit.
(2) Auditorii care efectuează auditul eșantionorului
acreditat oficial sunt auditori oficiali ai LCCSMS sau
ITCSMS, recunoscuți de INCS. Auditorii sunt instruiți de

28

MONITORUL OFICIAL AL ROMÂNIEI, PARTEA I, Nr. 678/8.VIII.2006

LCCSMS sau de alte autorități similare din statele membre
ale Comunității Europene.
(3) Autoritatea oficială va lua în calcul, în cazul
eșantionorului acreditat oficial:
a) un sistem de control al întregii documentații
referitoare la activitatea acestuia;
b) reactualizarea documentației specifice necesare;
c) verificarea documentelor eliberate, asigurarea că
amendamentele sau schimbările aduse unor documente
sunt autorizate, procesate și implementate într-o manieră
eficientă și rapidă;
d) reexaminarea cunoștințelor acestuia în ceea ce
privește toate schimbările publicate în documentația de
specialitate;
e) rezultatele supravegherii și monitorizării acestuia și a
loturilor eșantionate de acesta.
Art. 17. — (1) Auditul se efectuează la fiecare 3 ani în
vederea reacreditării, la cererea operatorului economic
angajator sau a eșantionorului acreditat oficial independent,
iar în cazul în care s-au identificat neconformități, auditul
se efectuează anual sau la intervale mai scurte. Perioada
de 3 ani începe de la data acreditării.
(2) Documentele pe care trebuie să le depună
operatorul economic sau eșantionorul acreditat oficial
independent în vederea reacreditării sunt:
a) cererea de reacreditare, care se depune la
autoritatea oficială, în două exemplare, cu cel puțin 3 luni
înainte de data expirării valabilității certificatului de
acreditare oficială;
b) documentația necesară la acreditare, reactualizată;
c) alte documente solicitate, după caz, de către
autoritatea oficială.
(3) Data efectuării auditului în vederea reacreditării va fi
stabilită de autoritatea oficială de comun acord cu
solicitantul, dar nu mai târziu de 3 luni de la data expirării
valabilității certificatului de acreditare oficială.
(4) În termen de 15 zile de la data efectuării auditului
în vederea reacreditării, auditorii autorității oficiale
întocmesc un raport de audit în 3 exemplare, din care
două exemplare rămân la autoritatea oficială, iar un
exemplar va fi înmânat operatorului economic angajator
sau eșantionorului acreditat oficial independent, verificat,
după caz. Termenul de 15 zile în care auditorii autorității
oficiale întocmesc un raport de audit, în cazul alin. (3),
trebuie să se încadreze în termenul prevăzut la acest
alineat.
(5) În urma auditului efectuat de autoritatea oficială,
dacă raportul de audit este favorabil, se încheie un nou
contract de acreditare oficială și se eliberează un nou
certificat de acreditare oficială.
(6) În urma auditului efectuat de autoritatea oficială,
dacă raportul de audit este nefavorabil, se retrage
certificatul de acreditare oficială, iar contractul de acreditare
oficială se consideră nul. Operatorul economic angajator
sau persoana fizică independentă poate să decidă dacă
depune cerere cu documentația reactualizată pentru
începerea unui alt audit sau face contestație la INCS
împotriva deciziei de respingere.
SECȚIUNEA a 2-a
Supravegherea eșantionorilor acreditați oficial, efectuată
de autoritatea oficială

Art. 18. — (1) Supravegherea eșantionorilor acreditați
oficial este efectuată anual de către autoritatea oficială
astfel:
a) prin eșantionarea și testarea oficială a minimum 5%
din loturile eșantionate de eșantionorul acreditat oficial.
Această proporție este în principiu egal distribuită pentru
persoanele fizice și juridice cu sămânță intrată pentru
certificare și din speciile intrate. Proporția poate fi mai
mare atunci când există dubii specifice. Proporția de
minimum 5% nu se aplică eșantionării automate.

Eșantioanele de verificare se prelevează de un eșantionor
oficial prin alegerea randomizată a loturilor;
b) rezultatele obținute în urma determinărilor efectuate
pe eșantioanele de semințe prelevate oficial sunt
comparate cu rezultatele obținute în urma determinărilor
efectuate pe eșantioanele de semințe prelevate de
eșantionorul acreditat oficial, verificându-se încadrarea
acestora în limitele de toleranță;
c) încadrarea în limitele de toleranță este obligatorie
pentru toate eșantioanele prelevate. Atunci când diferența
depășește limitele de toleranță admise, autoritatea oficială
va stabili unele măsuri corective. În urma aplicării măsurilor
corective, rezultatele obținute sunt transmise autorității
oficiale. Dacă nici în urma acțiunilor corective rezultatele nu
se încadrează în limitele de toleranță, acreditarea
eșantionorului acreditat oficial este retrasă. În acest caz
autoritatea oficială ia măsuri ca orice certificare a seminței
eșantionate să fie anulată, cu excepția cazului când se
poate demonstra că totuși această sămânță îndeplinește
toate condițiile prevăzute în reguli și norme;
d) loturile de sămânță din care s-au prelevat eșantioane
și s-au efectuat teste sub supraveghere oficială, menționate
la alin. (1) lit. a), trebuie identificate și marcate oficial.
(2) După încheierea determinărilor, autoritatea oficială
întocmește un raport de supraveghere. Un exemplar al
raportului rămâne la autoritatea oficială, un exemplar la
operatorul economic angajator și unul la eșantionorul
acreditat oficial al angajatorului sau la eșantionorul acreditat
oficial independent, după caz.
(3) Autoritatea oficială poate lua măsuri suplimentare
pentru efectuarea eșantionării sub supraveghere oficială.
Art. 19. — Toate activitățile desfășurate în vederea
acreditării/reacreditării oficiale, supravegherii și monitorizării
efectuate de autoritatea oficială sunt achitate de operatorul
economic angajator sau de persoana fizică independentă
ori de eșantionorul acreditat oficial independent, după caz,
conform tarifelor în vigoare.
CAPITOLUL VI
Măsuri luate de autoritatea oficială
privind eșantionorii acreditați
Art. 20. — (1) Certificatul de acreditare oficială poate fi
retras temporar sau definitiv, după caz, în următoarele
situații:
a) cererea de acreditare conține informații false sau
eronate;
b) documentul oficial de prelevare a eșantioanelor
conține informații false sau eronate;
c) nu au fost respectate condițiile, procedurile de lucru,
regulile și normele în vigoare, în timpul prelevării de
eșantioane;
d) datele din activitatea de supraveghere și audit
demonstrează că eșantionorul acreditat oficial nu
îndeplinește standardele de competență ce se impun în
activitatea pentru care a fost acreditat;
e) neîndeplinirea obligațiilor financiare de către
eșantionorul acreditat oficial independent sau de către
operatorul economic angajator în cazul persoanei angajate,
pentru anul în curs.
(2) În cazul retragerii temporare a certificatului de
acreditare oficială, autoritatea oficială poate cere
eșantionorului acreditat oficial să urmeze o instruire
corectivă și o reexaminare; este menționat un termen limită
de corectare a neconformităților care au dus la retragerea
temporară a acreditării.
(3) Operatorul economic angajator și eșantionorul său
acreditat oficial sau eșantionorul acreditat oficial
independent sunt anunțați în scris despre retragerea
temporară a acreditării, trebuind să semneze pentru
primirea notificării respective.
(4) Anularea deciziei de retragere temporară a
acreditării se face numai atunci când au fost eliminate în
totalitate motivele retragerii.

29

MONITORUL OFICIAL AL ROMÂNIEI, PARTEA I, Nr. 678/8.VIII.2006
(5) După constatarea de către autoritatea oficială a
remedierii deficiențelor, operatorul economic angajator și
eșantionorul acreditat oficial, după caz, sunt anunțați în
scris asupra datei de la care aceștia își pot relua
activitatea.
Art. 21. — Acreditarea eșantionorului acreditat oficial
este retrasă definitiv în următoarele situații:
a) la cererea acestuia;
b) neprezentarea eșantionorului acreditat oficial pentru
reînnoirea vizei anuale sau la expirarea termenului de
valabilitate a certificatului de acreditare oficială;
c) nerespectarea termenului stabilit de autoritatea
oficială pentru corectarea neconformităților care au dus la
retragerea temporară a acreditării;
d) depistarea unei neconformități majore care este de
natură să afecteze calitatea activității desfășurate și
rezultatele obținute la testele de laborator pe eșantioanele
prelevate de eșantionorul acreditat oficial;
e) neîndeplinirea obligațiilor financiare de către operatorul
economic angajator sau de eșantionorul acreditat oficial

independent nici în urma retragerii temporare a certificatului
de acreditare oficială.
Art. 22. — (1) În cazul retragerii definitive a acreditării,
operatorul economic angajator sau eșantionorul acreditat
oficial independent este anunțat în scris asupra motivelor
și datei efective a retragerii, acesta trebuind să semneze
pentru primirea notificării respective.
(2) La data retragerii temporare sau retragerii definitive
a acreditării, certificatul de acreditare oficială se consideră nul.
Art. 23. — (1) Eșantionorul acreditat oficial al cărui
certificat de acreditare oficială a fost retras temporar sau
definitiv poate face contestație la LCCSMS sau INCS, în
termen de 15 zile de la data primirii înștiințării scrise.
(2) Autoritatea oficială analizează contestația și decide
în termen de 15 zile de la primirea acesteia.
Art. 24. — Anexele nr. 1—3 fac parte integrantă din
prezentele proceduri, condiții și reguli.
ANEXA Nr. 1
la proceduri, condiții și reguli

Nr. ................ Data ............................
Înregistrat cu Autorizația de producere, prelucrare
sau comercializare a semințelor nr. ..........................
Se aprobă înscrierea.
Director executiv,
....................................................
CERERE

privind obținerea acreditării/reacreditării oficiale pentru prelevarea eșantioanelor de semințe
în vederea efectuării testelor de laborator
Operatorul economic angajator/Persoana fizică independentă ........................................................., cu sediul/adresa
în localitatea ............................................., str. ....................................... nr. ..., județul ................................, telefon .................,
fax .................................., înmatriculat la registrul comerțului cu nr. ...................... din ............, reprezentat prin .....................,
având funcția de ................................................, solicit acreditarea/reacreditarea și eliberarea certificatului de acreditare
pentru ..................................................., având funcția ..................., pentru următoarele specii și grupe de specii: .................
(numele și prenumele)

........................................................................................................................................................................................................
......................................................................................................................................................................................................
Anexez la prezenta cerere următoarele documente:
a) copie xerox de pe autorizația de producere, prelucrare, comercializare a semințelor, în cazul persoanelor fizice
sau juridice angajatoare prevăzute la art. 1 alin. (1) lit. c) din proceduri, condiții și reguli;
b) copie xerox de pe statutul de funcționare, cu specificarea obiectului de activitate în domeniu, în cazul
persoanelor fizice sau juridice angajatoare prevăzute la art. 1 alin. (1) lit. b) și c) din proceduri, condiții și reguli;
c) copie xerox de pe certificatul de înmatriculare eliberat de oficiul registrului comerțului de pe lângă camera de
comerț și industrie, în cazul persoanelor fizice sau juridice angajatoare prevăzute la art. 1 alin. (1) lit. b) și c) din
proceduri, condiții și reguli;
d) copie xerox de pe certificatul de înregistrare fiscală, în cazul persoanelor fizice sau juridice angajatoare
prevăzute la art. 1 alin. (1) lit. b) și c) din proceduri, condiții și reguli;
e) dosarul de prezentare a persoanei angajate sau a persoanei fizice independente care urmează să se ocupe
de eșantionare în vederea efectuării testelor de laborator, care trebuie să cuprindă:
— copie de pe diploma de studii;
— curriculum vitae;
— copie de pe carnetul de muncă sau contractul de colaborare.
Declar pe propria răspundere că eșantionorul acreditat oficial este liber de orice presiune în activitatea de
prelevare a eșantioanelor de semințe în vederea efectuării testelor de laborator.
Cererea se depune în două exemplare.
Achitat tariful:
..........................................................................

..........................................................................
(semnătura conducătorului operatorului economic
sau a persoanei independente)

Conform Ordinului ministrului agriculturii, pădurilor
și dezvoltării rurale nr. 451/2006.

Accept condițiile și responsabilitățile
eșantionorului acreditat oficial.
..................................................................................
(semnătura persoanei candidat/acreditate)

Data .....................................................

30

MONITORUL OFICIAL AL ROMÂNIEI, PARTEA I, Nr. 678/8.VIII.2006
ANEXA Nr. 2
la proceduri, condiții și reguli
CONTRACT DE ACREDITARE OFICIALĂ

Nr. ................ data ......................
1. Părțile contractante:
a) Inspecția Națională pentru Calitatea Semințelor (INCS), prin Laboratorul Central pentru Calitatea Semințelor și
a Materialului Săditor (LCCSMS)/Inspectoratul Teritorial pentru Calitatea Semințelor și a Materialului Săditor
(ITCSMS) ..............................................................., cu sediul în .............................................................., reprezentată prin
(domnul/doamna) .................................................................................., în calitate de reprezentant al autorității oficiale pentru
acreditarea eșantionorului,
și
b) ...................................................................................................................................................................................,
(denumirea operatorului economic angajator care a solicitat acreditarea/reacreditarea oficială)

cu sediul în ............................................................, reprezentat prin (domnul/doamna) ............................................., în calitate
de operator economic angajator al eșantionorului acreditat oficial .......................................................................................,
și
c) .................................................................................................................., în calitate de eșantionor acreditat oficial,
(numele și prenumele eșantionorului acreditat/reacreditat oficial)

cu adresa în ................................................................................................................................................................................,
d) și eșantionorul acreditat oficial independent ................................................., adresa .........................., CI ........... .
2. Obiectul și prețul contractului
Prezentul contract stabilește relația legală dintre INCS, operatorul economic angajator și eșantionorul acreditat
oficial sau eșantionorul acreditat oficial independent, după caz, în scopul desfășurării activității de prelevare a
eșantioanelor de semințe în vederea efectuării testelor de laborator la speciile, grupele de specii pentru care a fost
acreditat, pentru și în numele INCS.
Tarifele pentru acreditare oficială, supraveghere și monitorizare se achită de operatorul economic angajator sau
de eșantionorul acreditat oficial independent, după caz, la valoarea și termenele stabilite prin ordin al ministrului
agriculturii, pădurilor și dezvoltării rurale.
3. Durata contractului
Prezentul contract intră în vigoare la data la care este semnat de reprezentanții părților contractante și încetează
la împlinirea a 3 ani de la data semnării. Perioada de 3 ani se poate prelungi cu până la 3 luni dacă cererea de
reacreditare a fost depusă în termen. Prezentul contract poate fi prelungit cu acordul scris al părților contractante în
cazul reacreditării.
4. Documentele care însoțesc contractul:
— cerere de acreditare/reacreditare oficială;
— documentele solicitate la înscriere;
— certificatul de acreditare oficială;
— alte acte adiționale.
5. Reguli și norme
Serviciile executate în baza prezentului contract respectă condițiile și procedurile, normele și standardele în
vigoare prezentate de autoritatea oficială la încheierea acestuia.
6. Obligațiile părților
6.1. O parte contractantă nu are, fără acordul scris al celeilalte părți, dreptul:
— de a face cunoscut prezentul contract sau orice prevedere a acestuia unei terțe persoane, în afara acelor
persoane implicate în îndeplinirea acestuia;
— de a utiliza informațiile și documentele obținute sau la care are acces în perioada de derulare a prezentului
contract în alt scop decât acela de a-și îndeplini obligațiile contractuale.
6.2. Dezvăluirea oricărei informații persoanelor implicate în îndeplinirea prezentului contract se face confidențial și
se referă numai la acele informații necesare în vederea îndeplinirii acestuia.
6.3. O parte contractantă este exonerată de răspundere pentru dezvăluirea de informații referitoare la prezentul
contract, dacă:
— informația era cunoscută părții contractante înainte ca ea să fi fost primită de la cealaltă parte contractantă;
— informația a fost dezvăluită după ce a fost obținut acordul scris al celeilalte părți contractante pentru
asemenea dezvăluiri;
— partea contractantă a fost obligată în mod legal să dezvăluie informația.
6.4. Obligațiile eșantionorului acreditat oficial:
— este obligat să respecte prevederile cuprinse în Legea nr. 266/2002 privind producerea, prelucrarea, controlul
și certificarea calității, comercializarea semințelor și a materialului săditor, precum și înregistrarea soiurilor de plante, în
Procedurile, condițiile și regulile privind acreditarea oficială a persoanelor pentru a preleva eșantioane de semințe în
vederea efectuării testelor de laborator sub supraveghere oficială și în celelalte reguli și norme în vigoare;
— garantează că orice informație pe care o furnizează INCS este conformă cu realitatea;
— garantează că pe tot parcursul derulării prezentului contract respectă procedurile, condițiile și regulile de
acreditare, cu excepția unor modificări efectuate cu aprobarea INCS;
— garantează că ia toate măsurile raționale necesare pentru a permite INCS sau oricărei alte persoane care
acționează în numele INCS să își realizeze sarcinile și funcțiile așa cum sunt menționate în regulile și normele în
vigoare;

MONITORUL OFICIAL AL ROMÂNIEI, PARTEA I, Nr. 678/8.VIII.2006

31

— garantează că nu efectuează prelevări de eșantioane în afara speciilor și grupelor de specii prevăzute în
certificatul de acreditare oficială și ia toate măsurile pentru ca serviciile sale să nu fie prestate pentru scopuri nelegale
sau de către persoane neautorizate.
6.5. Obligațiile autorității oficiale:
— are obligația de a pune la dispoziție eșantionorului acreditat oficial orice facilități sau informații pe care le
consideră necesare pentru îndeplinirea în bune condiții a prezentului contract;
— are obligația să procure toată documentația necesară pentru desfășurarea în bune condiții a procedurilor de
acreditare, conform regulilor și normelor în vigoare;
— nu este responsabilă pentru niciun fel de compensații plătibile prin lege în privința sau ca urmare a unui
accident ori prejudiciu adus unui eșantionor acreditat oficial în timpul desfășurării activității de prelevare a eșantioanelor;
— are dreptul de a verifica modul de lucru al eșantionorului acreditat oficial, în conformitate cu Procedurile,
condițiile și regulile privind acreditarea oficială a persoanelor pentru a preleva eșantioane de semințe în vederea efectuării
testelor de laborator sub supraveghere oficială;
— are obligația de a notifica în scris operatorului economic angajator, care are eșantionori acreditați oficial,
reprezentanții săi împuterniciți pentru supravegherea și monitorizarea acestora.
6.6. Începerea și sistarea activității
Eșantionorul acreditat oficial efectuează prelevări de eșantioane numai după:
— primirea certificatului de acreditare oficială;
— reînnoirea vizei anuale;
— înlăturarea neconformităților majore care au dus la retragerea temporară a acreditării;
— îndeplinirea obligațiilor financiare către autoritatea oficială pentru acreditare, supraveghere și audit.
Încetarea activității de prelevare a eșantioanelor se va face în următoarele condiții:
— la cererea angajatorului și a eșantionorului său acreditat oficial;
— la cererea eșantionorului acreditat oficial independent;
— în cazul neprezentării pentru viza anuală;
— în cazul nerespectării termenului stabilit de autoritatea oficială pentru corectarea unor neconformități;
— în cazul depistării de către autoritatea oficială a unor neconformități majore.
6.7. Modalități de plată
Angajatorul eșantionorului acreditat oficial sau eșantionorul acreditat oficial independent achită autorității oficiale
contravaloarea serviciilor de acreditare, la data înscrierii pentru acreditare, a celor de supraveghere și monitorizare și a
activității de prelevare de eșantioane pentru verificarea modului de lucru al eșantionorului acreditat oficial.
Dacă angajatorul sau eșantionorul acreditat oficial independent nu achită contravaloarea serviciilor de acreditare,
procedura de acreditare este retrasă.
Dacă angajatorul sau eșantionorul acreditat oficial independent nu achită factura ce reprezintă serviciile de
supraveghere, se aplică penalități de întârziere, potrivit legii.
7. Amendament
Părțile contractante au dreptul, pe durata prezentului contract, de a conveni în scris modificarea unor clauze ale
acestuia, în conformitate cu normele și regulile în vigoare.
8. Rezilierea contractului
Nerespectarea obligațiilor asumate prin prezentul contract de către una dintre părțile contractante dă dreptul părții
lezate de a cere rezilierea acestuia. Cererea de reziliere se comunică în scris celeilalte părți contractante.
9. Forța majoră
Forța majoră este constatată de o autoritate competentă. Aceasta exonerează părțile contractante de îndeplinirea
obligațiilor asumate prin prezentul contract pe toată perioada în care aceasta acționează.
În sensul prezentului contract, prin forță majoră se înțelege un eveniment mai presus de controlul părților, care
nu se datorează greșelii sau vinii acestora, care nu poate fi prevăzut la momentul încheierii prezentului contract și care
face imposibilă executarea și, respectiv, îndeplinirea acestuia.
Partea contractantă care invocă forța majoră are obligația de a notifica celeilalte părți și în mod complet
producerea acesteia și de a lua măsurile care îi stau la dispoziție în vederea limitării consecințelor.
Dacă forța majoră acționează sau se estimează că va acționa pe o perioadă mai mare de 6 luni, fiecare parte
contractantă va avea dreptul să notifice celeilalte părți contractante încetarea prezentului contract fără ca vreuna dintre
ele să pretindă daune celeilalte părți.
10. Soluționarea litigiilor
Autoritatea oficială, prin reprezentanții săi, ITCSMS sau LCCSMS, face toate eforturile pentru a rezolva pe cale
amiabilă, prin tratative directe, orice neînțelegere sau dispută care se poate ivi în cadrul sau în legătură cu
prezentul contract.
Dacă după 15 zile de la începerea acestor tratative neoficiale cele două părți contractante nu reușesc să rezolve în
mod amiabil divergența contractuală, fiecare parte contractantă poate solicita ca divergența să se soluționeze prin arbitraj.
11. Limba care guvernează contractul
Limba care guvernează prezentul contract este limba română.
12. Comunicări
Orice comunicare între părțile contractante referitoare la îndeplinirea prezentului contract trebuie să fie transmisă
în scris.
Orice document scris trebuie înregistrat atât în momentul transmiterii, cât și în momentul primirii.
Comunicările dintre părțile contractante se pot face și prin telefon, telegramă, telex, fax sau e-mail, cu condiția
confirmării în scris a primirii comunicării.

32

MONITORUL OFICIAL AL ROMÂNIEI, PARTEA I, Nr. 678/8.VIII.2006
13. Retragerea
La data retragerii temporare sau definitive a acreditării, contractul de acreditare oficială se consideră nul.
14. Legea aplicabilă contractului
Prezentul contract va fi interpretat conform legilor din România.
Autoritatea oficială,
.....................................................

Operator economic angajator,
.....................................................

Eșantionor acreditat oficial,
.....................................................

Eșantionor acreditat oficial independent,
.....................................................

1)

ANEXA Nr. 31)
la proceduri, condiții și reguli

Anexa nr. 3 este reprodusă în facsimil.
EDITOR: PARLAMENTUL ROMÂNIEI — CAMERA DEPUTAȚILOR

îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 678/8.VIII.2006 conține 32 de pagini.

Prețul: 2,25 lei

&JUYDGY|118546]
ISSN 1453—4495

