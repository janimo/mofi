PARTEA

Anul 174 (XVIII) — Nr. 117

I

LEGI, DECRETE, HOTĂRÂRI ȘI ALTE ACTE

Marți, 7 februarie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 21 din 12 ianuarie 2006 referitoare la
excepția de neconstituționalitate a prevederilor
art. 5 pct. 2 din Ordonanța Guvernului
nr. 102/2000 privind statutul și regimul refugiaților
în România ................................................................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.181. — Ordin al ministrului administrației și internelor
privind calendarul de desfășurare a concursului

DECIZII

ALE

CURȚII

Nr.

Pagina
național de admitere și componența nominală a
comisiilor de organizare, de admitere și de
contestații, constituite pentru concursul național de
admitere la Programul de formare specializată
destinat funcționarilor publici de conducere, anul
de studii 2005—2006................................................

3–7

1.182. — Ordin al ministrului administrației și internelor
privind stabilirea tarifelor de participare la
Programul de formare specializată destinat
funcționarilor publici de conducere, anul de studii
2005—2006................................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 21
din 12 ianuarie 2006

referitoare la excepția de neconstituționalitate a prevederilor art. 5 pct. 2
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Valentina Bărbățeanu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 5 pct. 2 din Ordonanța
Guvernului nr. 102/2000 privind statutul și regimul
refugiaților în România, excepție ridicată de Ye Xiaoyong în
Dosarul nr. 1.142/RF/2005 al Tribunalului București —
Secția a VIII-a conflicte de muncă, asigurări sociale,
contencios administrativ și fiscal.
La apelul nominal răspunde autorul excepției, personal
și asistat de traducătorul autorizat de limbă chineză,
domnul Ioan Budura. Se constată lipsa părții Oficiul
Național pentru Refugiați, față de care procedura de citare
este legal îndeplinită. Curtea dispune a se face apelul și în

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 117/7.II.2006

dosarele nr. 766D/2005, nr. 816D/2005, nr. 880D/2005,
nr. 882D/2005, nr. 883D/2005 și nr. 884D/2005, având ca
obiect aceeași excepție, ridicată de Zhu Weifen și Chen
Shuting în dosarele nr. 7.403/2005 și, respectiv,
nr. 8.794/2005 ale Judecătoriei Sectorului 5 București și de
Li Juguang, Ye Jinkui, Chen Lincong și Xia Zhifei
în dosarele nr. 4.187/RF/2005, nr. 4.186/RF/2005,
nr. 4.654/RF/2005 și, respectiv, nr. 2.911/RF/2005 ale
Tribunalului București — Secția a VIII-a conflicte de
muncă, asigurări sociale, contencios administrativ și fiscal.
La apelul nominal răspund autorii excepției, personal și
asistați de traducătorul autorizat de limbă chineză, domnul
Ioan Budura. Se constată lipsa părții Oficiul Național pentru
Refugiați, față de care procedura de citare este legal
îndeplinită.
Magistratul-asistent referă asupra cererilor autorilor
excepției, prin care se solicită acordarea unui nou termen
de judecată în vederea administrării probei cu înscrisuri,
prin care să dovedească temeinicia excepției de
neconstituționalitate.
Având cuvântul asupra cererilor de amânare,
reprezentantul Ministerului Public solicită respingerea
acestora.
Curtea, în temeiul art. 156 alin. 1 din Codul de
procedură civilă, respinge cererile de acordare a unui nou
termen de judecată.
Curtea, din oficiu, pune în discuție conexarea dosarelor.
Autorii excepției de neconstituționalitate și reprezentantul
Ministerului Public sunt de acord cu conexarea dosarelor.
Curtea, în temeiul art. 14 și al art. 53 alin. (5) din
Legea nr. 47/1992 privind organizarea și funcționarea Curții
Constituționale, raportate la art. 164 din Codul de
procedură
civilă,
dispune
conexarea
dosarelor
nr. 766D/2005, nr. 816D/2005, nr. 880D/2005,
nr. 882D/2005, nr. 883D/2005 și nr. 884D/2005 la Dosarul
nr. 690D/2005, care a fost primul înregistrat.
Cauza fiind în stare de judecată, președintele acordă
cuvântul părților.
Autorii excepției solicită admiterea acesteia, pentru
motivele expuse în notele scrise aflate la dosarele cauzei.
Reprezentantul Ministerului Public pune concluzii de
respingere a excepției ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 9 iunie 2005, 6 octombrie 2005,
20 octombrie 2005 și 3 noiembrie 2005, pronunțate de
Tribunalul București — Secția a VIII-a conflicte de
muncă, asigurări sociale, contencios administrativ și
fiscal în dosarele nr. 1.142/RF/2005, nr. 4.186/RF/2005, nr.
4.187/RF/2005, nr. 2.911/RF/2005 și nr. 4.654/RF/2005, și
prin încheierile din 23 septembrie 2005 și 4 octombrie
2005, pronunțate de Judecătoria Sectorului 5 București în
dosarele nr. 7.403/2005 și nr. 8.794/2005, Curtea
Constituțională a fost sesizată
cu excepția de
neconstituționalitate a dispozițiilor art. 5 alin. (1), art. 5
lit. b) și art. 5 alin. (1) pct. 2 din Ordonanța Guvernului
nr. 102/2000 privind statutul și regimul refugiaților în
România, republicată. Excepțiile au fost ridicate de Ye
Xiaoyong, Ye Jinkui, Li Juguang, Xia Zhifei, Chen Lincong,
Zhu Weifen și Chen Shuting în cauze având ca obiect
soluționarea recursurilor împotriva sentințelor prin care
autorilor excepțiilor li s-au respins plângerile formulate
împotriva unor hotărâri ale Oficiului Național pentru
Refugiați.

În motivarea excepțiilor de neconstituționalitate, având
un conținut similar, se susține, în esență, că dispozițiile de
lege criticate sunt neconstituționale datorită lipsei lor de
precizie și claritate, prin aceasta creând posibilitatea unor
interpretări și aplicări arbitrare.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
și Judecătoria Sectorului 5 București apreciază că
excepția de neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
ridicată nu este întemeiată.
Avocatul Poporului apreciază că dispozițiile art. 5
pct. 2 din Ordonanța Guvernului nr. 102/2000 sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie,
conform încheierilor de sesizare, prevederile art. 5 alin. (1),
art. 5 lit. b) și art. 5 alin. (1) pct. 2 din Ordonanța
Guvernului nr. 102/2000 privind statutul și regimul
refugiaților în România, republicată în Monitorul Oficial al
României, Partea I, nr. 1.136 din 1 decembrie 2004. Se
observă însă că, în realitate, în urma republicării, textul
criticat este cel al art. 5 pct. 2. Conținutul acestuia este
următorul:
Art. 5 pct. 2: îProtecția umanitară condiționată se poate
acorda străinului care nu îndeplinește condițiile prevăzute la
art. 2 alin. (1) și cu privire la care există motive serioase să se
creadă că, dacă va fi returnat în țara de origine, riscă să sufere
o vătămare a drepturilor sale constând în: [...]
2. tortură, tratamente sau pedepse inumane ori degradante;“.
În opinia autorilor excepției de neconstituționalitate
aceste dispoziții de lege contravin prevederilor art. 22
alin. (2) din Constituție și celor ale art. 3 din Convenția
pentru apărarea drepturilor omului și a libertăților
fundamentale, ambele referitoare la interzicerea torturii.
Examinând excepția de neconstituționalitate, Curtea
constată că dispozițiile art. 5 pct. 2 din Ordonanța
Guvernului nr. 102/2000 privind statutul și regimul
refugiaților în România au mai format obiect al controlului
de constituționalitate, cu o motivare similară și prin
raportare la aceleași prevederi constituționale și
convenționale ca și în cauza de față. Prin Decizia nr. 545
din 18 octombrie 2005, publicată în Monitorul Oficial al
României, Partea I, nr. 1.042 din 23 noiembrie 2005,
Curtea a respins excepția ca neîntemeiată, pentru
considerentele acolo reținute.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 117/7.II.2006
Cele statuate prin decizia menționată își mențin
valabilitatea, în cauza de față neintervenind elemente noi

3

de natură să determine reconsiderarea soluției pronunțate
cu acel prilej.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 pct. 2 din Ordonanța Guvernului nr. 102/2000
privind statutul și regimul refugiaților în România, excepție ridicată de Ye Xiaoyong, Xia Zhifei, Ye Jinkui, Li Juguang și
Chen Lincong în dosarele nr. 1.142/RF/2005, nr. 2.911/RF/2005, nr. 4.186/RF/2005, nr. 4.187/RF/2005 și
nr. 4.654/RF/2005 ale Tribunalului București — Secția a VIII-a conflicte de muncă, asigurări sociale, contencios
administrativ și fiscal și de Zhu Weifen și Chen Shuting în dosarele nr. 7.403/2005 și nr. 8.794/2005 ale Judecătoriei
Sectorului 5 București.
Definitivă și general obligatorie.
Pronunțată în ședința publică din data de 12 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind calendarul de desfășurare a concursului național de admitere și componența nominală a
comisiilor de organizare, de admitere și de contestații, constituite pentru concursul național
de admitere la Programul de formare specializată destinat funcționarilor publici de conducere,
anul de studii 2005—2006
Având în vedere dispozițiile art. 5 din Ordonanța Guvernului nr. 81/2001 privind înființarea și organizarea
Institutului Național de Administrație, aprobată cu modificări prin Legea nr. 106/2002, modificată și completată prin
Ordonanța Guvernului nr. 74/2003 (aprobată cu modificări prin Legea nr. 575/2003), ale art. 3 din Hotărârea Guvernului
nr. 1.083/2004 privind organizarea și funcționarea Institutului Național de Administrație și a centrelor regionale de formare
continuă pentru administrația publică locală, precum și ale art. 2 din Regulamentul privind organizarea și desfășurarea
concursului național de admitere la programele de formare specializată în administrația publică — anul de studii 2005—2006,
aprobat prin Hotărârea Guvernului nr. 1.833/2005,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
Art. 1. — Se aprobă calendarul de desfășurare a
concursului național de admitere la Programul de formare
specializată destinat funcționarilor publici de conducere,
anul de studii 2005–2006, potrivit anexei nr. 1.
Art. 2. — Se aprobă componența nominală a comisiilor
de organizare, de admitere și de contestații, constituite
pentru concursul național de admitere la Programul de
formare specializată destinat funcționarilor publici de
conducere, anul de studii 2005–2006, potrivit anexei nr. 2.
Art. 3. — Fiecare dintre comisiile prevăzute la art. 2 are
în componență și membri supleanți, care pot înlocui
membrii titulari în cazuri obiective de imposibilitate a

participării acestora la activitățile prevăzute în perioadele
respective.
Art. 4. — Atribuțiile comisiilor prevăzute la art. 2 sunt
cele stabilite prin Regulamentul privind organizarea și
desfășurarea concursului național de admitere la programele
de formare specializată în administrația publică — anul de
studii 2005—2006, aprobat prin Hotărârea Guvernului
nr. 1.833/2005.
Art. 5. — Comisia de admitere, constituită din
9 subcomisii, va activa numai la acele centre unde numărul
de candidați înscriși justifică activitatea subcomisiei. O
asemenea măsură va fi aprobată până la data de 3 martie
2006, prin ordin al directorului general al Institutului

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 117/7.II.2006

Național de Administrație, și va fi afișată pe site-ul
www.ina.gov.ro.
Art. 6. — Fiecare comisie are un secretariat tehnic
constituit din personalul corespunzător al instituțiilor
organizatoare de activități specifice de concurs: Institutul
Național de Administrație și centrele regionale București,
Călărași, Cluj-Napoca, Constanța, Craiova, Iași, Sibiu și
Timișoara.
Art. 7. — Cheltuielile privind organizarea și desfășurarea
activităților specifice ale comisiilor prevăzute la art. 2, la

nivel central și teritorial, vor fi asigurate din tariful de
înscriere la concursul național de admitere la Programul de
formare specializată destinat funcționarilor publici de
conducere, anul de studii 2005—2006. Plata acestor
cheltuieli va fi efectuată, în condițiile legii, de instituțiile
organizatoare prevăzute la art. 6.
Art. 8. — Anexele nr. 1 și 2 fac parte integrantă din
prezentul ordin.
Art. 9. — Prezentul ordin intră în vigoare la data
publicării în Monitorul Oficial al României, Partea I.

p. Ministrul administrației și internelor,
Anghel Andreescu,
secretar de stat
București, 6 februarie 2006.
Nr. 1.181.
ANEXA Nr. 1
CALENDARUL

de desfășurare a concursului național de admitere la Programul de formare specializată
destinat funcționarilor publici de conducere, anul de studii 2005—2006
Nr.
crt.

1.
2.
3.
4.
5.
6.
7.
8.

Activitatea planificată

Înscrierea candidaților
Selectarea dosarelor de înscriere
Afișarea rezultatelor după selectarea dosarelor
Interviul
Afișarea rezultatelor interviului
Depunerea contestațiilor
Afișarea rezultatelor la contestații
Afișarea rezultatelor finale

Perioada
de desfășurare

8—27 februarie 2006
28 februarie — 1 martie 2006
2 martie 2006
6—11 martie 2006
14 martie 2006
15 martie 2006
17 martie 2006
20 martie 2006
ANEXA Nr. 2*)

COMPONENȚA NOMINALĂ

a comisiilor de organizare, de admitere și de contestații, constituite pentru concursul național de admitere
la Programul de formare specializată destinat funcționarilor publici de conducere,
anul de studii 2005—2006

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 117/7.II.2006

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 117/7.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 117/7.II.2006

7

MINISTERUL ADMINISTRAȚIEI ȘI INTERNELOR

ORDIN
privind stabilirea tarifelor de participare la Programul de formare specializată
destinat funcționarilor publici de conducere, anul de studii 2005—2006
Având în vedere dispozițiile art. 5 din Ordonanța Guvernului nr. 81/2001 privind înființarea și organizarea
Institutului Național de Administrație, aprobată cu modificări prin Legea nr. 106/2002, modificată și completată prin
Ordonanța Guvernului nr. 74/2003 (aprobată cu modificări prin Legea nr. 575/2003), ale art. 3 din Hotărârea Guvernului
nr. 1.083/2004 privind organizarea și funcționarea Institutului Național de Administrație și a centrelor regionale de formare
continuă pentru administrația publică locală, precum și ale art. 6 din Regulamentul privind organizarea și desfășurarea
concursului național de admitere la programele de formare specializată în administrația publică — anul de studii 2005—
2006, aprobat prin Hotărârea Guvernului nr. 1.833/2005,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
Art. 1. — (1) Se aprobă tarifele de participare,
constituite din tarifele de înscriere la concursul național de
admitere și tarifele de școlarizare, la Programul de formare
specializată destinat funcționarilor publici de conducere,
anul de studii 2005—2006.
(2) Tarifele de participare la Programul de formare
specializată destinat funcționarilor publici de conducere,
anul de studii 2005—2006, sunt:
a) tariful de înscriere la concursul național de admitere;
b) tarifele de școlarizare.

Art. 2. — (1) Tariful prevăzut la art. 1 alin. (2) lit. a)
este de 150 lei (RON) și va fi plătit de candidați, în
conformitate cu prevederile art. 6 alin. (2) din Regulamentul
privind organizarea și desfășurarea concursului național de
admitere la programele de formare specializată în
administrația publică — anul de studii 2005—2006, aprobat
prin Hotărârea Guvernului nr. 1.833/2005, în contul
instituției organizatoare a concursului, după caz: Institutul
Național de Administrație, denumit în continuare INA;
centrele regionale de formare continuă pentru administrația

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 117/7.II.2006

publică locală situate în București, Călărași, Cluj-Napoca,
Constanța, Craiova, Iași, Sibiu și Timișoara.
(2) Conturile instituțiilor organizatoare ale concursului,
prevăzute la alin. (1), vor fi publicate pe site-ul
www.ina.gov.ro, până la data de 8 februarie 2006.
Art. 3. — (1) Tarifele prevăzute la art. 1 alin. (2) lit. b)
sunt două categorii, 2.000 lei (RON) și, respectiv, 2.500 lei
(RON), în funcție de tipul de program pentru care au optat
funcționarii publici de conducere.
(2) Tariful de școlarizare de 2.000 lei (RON) va fi plătit
de candidații admiși care au optat, la înscrierea la concurs
sau ulterior admiterii, pentru tipul de program organizat de
INA, în regie proprie, sau prin centrele regionale de
formare continuă pentru administrația publică locală
menționate la art. 2 alin. (1).
(3) Tariful de școlarizare de 2.500 lei (RON) va fi plătit
de candidații admiși care au optat, la înscrierea la concurs
sau ulterior admiterii, pentru tipul de program masterat
organizat de INA în parteneriat cu instituții de învățământ
superior acreditate.
(4) Candidații admiși care au optat pentru tipul de
program masterat prevăzut la alin. (3) sunt obligați să
urmeze și un modul tematic susținut de INA, în cadrul
calendarului comun convenit de INA cu instituțiile de
învățământ superior acreditate partenere.

(5) Plata tarifului de școlarizare prevăzut la alin. (3) va
fi făcută diferențiat, după cum urmează: 2.000 lei (RON)
pentru instituția de învățământ superior acreditată,
parteneră, și 500 lei (RON) pentru INA.
(6) Plata tarifului de școlarizare va fi făcută în baza
contractului de școlarizare pe care fiecare candidat declarat
admis îl va încheia cu instituțiile organizatoare pentru care
a optat la înscriere sau imediat după admitere, până la
repartizarea de către INA a candidaților admiși.
(7) Pentru activitatea desfășurată în cadrul comisiilor
constituite potrivit art. 2 alin. (1) din Regulamentul privind
organizarea și desfășurarea concursului național de
admitere la programele de formare specializată în
administrația publică — anul de studii 2005—2006, aprobat
prin Hotărârea Guvernului nr. 1.833/2005, membrii acestora
au dreptul, în condițiile legii, la o indemnizație de 250 lei
(RON)/zi pentru fiecare zi de funcționare a comisiilor.
Perioada cumulată de funcționare a comisiei de organizare
și a comisiei de admitere nu va depăși 6 zile/comisie, iar
cea a comisiei de contestații nu va depăși două
zile/comisie.
Art. 4. — Prezentul ordin intră în vigoare la data
publicării în Monitorul Oficial al României, Partea I.

p. Ministrul administrației și internelor,
Anghel Andreescu,
secretar de stat
București, 6 februarie 2006.
Nr. 1.182.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 117/7.II.2006 conține 8 pagini.

Prețul: 0,60 lei noi/6.000 lei vechi

&JUYDGY|112933]
ISSN 1453—4495

PDF compression, OCR, web-optimization with CVISION's PdfCompressor

