Anul 174 (XVIII) — Nr. 683

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 9 august 2006

SUMAR
Pagina

DECIZII

ALE

Pagina

Decizia nr. 565 din 11 iulie 2006 referitoare la excepția
de neconstituționalitate a dispozițiilor art. 52
alin. 2 din Codul de procedură penală...................

DECIZII ALE CURȚII CONSTITUȚIONALE
Decizia nr. 555 din 6 iulie 2006 referitoare la excepția
de neconstituționalitate a dispozițiilor art. 581 și
art. 582 din Codul de procedură civilă, ale art. 61,
art. 62, art. 133 alin. (1) și (2) și art. 231 alin. (3)
din Legea nr. 31/1990 privind societățile
comerciale, precum și ale art. 29 alin. (6) teza
întâi din Legea nr. 47/1992 privind organizarea și
funcționarea Curții Constituționale............................

Nr.

4–5

HOTĂRÂRI ALE GUVERNULUI ROMÂNIEI
971.
1–3

CURȚII

— Hotărâre privind cerințele minime pentru
semnalizarea de securitate și/sau de sănătate la
locul de muncă..........................................................

5–16

CONSTITUȚIONALE

CURTEA CONSTITUȚIONALĂ

D E C I Z I A Nr. 555
din 6 iulie 2006

referitoare la excepția de neconstituționalitate a dispozițiilor art. 581 și art. 582
din Codul de procedură civilă, ale art. 61, art. 62, art. 133 alin. (1) și (2) și art. 231 alin. (3)
din Legea nr. 31/1990 privind societățile comerciale, precum și ale art. 29 alin. (6) teza întâi
din Legea nr. 47/1992 privind organizarea și funcționarea Curții Constituționale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Mihaela Cîrstea
— procuror
Daniela Ramona Marițiu — magistrat-asistent
Pe rol se află soluționarea excepției de neconstituționalitate a dispozițiilor art. 581 și 582 din Codul de
procedură civilă, ale art. 61, 62, art. 133 alin. (1) și (2) și
art. 231 alin. (3) din Legea nr. 31/1990 privind societățile
comerciale, precum și ale art. 29 alin. (6) teza întâi din
Legea nr. 47/1992 privind organizarea și funcționarea Curții
Constituționale, excepție ridicată de Societatea Comercială
îTofan Grup“ — S.A. în dosarele nr. 7.977/3/2006 și

nr. 7.235/3/2006 ale Tribunalului București — Secția a VI-a
comercială.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 546D/2006 și
nr. 552D/2006, pune în discuție, din oficiu, problema
conexării cauzelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 552D/2006 la
Dosarul nr. 546D/2006, care este primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarelor, reține următoarele:

2

MONITORUL OFICIAL AL ROMÂNIEI, PARTEA I, Nr. 683/9.VIII.2006

Prin Încheierea din 17 martie 2006, pronunțată în
Dosarul nr. 7.977/3/2006, Tribunalul București — Secția
a VI-a comercială a sesizat Curtea Constituțională cu
excepția de neconstituționalitate a dispozițiilor art. 581 și
art. 582 din Codul de procedură civilă, ale art. 133 alin. (1)
și (2) din Legea nr. 31/1990 privind societățile comerciale
și ale art. 29 alin. (6) teza întâi din Legea nr. 47/1992
privind organizarea și funcționarea Curții Constituționale.
Prin Încheierea din 9 martie 2006, pronunțată în
Dosarul nr. 7.235/3/2006, Tribunalul București — Secția a
VI-a comercială a sesizat Curtea Constituțională cu
excepția de neconstituționalitate a dispozițiilor art. 581 și
582 din Codul de procedură civilă, ale art. 61, 62, art. 133
alin. (1) și (2) și art. 231 alin. (3) din Legea nr. 31/1990
privind societățile comerciale, precum și ale art. 29 alin. (6)
teza întâi din Legea nr. 47/1992 privind organizarea și
funcționarea Curții Constituționale.
Excepția a fost ridicată de Societatea Comercială îTofan
Grup“ — S.A. cu ocazia soluționării unor ordonanțe președințiale.
În motivarea excepției de neconstituționalitate autorul
acesteia susține că dispozițiile art. 581 și 582 din Codul
de procedură civilă aduc atingere dreptului persoanei de a
se adresa justiției pentru apărarea drepturilor, libertăților și
intereselor sale, dreptului persoanei de a beneficia de o
judecată echitabilă, publică și într-un termen rezonabil a
cauzei, realizată de către o instanță independentă și
imparțială instituită prin lege. În continuare, se arată că
dispozițiile de lege criticate vin în contradicție și cu
prevederile art. 53 alin. (1), art. 57 și ale art. 124 alin. (2)
din Constituție. În ceea ce privește dispozițiile art. 61, 62,
art. 133 alin. (1) și (2) și ale art. 231 alin. (3) din Legea
nr. 31/1990, arată că acestea contravin prevederilor art. 44
alin. (1) și (2) teza întâi din Constituție, deoarece, prin
faptul că se prevede posibilitatea ca instanțele de judecată
să dispună suspendarea executării hotărârilor adunărilor
generale ale acționarilor, fără a fi obligatoriu pentru
reclamant să depună o cauțiune, se creează posibilitatea
suspendării hotărârilor adunărilor generale ale acționarilor în
mod șicanatoriu, pe perioade îndelungate de timp, fapt de
natură a aduce o gravă atingere dreptului de proprietate,
în sensul că dreptul de vot al majorității este lipsit de
eficiența sa firească. De asemenea, autorul excepției mai
apreciază că, îprin faptul că nu s-a stabilit de către
legiuitor obligativitatea cauțiunii, acționarii majoritari pot fi
șicanați după bunul plac al acționarilor minoritari“, fără ca
aceștia să poată fi îținuți răspunzători pentru prejudiciul ce
îl creează“. În ceea ce privește dispozițiile art. 29 alin. (6)
teza întâi, arată că acestea contravin prevederilor art. 146
lit. d) din Constituție.
Tribunalul București — Secția a VI-a comercială apreciază
că excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată. În acest sens, face referire la
jurisprudența în materie a Curții Constituționale.
Avocatul Poporului apreciază că excepția de
neconstituționalitate este neîntemeiată. În acest sens, face
referire la jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 581 și 582 din Codul de procedură civilă, ale
art. 61, 62, art. 133 alin. (1) și (2) și ale art. 231 alin. (3)
din Legea nr. 31/1990 privind societățile comerciale,
republicată în Monitorul Oficial al României, Partea I,
nr. 1.066 din 17 noiembrie 2004, precum și ale art. 29
alin. (6) din Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004.
Textele de lege criticate au următorul cuprins:
— Art. 581 din Codul de procedură civilă: îInstanța va
putea să ordone măsuri vremelnice în cazuri grabnice, pentru
păstrarea unui drept care s-ar păgubi prin întârziere, pentru
prevenirea unei pagube iminente și care nu s-ar putea repara,
precum și pentru înlăturarea piedicilor ce s-ar ivi cu prilejul unei
executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu
cel mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.“;
— Art. 582 din Codul de procedură civilă: îOrdonanța
este supusă recursului în termen de 5 zile de la pronunțare,
dacă s-a dat cu citarea părților, și de la comunicare, dacă s-a
dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.“;
— Art. 29 alin. (6) din Legea nr. 47/1992: îDacă
excepția este inadmisibilă, fiind contrară prevederilor alin. (1),
(2) sau (3), instanța respinge printr-o încheiere motivată
cererea de sesizare a Curții Constituționale. Încheierea poate
fi atacată numai cu recurs la instanța imediat superioară, în
termen de 48 de ore de la pronunțare. Recursul se judecă în
termen de 3 zile.“;
— Art. 61 din Legea nr. 31/1990: î(1) Creditorii sociali și
orice alte persoane prejudiciate prin hotărârile asociaților
privitoare la modificarea actului constitutiv pot formula o cerere
de opoziție prin care să solicite instanței judecătorești să
oblige, după caz, societatea sau asociații la repararea
prejudiciului cauzat, prevederile art. 57 fiind aplicabile.
(2) În sensul prezentei legi, prin hotărârea asociaților se
înțelege și hotărârea organelor statutare ale societății, iar
termenul asociați include și acționarii, în afară de cazul în care
din context rezultă altfel.“;
— Art. 62 din Legea nr. 31/1990: î(1) Opoziția se face în
termen de 30 de zile de la data publicării hotărârii asociaților
sau a actului adițional modificator în Monitorul Oficial al
României, Partea a IV-a, dacă prezenta lege nu prevede un alt
termen. Ea se depune la oficiul registrului comerțului care, în
termen de 3 zile de la data depunerii, o va menționa în registru
și o va înainta instanței judecătorești competente.
(2) Dispozițiile art. 133 referitoare la suspendare se aplică
în mod corespunzător. Opoziția se judecă în camera de
consiliu, cu citarea părților, fiind aplicabile dispozițiile art. 114
alin. 5 din Codul de procedură civilă.
(3) Hotărârea pronunțată asupra opoziției este supusă
numai recursului.“;
— Art. 133 alin. (1) și (2) din Legea nr. 31/1990: î(1) O
dată cu intentarea acțiunii în anulare, reclamantul poate cere

MONITORUL OFICIAL AL ROMÂNIEI, PARTEA I, Nr. 683/9.VIII.2006
instanței, pe cale de ordonanță președințială, suspendarea
executării hotărârii atacate.
(2) Președintele, încuviințând suspendarea, poate obliga pe
reclamant la o cauțiune.“;
— Art. 231 alin. (3) din Legea nr. 31/1990: îCreditorii și
orice parte interesată pot face opoziție la tribunal împotriva
hotărârii, în condițiile art. 62.“
În susținerea neconstituționalității acestor dispoziții legale
autorul excepției invocă încălcarea prevederilor
constituționale ale art. 21 referitoare la accesul liber la
justiție, ale art. 24 referitoare la dreptul la apărare, ale
art. 44 alin. (1) și (2) teza întâi referitoare la dreptul de
proprietate privată, ale art. 45 referitoare la libertatea
economică, ale art. 53 referitoare la restrângerea
exercițiului unor drepturi sau al unor libertăți, ale art. 57
referitoare la exercitarea drepturilor și a libertăților, ale
art. 124 referitoare la înfăptuirea justiției și ale art. 146
lit. d) referitoare la atribuțiile Curții Constituționale.
Examinând excepția de neconstituționalitate, Curtea
constată că dispozițiile art. 581 și 582 din Codul de
procedură civilă au mai format obiect al controlului de
constituționalitate.
Astfel, prin Decizia nr. 60 din 2 februarie 2006,
publicată în Monitorul Oficial al României, Partea I, nr. 197
din 2 martie 2006, a statuat că prin procedura de urgență
instituită de art. 581 din Codul de procedură civilă nu se
îngrădește dreptul oricărei persoane de a se adresa justiției
pentru apărarea drepturilor, a libertăților și a intereselor
sale legitime și, implicit, dreptul la un proces echitabil.
Dimpotrivă, prin această procedură se creează o
posibilitate în plus pentru cel vătămat într-un drept legitim
de a se adresa justiției, prin cerere de ordonanță
președințială, și aceasta în cazuri grabnice, pentru
păstrarea unui drept care s-ar păgubi prin întârziere, pentru
prevenirea unei pagube iminente și care nu s-ar putea
repara, precum și pentru înlăturarea piedicilor ce s-ar ivi cu
prilejul unei executări. Totodată, posibilitatea atacării cu
recurs a ordonanței președințiale, ca și cea a contestării
executării acesteia, prevăzută de art. 582 din Codul de
procedură civilă, constituie un argument suplimentar în
sensul deplinei respectări a dreptului la apărare.
De asemenea, prin Decizia nr. 199 din 17 octombrie
2000, publicată în Monitorul Oficial al României, Partea I,
nr. 74 din 13 februarie 2001, Curtea a constatat că nu au
incidență în cauză prevederile art. 53 din Constituție,
deoarece textele de lege criticate nu restrâng exercițiul unor
drepturi sau libertăți fundamentale și, prin urmare, nu se
pune nici problema limitelor sau a proporționalității unei
restrângeri. Tot cu acel prilej, Curtea a statuat că nu sunt
incidente în speță nici prevederile art. 57 din Legea
fundamentală, care se referă la exercitarea cu bună-credință
a drepturilor și libertăților constituționale, textele de lege
criticate neavând ca obiect reglementarea și exercitarea
unor asemenea drepturi. Invocarea de către autorul

3

excepției a încălcării prevederilor art. 124 din Constituție nu
are nicio relevanță, întrucât instituirea unei proceduri
speciale, urgente, cum este cea a ordonanței președințiale,
nu este de natură să aducă atingere înfăptuirii în numele
legii a justiției și, totodată, nici independenței judecătorilor și
supunerii lor numai legii, principii fundamentale cuprinse în
textul constituțional amintit.
În ceea ce privește pretinsa încălcare a prevederilor
constituționale ale art. 45 referitoare la accesul liber al
persoanei la o activitate economică, libera inițiativă și
exercitarea acestora, se constată că acestea nu sunt
incidente în cauza dedusă controlului de constituționalitate.
În ceea ce privește excepția de neconstituționalitate a
dispozițiilor art. 133 alin. (1) și (2) din Legea nr. 31/1990,
Curtea reține că prin Decizia nr. 209 din 14 aprilie 2005,
publicată în Monitorul Oficial al României, Partea I, nr. 528
din 22 iunie 2005, a statuat că dispozițiile art. 133 alin. (1)
și (2) din Legea nr. 31/1990 sunt norme de procedură a
căror stabilire este, potrivit prevederilor art. 126 alin. (2) din
Constituție, de competența autorității legiuitoare. Curtea a
constatat, de asemenea, că dispozițiile de lege criticate
permit instanței de judecată ca, ținând seama de
circumstanțele cauzei, să aprecieze asupra caracterului
eventual șicanatoriu al cererii de suspendare a hotărârii
adunării generale a acționarilor contestate și să stabilească
o cauțiune de natură să descurajeze cererile
nefundamentate sau exercitarea cu rea-credință a
drepturilor procesuale. De asemenea, Curtea a mai reținut
că depunerea cauțiunii constituie o garanție, în sensul că,
în urma respingerii acțiunii în anulare a hotărârilor luate de
adunarea generală a acționarilor, partea interesată va
putea cere și obține despăgubiri pentru pagubele suferite
datorită întârzierii executării hotărârii respective. În
consecință, Curtea a constatat că prevederile legale
criticate nu sunt contrare dispozițiilor constituționale ale
art. 44 alin. (1) și (2) teza întâi din Constituție.
Pentru considerentele expuse mai sus nu poate fi
primită nici critica potrivit căreia dispozițiile art. 61, 62 și
ale art. 231 alin. (3) din Legea nr. 31/1990 contravin
prevederilor art. 44 alin. (1) și (2) teza întâi din Constituție.
Soluțiile adoptate și argumentele ce au stat la baza
deciziilor menționate mai sus se mențin și în cauza de
față, întrucât nu au intervenit elemente noi, de natură să
determine reconsiderarea jurisprudenței în materie a Curții.
Cu privire la dispozițiile art. 29 alin. (6) teza întâi din
Legea nr. 47/1992, Curtea reține că, în cadrul controlului
constituționalității legilor, sesizarea instanței de contencios
constituțional în vederea declanșării controlului poate fi
făcută numai dacă soluționarea cauzei are legătură cu
dispozițiile criticate ca neconstituționale. Astfel, Curtea
constată că textul invocat nu este determinant în
soluționarea cauzei aflate pe rolul instanței de judecată,
excepția de neconstituționalitate a dispozițiilor art. 29 alin. (6)
teza întâi din Legea nr. 47/1992 fiind așadar inadmisibilă.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind neîntemeiată, excepția de neconstituționalitate a dispozițiilor art. 581 și art. 582 din Codul de
procedură civilă, ale art. 61, art. 62, art. 133 alin. (1) și (2) și art. 231 alin. (3) din Legea nr. 31/1990 privind societățile
comerciale, excepție ridicată de Societatea Comercială îTofan Grup“ — S.A. în dosarele nr. 7.977/3/2006 și
nr. 7.235/3/2006 ale Tribunalului București — Secția a VI-a comercială.
2. Respinge, ca fiind inadmisibilă, excepția de neconstituționalitate a dispozițiilor art. 29 alin. (6) teza întâi din Legea
nr. 47/1992 privind organizarea și funcționarea Curții Constituționale, excepție ridicată de același autor în aceleași dosare.
Definitivă și general obligatorie.
Pronunțată în ședința publică din data de 6 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

4

MONITORUL OFICIAL AL ROMÂNIEI, PARTEA I, Nr. 683/9.VIII.2006
CURTEA CONSTITUȚIONALĂ

D E C I Z I A Nr. 565
din 11 iulie 2006

referitoare la excepția de neconstituționalitate a dispozițiilor art. 52 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 52 alin. 2 din Codul de
procedură penală, excepție ridicată de Enache Pleșcan în
Dosarul nr. 7.523/44/2004 al Curții de Apel Galați — Secția
penală.
La apelul nominal se constată lipsa părților, față de
care procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens, face
referire la jurisprudența în materie a Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 22 martie 2006, pronunțată în
Dosarul nr. 7.523/44/2004, Curtea de Apel Galați — Secția
penală a sesizat Curtea Constituțională cu excepția de
neconstituționalitate a dispozițiilor art. 52 alin. 2 din Codul
de procedură penală. Excepția a fost ridicată de Enache
Pleșcan cu ocazia soluționării unui recurs declarat împotriva
unei decizii penale a Tribunalului Vrancea.
În motivarea excepției de neconstituționalitate autorul
acesteia susține că dispozițiile de lege criticate sunt
neconstituționale, deoarece soluționarea cererii de recuzare
fără citarea și audierea obligatorie a celui care solicită
recuzarea încalcă îdreptul la apărare, dreptul la un proces
echitabil, dreptul la o judecată dreaptă și dreptul privind
interzicerea discriminării“.
Curtea de Apel Galați — Secția penală apreciază că
excepția de neconstituționalitate este neîntemeiată. În acest
sens, arată că legiuitorul este unica autoritate competentă
să reglementeze procedura de judecată, cazurile în care
ședințele de judecată sunt publice, precum și căile de atac
și condițiile exercitării acestora. Procedura de soluționare a
cererilor de recuzare făcând parte integrantă din procedura
de judecată, reglementarea acesteia este în deplină
concordanță cu prevederile constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată. În acest sens, face referire la
jurisprudența în materie a Curții Constituționale.
Avocatul Poporului apreciază că excepția de
neconstituționalitate
este
neîntemeiată,
invocând
jurisprudența în materie a Curții Constituționale.

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 52 alin. 2 din Codul de procedură penală,
care au următorul conținut: îExaminarea declarației de
abținere sau a cererii de recuzare se face de îndată,
ascultându-se procurorul când este prezent în instanță, iar
dacă se găsește necesar, și părțile, precum și persoana care
se abține sau a cărei recuzare se cere.“
În susținerea neconstituționalității acestor dispoziții legale
autorul excepției invocă încălcarea prevederilor
constituționale ale art. 16 referitoare la egalitatea în drepturi,
ale art. 21 referitoare la accesul liber la justiție și ale art. 24
referitoare la dreptul la apărare.
Examinând excepția de neconstituționalitate, Curtea
constată că prin Decizia nr. 290 din 9 iunie 2005, publicată
în Monitorul Oficial al României, Partea I, nr. 589 din
7 iulie 2005, a statuat că dispozițiile art. 52 alin. 2 din
Codul de procedură penală nu contravin prevederilor
art. 16, 21 și 24 din Legea fundamentală. Cu acel prilej,
Curtea a statuat că, potrivit prevederilor constituționale ale
art. 126 alin. (2), art. 127 și ale art. 129, legiuitorul este
unica autoritate competentă să reglementeze procedura de
judecată, cazurile în care ședințele de judecată nu sunt
publice, precum și căile de atac și condițiile exercitării
acestora. Așa fiind, procedura de soluționare a cererilor de
recuzare făcând parte integrantă din procedura de judecată,
reglementarea acesteia este în deplină concordanță cu
prevederile constituționale.
Tot cu acel prilej, Curtea a mai reținut că reglementarea
procedurii de soluționare a cererilor de recuzare reflectă
preocuparea legiuitorului pentru asigurarea celerității acestei
proceduri. Astfel, potrivit art. 52 alin. 2 din Codul de
procedură penală, examinarea cererii de recuzare se face
îde îndată“, iar părțile sunt ascultate numai îdacă se găsește
necesar“, în vederea împiedicării tergiversării soluționării
cererii de recuzare și, implicit, a cauzei în care aceasta a
fost formulată.
În ceea ce privește critica de neconstituționalitate a
prevederilor art. 52 alin. 2 din Codul de procedură penală
în raport de art. 16 din Constituție, Curtea a constatat că
aceasta nu poate fi reținută, deoarece dispozițiile legale
criticate, referitoare la procedura recuzării în materie
penală, nu instituie privilegii sau discriminări pentru părțile
cărora li se aplică aceste prevederi legale.
Dispozițiile criticate nu aduc atingere nici liberului acces
la justiție, prevăzut de art. 21 din Constituție, deoarece
încheierea prin care se soluționează cererea de abținere
sau de recuzare poate fi atacată cu recurs odată cu
hotărârea prin care s-a soluționat fondul cauzei. De

MONITORUL OFICIAL AL ROMÂNIEI, PARTEA I, Nr. 683/9.VIII.2006
asemenea, normele criticate nu aduc atingere dreptului
persoanei ca, în tot cursul procesului, să fie asistată de un
avocat, ales sau numit din oficiu, și de a se prevala,
neîngrădit, de toate garanțiile pe care le presupune un
proces echitabil, astfel încât nu poate fi reținută nici

5

pretinsa încălcare a prevederilor art. 24 din Constituție,
privind dreptul la apărare.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 52 alin. 2 din Codul de procedură penală, excepție
ridicată de Enache Pleșcan în Dosarul nr. 7.523/44/2004 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 11 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind cerințele minime pentru semnalizarea de securitate și/sau de sănătate la locul de muncă
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Prezenta hotărâre stabilește cerințele minime
pentru semnalizarea de securitate și/sau de sănătate la
locul de muncă.
Art. 2. — Prezenta hotărâre nu se aplică semnalizării
prevăzute de reglementările referitoare la introducerea pe
piață a substanțelor și preparatelor periculoase, a
produselor și/sau a echipamentelor, cu excepția cazului în
care aceste reglementări fac referire în mod expres la
acest lucru.
Art. 3. — Prezenta hotărâre nu se aplică semnalizării
utilizate în reglementarea traficului rutier, feroviar, fluvial,
maritim și aerian.
Art. 4. — Prevederile Legii securității și sănătății în
muncă nr. 319/2006 se aplică în totalitate întregului
domeniu la care se face referire la art. 1, fără a aduce
atingere prevederilor mai restrictive și/sau specifice ale
prezentei hotărâri.
Art. 5. — Pentru aplicarea prezentei hotărâri expresiile
de mai jos semnifică după cum urmează:
a) semnalizare de securitate și/sau de sănătate —
semnalizarea care se referă la un obiect, o activitate sau o
situație determinată și furnizează informații ori cerințe
referitoare la securitatea și/sau sănătatea la locul de
muncă, printr-un panou, o culoare, un semnal luminos ori
acustic, o comunicare verbală sau un gest-semnal, după
caz;
b) semnal de interzicere — semnalul prin care se
interzice un comportament care ar putea atrage sau cauza
un pericol;
c) semnal de avertizare — semnalul prin care se
avertizează asupra unui risc sau unui pericol;

d) semnal de obligativitate — semnalul prin care se
indică adoptarea unui comportament specific;
e) semnal de salvare sau de prim ajutor — semnalul prin
care se dau indicații privind ieșirile de urgență ori
mijloacele de prim ajutor sau de salvare;
f) semnal de indicare — semnalul prin care se
furnizează alte indicații decât cele prevăzute la lit. b)—e);
g) panou — semnalul care, prin combinarea unei forme
geometrice, a unor culori și a unui simbol sau a unei
pictograme, furnizează o indicație specifică, a cărui
vizibilitate este asigurată prin iluminare de intensitate
suficientă;
h) panou suplimentar — panoul utilizat împreună cu un
panou descris la lit. g), care furnizează informații
suplimentare;
i) culoare de securitate — culoarea căreia îi este
atribuită o semnificație specifică;
j) simbol sau pictogramă — imaginea care descrie o
situație sau indică un comportament specific și care este
utilizată pe un panou ori pe o suprafață luminoasă;
k) semnal luminos — semnalul emis de un dispozitiv
realizat din materiale transparente sau translucide, iluminate
din interior ori din spate, astfel încât să se creeze o
suprafață luminoasă;
l) semnal acustic — semnalul sonor codificat, emis și
difuzat de un dispozitiv realizat în acest scop, fără folosirea
vocii umane sau artificiale;
m) comunicare verbală — mesajul verbal predeterminat,
comunicat prin voce umană sau artificială;
n) gest-semnal — mișcarea și/sau poziția brațelor și/sau
a mâinilor într-o formă codificată, având ca scop ghidarea
persoanelor care efectuează manevre ce constituie un risc
sau un pericol pentru lucrători.

6

MONITORUL OFICIAL AL ROMÂNIEI, PARTEA I, Nr. 683/9.VIII.2006
CAPITOLUL II
Obligațiile angajatorilor
SECȚIUNEA 1
Obligații generale

Art. 6. — (1) Atunci când riscurile nu pot fi evitate sau
reduse suficient prin mijloace tehnice de protecție colectivă
ori prin măsuri, metode sau procedee de organizare a
muncii, angajatorul trebuie să prevadă semnalizarea de
securitate și/sau de sănătate la locul de muncă, în
conformitate cu prevederile prezentei hotărâri, și să verifice
existența acesteia.
(2) Pentru alegerea semnalizării adecvate, angajatorul
trebuie să ia în considerare orice evaluare a riscurilor
realizată în conformitate cu art. 7 alin. (4) lit. a) din Legea
nr. 319/2006.
Art. 7. — Semnalizarea de securitate și/sau de sănătate
la locul de muncă trebuie să satisfacă cerințele minime
prevăzute în anexele nr. 1—9 care fac parte integrantă din
prezenta hotărâre.
Art. 8. — În interiorul întreprinderilor și/sau unităților
trebuie prevăzută, dacă este cazul, semnalizarea
corespunzătoare traficului rutier, feroviar, fluvial, maritim și
aerian, fără a aduce atingere cerințelor minime prevăzute
în anexa nr. 5.
SECȚIUNEA a 2-a
Informarea și instruirea lucrătorilor

Art. 9. — Lucrătorii și/sau reprezentanții acestora trebuie
să fie informați referitor la toate măsurile care trebuie luate
privind semnalizarea de securitate și/sau de sănătate
utilizată la locul de muncă, fără a aduce atingere art. 16 și
17 din Legea nr. 319/2006.

Art. 10. — (1) Lucrătorilor trebuie să li se asigure o
instruire corespunzătoare în ceea ce privește semnalizarea
de securitate și/sau de sănătate la locul de muncă, în
special sub forma unor instrucțiuni precise, fără a aduce
atingere art. 20 și 21 din Legea nr. 319/2006.
(2) Instruirea prevăzută la alin. (1) trebuie să cuprindă
semnificația semnalizării, mai ales a celei care conține
cuvinte, precum și comportamentul general și specific ce
trebuie adoptat.
SECȚIUNEA a 3-a
Consultarea și participarea lucrătorilor

Art. 11. — Consultarea și participarea lucrătorilor și/sau
a reprezentanților acestora în ceea ce privește aspectele
reglementate de prezenta hotărâre trebuie să se realizeze
în conformitate cu art. 18 din Legea nr. 319/2006.
CAPITOLUL III
Dispoziții tranzitorii și finale
Art. 12. — (1) Prezenta hotărâre intră în vigoare la data
de 1 octombrie 2006.
(2) La data intrării în vigoare a prezentei hotărâri,
Ordinul ministrului muncii și protecției sociale nr. 599/1998
privind aprobarea Prescripțiilor minime pentru semnalizarea
de securitate și/sau de sănătate la locul de muncă,
publicat în Monitorul Oficial al României, Partea I, nr. 482
din 15 decembrie 1998, se abrogă.
*
Prezenta hotărâre transpune Directiva 92/58/CEE privind
cerințele minime pentru semnalizarea de securitate și/sau
de sănătate la locul de muncă, publicată în Jurnalul Oficial
al Comunităților Europene (JOCE) nr. L 245/1992.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul economiei și comerțului,
Codruț Ioan Șereș
p. Ministrul sănătății publice,
Ervin-Zoltán Székely,
secretar de stat
Ministrul mediului și gospodăririi apelor,
Sulfina Barbu
Ministrul transporturilor, construcțiilor și turismului,
Radu Mircea Berceanu
p. Ministrul integrării europene,
Adrian Ciocănea,
secretar de stat

București, 26 iulie 2006.
Nr. 971.

ANEXA Nr. 1
CERINȚE MINIME GENERALE

privind semnalizarea de securitate și/sau de sănătate la locul de muncă
1. Observații preliminare
1.1. În cazul în care este necesară semnalizarea de
securitate și/sau de sănătate, în conformitate cu obligațiile
generale prevăzute la art. 6 din hotărâre, aceasta trebuie
să fie în conformitate cu cerințele specifice prevăzute în
anexele nr. 2—9 la hotărâre.
1.2. Prezenta anexă introduce cerințe specifice privind
semnalizările de securitate și/sau de sănătate, descrie
diferitele utilizări și stabilește regulile generale privind
interșanjabilitatea și complementaritatea acestora.
1.3. Semnalizările de securitate și/sau de sănătate
trebuie să fie utilizate numai pentru a transmite mesajul
sau informațiile prevăzute în prezenta hotărâre.
2. Modalități de semnalizare
2.1. Semnalizare permanentă

2.1.1. Semnalizarea referitoare la o interdicție, un
avertisment sau o obligație, precum și semnalizarea privind
localizarea și identificarea mijloacelor de salvare ori prim
ajutor trebuie să se realizeze prin utilizarea panourilor
permanente.
Trebuie să se folosească panouri și/sau o culoare de
securitate pentru semnalizarea permanentă destinată
localizării și identificării materialelor și echipamentelor de
prevenire și stingere a incendiilor.
2.1.2. Semnalizarea de pe recipiente și de pe conducte
trebuie să se facă conform prevederilor anexei nr. 3.
2.1.3. Locurile în care există risc de coliziune cu
obstacole și de cădere a persoanelor trebuie să fie
semnalizate permanent cu o culoare de securitate și/sau cu
panouri.

7

MONITORUL OFICIAL AL ROMÂNIEI, PARTEA I, Nr. 683/9.VIII.2006
2.1.4. Căile de circulație trebuie să fie marcate
permanent cu o culoare de securitate.
2.2. Semnalizarea ocazională
2.2.1. Când împrejurările o impun, trebuie să se
folosească semnale luminoase, semnale acustice și/sau
comunicare verbală, ținându-se seama de interșanjabilitatea
și combinațiile prevăzute la pct. 3, pentru semnalizarea
pericolelor, mobilizarea persoanelor pentru o acțiune
specifică, precum și pentru evacuarea de urgență a
persoanelor.
2.2.2. Orientarea persoanelor care efectuează manevre
ce presupun un risc sau un pericol trebuie să se realizeze,
în funcție de împrejurări, printr-un gest-semnal și/sau prin
comunicare verbală.
3. Interșanjabilitatea și combinarea semnalizărilor
Culoare

Roșu

3.1. Dacă eficiența este aceeași, se poate alege între
următoarele:
a) o culoare de securitate sau un panou, pentru a
marca locurile cu obstacole ori denivelări;
b) semnale luminoase, semnale acustice sau
comunicare verbală;
c) gesturi-semnal sau comunicare verbală.
3.2. Pot fi utilizate împreună următoarele modalități de
semnalizare:
a) semnal luminos și semnal acustic;
b) semnal luminos și comunicare verbală;
c) gest-semnal și comunicare verbală.
4. Instrucțiunile din tabelul de mai jos se aplică tuturor
mijloacelor de semnalizare care conțin o culoare de
securitate:

Semnificație sau scop

Semnal de interdicție
Pericol-alarmă

Galben sau galben-oranj

Materiale și echipamente
de prevenire și stingere
a incendiilor
Semnal de avertizare

Albastru

Semnal de obligație

Verde

Semnal de salvare sau
de prim ajutor
Situație de securitate

5. Eficiența semnalizării nu trebuie să fie afectată de:
5.1. prezența unei alte semnalizări sau a unei alte surse
de emisie de același tip care afectează vizibilitatea ori
audibilitatea, ceea ce implică, mai ales, următoarele:
a) evitarea amplasării unui număr excesiv de panouri la
o distanță prea mică unul față de celălalt;
b) a nu se utiliza concomitent două semnale luminoase
care pot fi confundate;
c) a nu se utiliza un semnal luminos în apropierea altei
surse luminoase asemănătoare;
d) a nu se folosi două semnale sonore concomitent;
e) a nu se utiliza un semnal sonor dacă zgomotul din
mediu este prea puternic;
5.2.
designul
deficitar,
numărul
insuficient,
amplasamentul greșit, starea necorespunzătoare ori
funcționarea necorespunzătoare a mijloacelor sau
dispozitivelor de semnalizare.
6. Mijloacele și dispozitivele de semnalizare trebuie,
după caz, să fie curățate, întreținute, verificate, reparate
periodic și, dacă este necesar, înlocuite astfel încât să se
asigure menținerea calităților lor intrinseci și/sau funcționale.
7. Numărul și amplasarea mijloacelor sau dispozitivelor
de semnalizare care trebuie instalate se stabilesc în funcție
de importanța riscurilor, a pericolelor ori de zona care
trebuie acoperită.

Indicații și precizări

Atitudini periculoase
Stop, oprire, dispozitiv de oprire de urgență
Evacuare
Identificare și localizare

Atenție, precauție
Verificare
Comportament sau acțiune specifică
Obligația purtării echipamentului individual de protecție
Uși, ieșiri, căi de acces, echipamente, posturi, încăperi
Revenire la normal
8. Semnalizările care necesită o sursă de energie
pentru funcționare trebuie să fie prevăzute cu alimentare de
rezervă, pentru cazul întreruperii alimentării cu energie, cu
excepția situației în care riscul dispare odată cu
întreruperea acesteia.
9. Un semnal luminos și/sau sonor trebuie să indice,
prin declanșarea sa, începutul acțiunii respective; durata
semnalului trebuie să fie atât cât o impune acțiunea.
Semnalul luminos sau acustic trebuie să fie reconectat
imediat după fiecare utilizare.
10. Semnalele luminoase și acustice trebuie să facă
obiectul unei verificări a bunei lor funcționări și a eficienței
lor reale, înainte de punerea în funcțiune și, ulterior, prin
verificări periodice.
11. Trebuie să fie luate măsuri adecvate suplimentare
sau de înlocuire în cazul în care auzul sau vederea
lucrătorilor în cauză este limitată, inclusiv datorită purtării
echipamentelor individuale de protecție.
12. Zonele, sălile sau incintele utilizate pentru
depozitarea substanțelor ori a preparatelor periculoase în
cantități mari trebuie să fie semnalizate printr-un panou de
avertizare corespunzător, ales dintre cele enumerate la
pct. 3.2 din anexa nr. 2 sau trebuie identificate în
conformitate cu pct. 1 din anexa nr. 3, exceptând cazul în
care etichetele diferitelor ambalaje sau recipiente sunt
suficiente în acest scop.
ANEXA Nr. 2

CERINȚE MINIME GENERALE

privind panourile de semnalizare
1. Caracteristici intrinseci
1.1. Forma și culorile panourilor sunt definite la pct. 3,
în funcție de obiectul lor specific, respectiv panouri de
interzicere, avertizare, obligativitate, salvare sau de prim
ajutor, precum și panouri privind materiale și echipamente
de stingere a incendiilor.

1.2. Pictogramele trebuie să fie cât mai simple posibil și
trebuie evitate detaliile inutile.
1.3. Pictogramele utilizate pot fi ușor diferite sau mai
detaliate decât cele prezentate la pct. 3, cu condiția ca
semnificația lor să rămână neschimbată și nicio diferență
sau adaptare să nu provoace confuzie asupra semnificației.

8

MONITORUL OFICIAL AL ROMÂNIEI, PARTEA I, Nr. 683/9.VIII.2006

1.4. Panourile trebuie confecționate dintr-un material cât
mai rezistent la șocuri, intemperii și agresiuni cauzate de
mediul ambiant.
1.5. Dimensiunile și caracteristicile colorimetrice și
fotometrice ale panourilor trebuie să asigure o bună
vizibilitate și înțelegere a mesajului acestora.
2. Condiții de utilizare
2.1. Panourile trebuie instalate, în principiu, la o înălțime
corespunzătoare, orientate în funcție de unghiul de vedere,
ținându-se seama de eventualele obstacole, fie la intrarea
într-o zonă în cazul unui risc general, fie în imediata
apropiere a unui risc determinat sau a obiectului ce trebuie
semnalat, și într-un loc bine iluminat, ușor accesibil și
vizibil.

*) Panourile sunt reproduse în facsimil.

În cazul în care condițiile de iluminare naturală sunt
precare, trebuie utilizate culori fosforescente, materiale
reflectorizante sau iluminare artificială, fără a aduce
atingere prevederilor legislației naționale care transpun
Directiva 89/654/CEE.
2.2. Panoul trebuie înlăturat când situația care îl justifică
nu mai există.
3. Panouri utilizate*)
3.1. Panouri de interdicție
Caracteristici intrinseci:
a) formă rotundă;
b) pictogramă neagră pe fond alb, margine și bandă
diagonală roșii (partea roșie trebuie să ocupe cel puțin
35% din suprafața panoului).

MONITORUL OFICIAL AL ROMÂNIEI, PARTEA I, Nr. 683/9.VIII.2006

9

10

MONITORUL OFICIAL AL ROMÂNIEI, PARTEA I, Nr. 683/9.VIII.2006

MONITORUL OFICIAL AL ROMÂNIEI, PARTEA I, Nr. 683/9.VIII.2006

11

12

MONITORUL OFICIAL AL ROMÂNIEI, PARTEA I, Nr. 683/9.VIII.2006

ANEXA Nr. 3
CERINȚE MINIME

privind semnalizarea pe recipiente și conducte
1. Recipientele pentru substanțe sau preparate
periculoase utilizate la locul de muncă, definite conform
Ordonanței de urgență a Guvernului nr. 200/2000 privind
clasificarea, etichetarea și ambalarea substanțelor și
preparatelor chimice periculoase, aprobată cu modificări prin
Legea nr. 451/2001, cu modificările și completările ulterioare,
recipientele utilizate pentru depozitarea acestora, precum și

conductele care sunt la vedere și conțin ori transportă
astfel de substanțe sau preparate periculoase trebuie să fie
prevăzute cu etichete (pictograme sau simboluri pe fond
colorat), prevăzute de respectiva ordonanța de urgență.
1.1. Prevederile pct. 1 nu se aplică recipientelor folosite
la locul de muncă pentru o perioadă scurtă de timp și
recipientelor al căror conținut se schimbă frecvent, cu

MONITORUL OFICIAL AL ROMÂNIEI, PARTEA I, Nr. 683/9.VIII.2006
condiția să se ia măsuri alternative adecvate care
garantează același nivel de protecție, în special pentru
informarea și/sau instruirea lucrătorilor.
1.2. Etichetele prevăzute la pct. 1 pot fi:
a) înlocuite cu panourile de avertizare prevăzute în
anexa nr. 2, preluându-se aceeași pictogramă sau același
simbol;
b) completate cu informații suplimentare, ca de exemplu
numele și/sau formula substanței sau ale preparatului
periculos și detalii privind riscul;
c) completate sau înlocuite cu panouri pentru transportul
substanțelor sau preparatelor periculoase, în cazul
transportului recipientelor la locul de muncă.
2. Semnalizarea trebuie să fie amplasată în următoarele
condiții:
a) pe partea/părțile vizibilă/vizibile;
b) sub formă rigidă, autocolantă sau pictată.
3. Caracteristicile intrinseci prevăzute la pct. 1.4 din
anexa nr. 2 și condițiile de utilizare prevăzute la pct. 2 din
anexa nr. 2 privind panourile de semnalizare de aplică, dacă
este cazul, etichetării prevăzute la pct. 1 din prezenta anexă.

13

4. Fără a aduce atingere prevederilor pct. 1, 2 și 3,
etichetele utilizate pe conducte trebuie amplasate vizibil, în
vecinătatea locurilor care prezintă cele mai mari pericole,
cum ar fi vanele și punctele de racordare, și la distanțe
aproximativ egale.
5. Suprafețele, sălile sau incintele utilizate pentru
depozitarea substanțelor sau a preparatelor periculoase în
cantități mari trebuie să fie semnalizate printr-un panou de
avertizare corespunzător. Aceste panouri trebuie să fie
dintre cele enumerate la pct. 3.2 din anexa nr. 2 sau
marcate în conformitate cu pct. 1 din prezenta anexă.
Face excepție cazul în care ambalajele sau recipientele
sunt etichetate corespunzător, ținându-se seama de
prevederile pct. 1.5 din anexa nr. 2 referitoare la
dimensiuni.
Depozitarea mai multor substanțe sau preparate
periculoase poate fi indicată prin panoul de avertizare
îpericol general“.
Panourile sau etichetele menționate anterior trebuie să
fie plasate, după caz, în apropierea suprafeței de
depozitare sau pe ușa de acces la depozitul respectiv.
ANEXA Nr. 4

CERINȚE MINIME

privind identificarea și localizarea echipamentelor destinate prevenirii și stingerii incendiilor
1. Observație preliminară
Prezenta anexă se aplică echipamentului destinat
exclusiv prevenirii și stingerii incendiilor.
2. Echipamentele folosite la prevenirea și stingerea
incendiilor trebuie identificate prin utilizarea unei anumite
culori pentru echipament și prin amplasarea unui panou de
localizare și/sau prin utilizarea unei culori specifice pentru

locul unde se află echipamentele respective ori punctele de
acces la acestea.
3. Aceste echipamente se identifică prin culoarea roșie.
Suprafața roșie trebuie să fie suficient de mare pentru a
permite identificarea rapidă a echipamentului.
4. Panourile prevăzute la pct. 3.5 din anexa nr. 2
trebuie utilizate pentru a marca localizarea acestor
echipamente.
ANEXA Nr. 5

CERINȚE MINIME

privind semnalizarea obstacolelor și a locurilor periculoase și pentru marcarea căilor de circulație
1. Semnalizarea obstacolelor și a locurilor periculoase
1.1. Marcarea locurilor cu risc de lovire de un obstacol
și de cădere a obiectelor și persoanelor se face în
interiorul zonelor construite ale întreprinderii, în care
lucrătorii au acces în cursul activității lor, prin culoarea
galbenă alternativ cu culoarea neagră sau culoarea roșie
alternativ cu culoarea albă.
1.2. Dimensiunile marcajului trebuie să țină seama de
dimensiunile obstacolului sau ale locului periculos semnalat.
1.3. Benzile galben-negre sau roșu-albe trebuie să fie
înclinate la circa 45ș și să aibă dimensiunile aproximativ egale.
1.4. Exemplu:

2. Marcarea căilor de circulație
2.1. Căile de circulație a vehiculelor trebuie marcate clar
prin benzi continue, având o culoare perfect vizibilă, de
preferință albă sau galbenă, ținându-se seama de culoarea
solului, în cazul în care destinația și echipamentul
încăperilor impun acest lucru pentru protecția lucrătorilor.
2.2. Benzile trebuie amplasate astfel încât să se țină
seama de distanțele de securitate necesare între vehiculele
care pot circula în zonă și orice obiect aflat în apropiere,
precum și între pietoni și vehicule.
2.3. Căile permanente de circulație situate în exterior,
în zonele construite, trebuie marcate la fel. Fac excepție
cele care sunt prevăzute cu trotuare sau bariere
corespunzătoare.
ANEXA Nr. 6

CERINȚE MINIME

privind semnalele luminoase
1. Caracteristici intrinseci
1.1. Lumina emisă de un semnal trebuie să producă un
contrast luminos adecvat mediului, în funcție de condițiile
de utilizare prevăzute, fără să antreneze fenomenul de
orbire, prin intensitate prea puternică, sau vizibilitate
redusă, ca urmare a iluminării insuficiente.

1.2. Suprafața luminoasă care emite un semnal poate
avea o culoare uniformă sau poate conține o pictogramă
pe un fond determinat.
1.3. Culoarea uniformă trebuie să corespundă tabelului
de culori și semnificației acestora care figurează la pct. 4
din anexa nr. 1.

14

MONITORUL OFICIAL AL ROMÂNIEI, PARTEA I, Nr. 683/9.VIII.2006

1.4. Atunci când semnalul conține o pictogramă, aceasta
trebuie să fie în conformitate cu cerințele corespunzătoare
prevăzute în anexa nr. 2.
2. Reguli specifice de utilizare
2.1. Dacă un dispozitiv poate emite atât un semnal
continuu, cât și unul intermitent, semnalul intermitent va fi
utilizat pentru a indica, în raport cu semnalul continuu, un
nivel mai ridicat de pericol sau o urgență mai mare de
intervenție ori de acțiune solicitată sau impusă.
Durata fiecărui impuls luminos și frecvența impulsurilor
unui semnal luminos intermitent trebuie stabilite astfel încât:

a) să asigure o bună percepție a mesajului;
b) să evite orice confuzie, atât între diferitele semnale
luminoase, cât și cu un semnal luminos continuu.
2.2. Dacă un semnal luminos intermitent este utilizat în
locul unui semnal acustic sau în completarea acestuia,
codul semnalului luminos trebuie să fie identic.
2.3. Un dispozitiv care emite un semnal luminos
utilizabil în caz de pericol grav trebuie să fie supravegheat
în mod special sau să fie prevăzut cu un bec de rezervă.
ANEXA Nr. 7

CERINȚE MINIME

privind semnalele acustice
1. Caracteristici intrinseci
1.1. Un semnal acustic trebuie:
a) să aibă un nivel sonor considerabil mai înalt față de
zgomotul ambiant, astfel încât să poată fi auzit, fără să fie
excesiv sau supărător;
b) să poată fi recunoscut ușor, în special după durata
impulsurilor, distanța dintre impulsuri sau grupuri de
impulsuri, și să poată fi diferențiat ușor de orice alt semnal
acustic și de zgomotele ambientale.

1.2. Dacă un dispozitiv poate emite un semnal acustic
atât cu frecvență variabilă, cât și cu frecvență constantă,
frecvența variabilă va fi utilizată pentru a indica, în raport
cu frecvența constantă, un nivel mai ridicat de pericol, o
urgență crescută de intervenție sau o acțiune
impusă/solicitată.
2. Codul care trebuie utilizat
Sunetul semnalului de evacuare trebuie să fie continuu.
ANEXA Nr. 8

CERINȚE MINIME

privind comunicarea verbală
1. Caracteristici intrinseci
1.1. Comunicarea verbală se stabilește între un vorbitor
sau un emițător și unul ori mai mulți auditori, sub forma
unui limbaj format din texte scurte, grupuri de cuvinte
și/sau cuvinte izolate, eventual codificate.
1.2. Mesajele verbale trebuie să fie cât mai scurte,
simple și clare.
1.3. Calitățile de comunicare ale vorbitorului și facultățile
auditive ale auditorilor trebuie să asigure o comunicare
verbală sigură.
1.4. Comunicarea verbală poate fi directă, utilizând
vocea umană, sau indirectă, prin voce umană ori artificială,
difuzată prin oricare mijloc corespunzător.
2. Reguli specifice de utilizare
2.1. Persoanele implicate trebuie să cunoască bine
limbajul utilizat, pentru a putea pronunța și înțelege corect
mesajul verbal și pentru a adopta, în consecință,

comportamentul corespunzător în domeniul securității și/sau
al sănătății.
2.2. Dacă comunicarea verbală este utilizată în locul
sau complementar unui gest-semnal, trebuie folosite
cuvinte-cod, ca de exemplu:
a) start — pentru a indica începerea comenzii;
b) stop — pentru a întrerupe sau a termina o mișcare;
c) oprește — pentru a opri operațiunea;
d) ridică — pentru a ridica o greutate;
e) coboară — pentru a coborî o greutate;
f) înainte
sensul mișcărilor respective trebuie
g) înapoi
coordonate, când este cazul, cu gesturile
h) dreapta
de semnalizare corespunzătoare;
i) stânga
j) pericol — pentru a solicita oprirea de urgență;
k) repede — pentru a accelera o mișcare, din motive
de securitate.

}

ANEXA Nr. 9
CERINȚE MINIME

privind gesturile-semnal
1. Caracteristici
1.1. Gesturile-semnal trebuie să fie precise, simple,
ample, ușor de executat și de înțeles și bine diferențiate
de alte gesturi-semnal.
1.2. Utilizarea în același timp a ambelor brațe trebuie să
se facă în mod simetric și pentru executarea unui singur
gest-semnal.
1.3. Gesturile utilizate pot varia ușor sau pot fi mai
detaliate în raport cu reprezentările prevăzute la pct. 3, cu
condiția să respecte caracteristicile prezentate la pct. 1.1 și
1.2, cu condiția ca semnificația și înțelegerea lor să fie cel
puțin echivalente.
2. Reguli de utilizare specifice

2.1. Persoana care emite semnale, denumită agent de
semnalizare, transmite instrucțiunile de manevră, utilizând
gesturi-semnal, către persoana care recepționează semnale,
denumită operator.
2.2. Agentul de semnalizare trebuie să poată urmări
vizual desfășurarea manevrelor, fără a se afla în pericol din
cauza acestora.
2.3. Responsabilitățile agentului de semnalizare sunt
exclusiv direcționarea manevrelor și asigurarea securității
lucrătorilor aflați în apropiere.
2.4. În situația în care nu sunt îndeplinite condițiile
prevăzute la pct. 2.2, trebuie să se prevadă încă unul sau
mai mulți agenți de semnalizare.

MONITORUL OFICIAL AL ROMÂNIEI, PARTEA I, Nr. 683/9.VIII.2006
2.5. Atunci când nu poate executa ordinele primite cu
garanțiile de securitate necesare, operatorul trebuie să
întrerupă manevrele în curs pentru a cere noi instrucțiuni.
2.6. Accesorii pentru semnalizarea prin gesturi
2.6.1. Agentul de semnalizare trebuie să poată fi ușor
recunoscut de către operator.
2.6.2. Agentul de semnalizare trebuie să poarte unul
sau mai multe elemente de recunoaștere adecvate, de
exemplu: vestă, cască, manșoane, banderole, palete.
A) Gesturi*) generale:

*) Tabelul cu gesturile este reprodus în facsimil.

15

2.6.3. Elementele de recunoaștere trebuie să fie viu
colorate, de preferință toate de aceeași culoare, utilizată
exclusiv de agentul de semnalizare.
3. Gesturi codificate utilizabile
Observații preliminare:
Ansamblul gesturilor codificate, indicate mai jos, nu
aduce atingere folosirii altor coduri care vizează aceleași
manevre, aplicabile la nivel național în anumite sectoare de
activitate.

16

MONITORUL OFICIAL AL ROMÂNIEI, PARTEA I, Nr. 683/9.VIII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 683/9.VIII.2006 conține 16 pagini.

Prețul: 1,15 lei

&JUYDGY|118591]
ISSN 1453—4495

