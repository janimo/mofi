PARTEA

Anul 174 (XVIII) — Nr. 114

I

Marți, 7 februarie 2006

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 682 din 15 decembrie 2005 referitoare la
excepția de neconstituționalitate a dispozițiilor
art. 5 alin. 2 lit. c) fraza a doua din Ordonanța
Guvernului nr. 15/1996 privind întărirea disciplinei
financiar-valutare........................................................
Decizia nr. 688 din 20 decembrie 2005 referitoare la
excepția de neconstituționalitate a dispozițiilor
art. 7 alin. (3) și (4) din Ordonanța Guvernului
nr. 26/2000 cu privire la asociații și fundații și ale
art. 48 alin. (1) teza întâi și art. 57 alin. (1) și (4)
din Legea nr. 51/1995 pentru organizarea și
exercitarea profesiei de avocat ................................

DECIZII

ALE

Nr.

Pagina
HOTĂRÂRI ALE GUVERNULUI ROMÂNIEI

1.870/2005.

—

Hotărâre

completarea
1–3

pentru

Normelor

modificarea

metodologice

și

privind

etichetarea alimentelor, prevăzute în anexa nr. 1
la Hotărârea Guvernului nr. 106/2002 privind
etichetarea alimentelor ..............................................

6–8

´
3–6

CURȚII

Rectificări ...............................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 682
din 15 decembrie 2005

referitoare la excepția de neconstituționalitate a dispozițiilor art. 5 alin. 2 lit. c)
fraza a doua din Ordonanța Guvernului nr. 15/1996 privind întărirea disciplinei financiar-valutare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor îart. 5 alin. 2 lit. c) din Ordonanța Guvernului
nr. 15/1996, modificată prin Ordonanța Guvernului
nr. 94/2004, aprobată cu modificări de Legea nr. 507/2004“,
excepție ridicată de Societatea Comercială îRom Ital Com“ —
S.R.L. din Reșița în Dosarul nr. 2.856/C/2005 al Tribunalului
Caraș-Severin — Secția civilă.
La apelul nominal răspunde, pentru autorul excepției,
consilier juridic Ioan Vasile Ghiocel, cu delegație depusă la

2

MONITORUL OFICIAL AL ROMÂNIEI, PARTEA I, Nr. 114/7.II.2006

dosar, lipsind cealaltă parte, față de care procedura de
citare este legal îndeplinită.
Reprezentantul autorului solicită admiterea excepției de
neconstituționalitate, pentru motivele formulate în notele
scrise depuse la dosarul cauzei.
Reprezentantul Ministerului Public solicită respingerea
excepției de neconstituționalitate ca nefondată.

Avocatul Poporului consideră că dispozițiile de lege
criticate sunt constituționale, întrucât textul de lege criticat
nu se referă la restrângerea exercițiului sau la suprimarea
unor drepturi, ci stabilește măsuri justificate de interese de
ordin general, acesta fiind atributul suveran al legiuitorului.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

C U R T E A,

având în vedere actele și lucrările dosarului, reține
următoarele:
Prin Încheierea din 23 septembrie 2005, pronunțată în
Dosarul nr. 2.856/C/2005, Tribunalul Caraș-Severin —
Secția civilă a sesizat Curtea Constituțională cu excepția
de neconstituționalitate a dispozițiilor îart. 5 alin. 2 lit. c)
din Ordonanța Guvernului nr. 15/1996, modificată prin
Ordonanța Guvernului nr. 94/2004, aprobată cu modificări
de Legea nr. 507/2004“. Excepția de neconstituționalitate a
fost ridicată de Societatea Comercială îRom Ital Com“ —
S.R.L. din Reșița într-o cauză având ca obiect soluționarea
recursului civil declarat de Garda Financiară — Secția
Caraș-Severin împotriva sentinței Judecătoriei Reșița prin
care s-a hotărât înlocuirea sancțiunii amenzii cu cea a
avertismentului.
În motivarea excepției de neconstituționalitate se
susține că dispozițiile art. 5 alin. 2 lit. c) din Ordonanța
Guvernului nr. 15/1996 încalcă prevederile art. 44 alin. (2)
teza întâi, art. 45, art. 53 și ale art. 135 alin. (1) și
alin. (2) lit. a) din Constituție.
În esență, se arată că prin Legea nr. 507/2004, care
modifică dispozițiile ordonanței criticate, se instituie îun al
treilea plafon și o nouă piedică în operațiunile de plăți în
numerar între agenții economici“. Restricția privește doar
plățile fragmentate către furnizorii de bunuri și servicii,
pentru facturile a căror valoare este mai mare de
50.000.000 lei, nu și plățile unor taxe sau impozite către
stat, ceea ce creează o discriminare ce favorizează
societățile bancare, prin încasarea comisioanelor aferente
fiecărei operațiuni în parte. Nu mai puțin, restricția impusă
încalcă dreptul de a dispune liber asupra proprietății private
și de a hotărî în ce mod agenții economici înțeleg să-și
achite obligațiile către terți. Mai mult, aceasta nu se
justifică prin interes național, nu respectă libertatea
comerțului, consacrată de art. 135 alin. (2) lit. a) din
Constituție, și nici principiul proporționalității, prevăzut de
art. 53 din aceasta.
Tribunalul Caraș-Severin — Secția civilă apreciază că
dispozițiile de lege criticate sunt constituționale, deoarece
modificările introduse prin Legea nr. 507/2004 se adaugă
celorlalte restricții existente în cuprinsul dispozițiilor art. 5
alin. 2 lit. c) din Ordonanța Guvernului nr. 15/1996 și
reprezintă măsuri prin care se disciplinează, din punct de
vedere contabil, activitatea agenților economici, fără a se
încălca libertatea comerțului.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului
și dispozițiile de lege criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie,
potrivit încheierii de sesizare și notelor scrise ale autorului
excepției, dispozițiile art. 5 alin. 2 lit. c) din Ordonanța
Guvernului nr. 15/1996 privind întărirea disciplinei financiarvalutare, publicată în Monitorul Oficial al României,
Partea I, nr. 24 din 31 ianuarie 1996, aprobată cu
modificări și completări prin Legea nr. 131/1996, publicată
în Monitorul Oficial al României, Partea I, nr. 264 din
28 octombrie 1996. Ordonanța a fost modificată și
completată succesiv, iar în actuala redactare cuprinsă în
pct. 11 al articolului unic din Legea nr. 507/2004 pentru
aprobarea Ordonanței Guvernului nr. 94/2004, publicată în
Monitorul Oficial al României, Partea I, nr. 1.080 din
19 noiembrie 2004, art. 5 alin. (2) lit. c) din ordonanță
prevede: î2. Prin excepție de la prevederile alineatului
precedent, persoanele juridice pot efectua plăți în numerar în
următoarele cazuri: (...)
c) plăți către persoane juridice în limita unui plafon zilnic
maxim de 100.000.000 lei, plățile către o singură persoană
juridică fiind admise în limita unui plafon zilnic în sumă de
50.000.000 lei. Sunt interzise plățile fragmentate în numerar
către furnizorii de bunuri și servicii, pentru facturile a căror
valoare este mai mare de 50.000.000 lei. Se admit plăți către o
singură persoană juridică în limita unui plafon zilnic în numerar
în sumă de 100.000.000 lei, în cazul plăților către rețelele de
magazine de tipul Cash&Carry, care sunt organizate și
funcționează în baza legislației în vigoare. Sunt interzise plățile
fragmentate în numerar către astfel de magazine, pentru
facturile a căror valoare este mai mare de 100.000.000 lei.“
Art. 5 alin. 1, la care textul de lege criticat face
trimitere, dispune: îPentru întărirea disciplinei financiare și
evitarea evaziunii fiscale, operațiunile de încasări și plăți între
persoanele juridice se vor efectua numai prin instrumente de
plată fără numerar.“
Din motivare rezultă că autorul excepției are în vedere
doar art. 5 alin. (2) lit. c) fraza a doua din ordonanță,
astfel că prin prezenta decizie Curtea Constituțională
urmează să se pronunțe numai cu privire la aceste
dispoziții.
Textele din Constituție invocate ca fiind încălcate sunt:
art. 44 alin. (2) teza întâi, referitor la garantarea și
ocrotirea proprietății private în mod egal de lege, indiferent
de titular; art. 45, privind libertatea economică; art. 53,

MONITORUL OFICIAL AL ROMÂNIEI, PARTEA I, Nr. 114/7.II.2006.
referitor la restrângerea exercițiului unor drepturi sau al
unor libertăți, și art. 135 alin. (1) și alin. (2) lit. a), privind
principiile liberei inițiative și al concurenței, specifice
economiei României ca economie de piață, respectiv
obligația statului de a asigura libertatea comerțului,
protecția concurenței loiale și crearea cadrului favorabil
pentru valorificarea tuturor factorilor de producție.
Examinând excepția de neconstituționalitate și dispozițiile
de lege criticate, cu raportare la prevederile constituționale
invocate, Curtea Constituțională reține următoarele:
Măsura interzicerii plăților fragmentate în numerar către
furnizorii de bunuri și servicii, pentru facturile a căror
valoare este mai mare de 50.000.000 lei, prevăzută de
art. 5 alin. 2 lit. c) fraza a doua din Ordonanța Guvernului
nr. 15/1996, completează cadrul măsurilor instituite cu titlu
de excepție de la regula potrivit căreia operațiunile de
încasări și plăți între persoane juridice se efectuează numai
prin instrumente de plată fără numerar. Această măsură
este justificată de interese de ordin general privind întărirea
disciplinei financiar-valutare și evitarea evaziunii fiscale și
este firesc ca, pentru respectarea ei, legiuitorul să instituie

3

interdicția efectuării de plăți fragmentate pentru facturi cu o
valoare mai mare de 50.000.000 lei.
Agenții economici trebuie să se integreze cadrului
constituțional creat în concordanță cu interesul public la
care statul este obligat să vegheze. Or, în temeiul art. 135
alin. (2) lit. a) din Constituție, legiuitorul, în contextul
general al politicii economice, are drept exclusiv de
reglementare a unor măsuri specifice pentru protejarea
intereselor naționale în activitatea economică, financiară și
valutară, așa cum sunt și cele prevăzute de art. 5 alin. 2
lit. c) din Ordonanța Guvernului nr. 15/1996, astfel că nu
se poate reține încălcarea normelor și principiilor
fundamentale referitoare la protecția proprietății private, a
concurenței loiale și a liberei inițiative sau a celor privind
libertatea economică.
În ceea ce privește critica de neconstituționalitate a
art. 5 alin. 2 lit. c), prin raportare la art. 53 din Constituție,
Curtea observă că acesta nu se referă la restrângerea
exercițiului sau suprimarea unor drepturi, ci stabilește limita
unui anumit plafon pentru efectuarea plăților în numerar
între persoanele juridice, ceea ce este de competența
exclusivă a organului legiuitor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. 2 lit. c) fraza a doua din Ordonanța Guvernului
nr. 15/1996 privind întărirea disciplinei financiar-valutare, excepție ridicată de Societatea Comercială îRom Ital Com“ —
S.R.L. din Reșița în Dosarul nr. 2.856/C/2005 al Tribunalului Caraș-Severin — Secția civilă.
Definitivă și general obligatorie.
Pronunțată în ședința publică din data de 15 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

CURTEA CONSTITUȚIONALĂ

D E C I Z I A Nr. 688
din 20 decembrie 2005

referitoare la excepția de neconstituționalitate a dispozițiilor art. 7 alin. (3) și (4)
din Ordonanța Guvernului nr. 26/2000 cu privire la asociații și fundații și ale art. 48 alin. (1)
teza întâi și art. 57 alin. (1) și (4) din Legea nr. 51/1995 pentru organizarea
și exercitarea profesiei de avocat
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
Ion Tiucă
Cristina Cătălina Turcu

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 pct. 4 din Ordonanța Guvernului
nr. 37/2003 și ale art. 48 alin. (1) teza întâi și art. 57

4

MONITORUL OFICIAL AL ROMÂNIEI, PARTEA I, Nr. 114/7.II.2006

alin. (1) și (3) din Legea nr. 51/1995 pentru organizarea și
exercitarea profesiei de avocat, excepție ridicată de
Pompiliu Bota în Dosarul nr. 1.665/2003 al Înaltei Curți de
Casație și Justiție — Secția de contencios administrativ și
fiscal.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența Curții Constituționale
în materie.
C U R T E A,

având în vedere actele și lucrările dosarului, reține
următoarele:
Prin Încheierea din 14 iunie 2005 Înalta Curte de
Casație și Justiție — Secția de contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 1 pct. 4 din
Ordonanța Guvernului nr. 37/2003 și ale art. 48 alin. (1)
teza întâi și ale art. 57 alin. (1) și (3) din Legea nr. 51/1995,
excepție ridicată de Pompiliu Bota într-o cauză având ca
obiect soluționarea recursului împotriva unei sentințe civile
prin care s-a respins o acțiune în contencios administrativ
privind constatarea nelegalității și anularea unor adrese
emise de Ministerul Justiției, prin care se refuză acordarea
disponibilității unor denumiri, precum și eliberarea dovezilor
disponibilității unor denumiri.
În motivarea excepției de neconstituționalitate, autorul
acesteia susține că dispozițiile art. 1 pct. 4 din Ordonanța
Guvernului nr. 37/2003 pentru modificarea și completarea
Ordonanței Guvernului nr. 26/2000 cu privire la asociații și
fundații încalcă dreptul de asociere consacrat de
prevederile art. 9 și ale art. 40 alin. (1) din Constituție,
precum și libertatea de întrunire și asociere consacrată de
art. 11 din Convenția pentru apărarea drepturilor omului și
a libertăților fundamentale.
De asemenea, arată autorul excepției, dispozițiile art. 48
alin. (1) teza întâi și ale art. 57 alin. (1) din Legea
nr. 51/1995 pentru organizarea și exercitarea profesiei de
avocat aduc atingere prevederilor art. 40 alin. (1) și art. 41
alin. (1) din Constituție, precum și ale art. 20 pct. 2 din
Declarația Universală a Drepturilor Omului, ale art. 22
pct. 1 din Pactul internațional cu privire la drepturile civile
și politice și ale art. 11 din Convenția pentru apărarea
drepturilor omului și a libertăților fundamentale. În acest
sens arată că prin obligarea tuturor avocaților dintr-un județ
sau din municipiul București de a se asocia într-un barou
unic și prin obligarea tuturor avocaților din România de a
se asocia într-o unică formă de asociere — Uniunea
Avocaților din România se realizează îîngrădirea dreptului
la muncă“, încălcându-se prevederile constituționale privind
dreptul de asociere și dreptul la muncă.
Totodată autorul excepției apreciază că dispozițiile
art. 57 alin. (3) din Legea nr. 51/1995 aduc atingere și
prevederilor art. 20 pct. 2 din Declarația Universală a
Drepturilor Omului, ale art. 22 pct. 1 din Pactul

internațional cu privire la drepturile civile și politice și ale
art. 11 din Convenția pentru apărarea drepturilor omului și
a libertăților fundamentale, întrucât instituie obligația ca
toate barourile din România să se asocieze într-o singură
uniune — Uniunea Avocaților din România.
Înalta Curte de Casație și Justiție — Secția de
contencios administrativ și fiscal apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale în materie.
Avocatul Poporului apreciază că dispozițiile legale
criticate sunt constituționale, arătând că în acest sens a
statuat Curtea în jurisprudența sa.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat de către autorul acesteia, îl constituie
dispozițiile art. I pct. 4 din Ordonanța Guvernului
nr. 37/2003 pentru modificarea și completarea Ordonanței
Guvernului nr. 26/2000 cu privire la asociații și fundații și
ale art. 48 alin. (1) teza întâi și ale art. 57 alin. (1) și (3)
din Legea nr. 51/1995 pentru organizarea și exercitarea
profesiei de avocat, republicată.
În legătură cu obiectul excepției, trebuie precizat că prin
dispozițiile art. I pct. 4 din Ordonanța Guvernului
nr. 37/2003 au fost introduse două noi alineate [(5) și (6)]
la art. 6 al Ordonanței Guvernului nr. 26/2000, având
următorul conținut: î(5) Este interzisă utilizarea în denumirea
asociațiilor a unor sintagme sau cuvinte specifice autorităților și
instituțiilor publice ori unor profesii liberale sau altor activități cu
reglementări proprii.
(6) În cazul nerespectării dispozițiilor alin. (5), Ministerul
Justiției va refuza eliberarea dovezii disponibilității denumirii.“
Ulterior sesizării Curții Constituționale, prin Legea
nr. 213/2005, publicată în Monitorul Oficial al României,
Partea I, nr. 597 din 11 iulie 2005, Ordonanța Guvernului
nr. 37/2003 pentru modificarea și completarea Ordonanței
Guvernului nr. 26/2000 cu privire la asociații și fundații a

MONITORUL OFICIAL AL ROMÂNIEI, PARTEA I, Nr. 114/7.II.2006.
fost respinsă, iar prin art. III al Legii nr. 246/2005 pentru
aprobarea Ordonanței Guvernului nr. 26/2000 cu privire la
asociații și fundații, publicată în Monitorul Oficial al
României, Partea I, nr. 656 din 25 iulie 2005, Ordonanța
Guvernului nr. 37/2003 a fost și abrogată expres.
Prin aceeași Lege nr. 246/2005 a fost modificat art. 7
al Ordonanței Guvernului nr. 26/2000, adăugându-se două
noi alineate [(3) și (4)], cu următorul cuprins: î(3) Este
interzisă utilizarea în denumirea asociației a denumirilor
specifice autorităților și instituțiilor publice.
(4) În cazul nerespectării dispozițiilor alin. (3), Ministerul
Justiției va refuza motivat eliberarea dovezii disponibilității
denumirii.“
Întrucât, așa cum se poate observa, textul art. 7
alin. (3) și (4) din Ordonanța Guvernului nr. 26/2000, astfel
cum a fost modificat prin Legea nr. 246/2005, reia, în
principiu, dispozițiile art. 6 alin. (5) și (6) din aceeași
ordonanță, introduse prin Ordonanța Guvernului
nr. 37/2003, respinsă și abrogată, Curtea, conform
jurisprudenței sale, urmează să examineze constituționalitatea
dispozițiilor în vigoare.
Dispozițiile art. 48 alin. (1) teza întâi din Legea
nr. 51/1995 pentru organizarea și exercitarea profesiei de
avocat, criticate, de asemenea, de către autorul excepției,
au următorul cuprins: îBaroul este constituit din toți avocații
dintr-un județ sau din municipiul București. [...]“
Prin excepția de neconstituționalitate, autorul acesteia a
criticat, de asemenea, două alineate ale art. 57 din Legea
nr. 51/1995, indicând însă greșit textele alin. (1) și (3),
datorită neluării în considerare a modificării aduse acestora
prin Legea nr. 255/2004, publicată în Monitorul Oficial al
României, Partea I, nr. 559 din 23 iunie 2004.
În realitate, dispozițiile criticate de autorul excepției sunt
cuprinse în alin. (1) și (4) ale art. 57 din Legea
nr. 51/1995, republicată, cu modificările și completările
ulterioare, texte care au următorul cuprins: î(1) Uniunea
Națională a Barourilor din România — U.N.B.R. este formată
din toate barourile din România și are sediul în capitala țării,
municipiul București.[...]
(4) Baroul de avocați se constituie și funcționează numai în
cadrul U.N.B.R., potrivit prezentei legi și statutului profesiei.“
În consecință, prin prezenta decizie, Curtea urmează să
se pronunțe asupra dispozițiilor art. 7 alin. (3) și (4) din
Ordonanța Guvernului nr. 26/2000 cu privire la asociații și
fundații, aprobată prin Legea nr. 246/2005, precum și a
dispozițiilor art. 48 alin. (1) teza întâi și ale art. 57 alin. (1)
și (4) din Legea nr. 51/1995, republicată, cu modificările și
completările în vigoare.
Critica de neconstituționalitate formulată de autorul
excepției cu privire la dispozițiile legale ce formează
obiectul excepției constă, în esență, în susținerea că
acestea încalcă dispozițiile constituționale ale art. 9, privind
Sindicatele, patronatele și asociațiile profesionale, ale
art. 40 alin. (1), privind Dreptul de asociere, și ale art. 41
alin. (1), privind Libertatea alegerii profesiei, a meseriei sau
a ocupației, precum și a locului de muncă.
Autorul excepției consideră, de asemenea, că textele
legale criticate contravin prevederilor art. 20 pct. 2, privind
interzicerea obligării de a face parte dintr-o asociație, din

5

Declarația Universală a Drepturilor Omului, ale art. 22
pct. 1, privind libertatea de asociere și dreptul de a
constitui sindicate, din Pactul internațional cu privire la
drepturile civile și politice, și ale art. 11, privind Libertatea
de întrunire și de asociere, din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
reține următoarele:
I. Prevederile art. 48 alin. (1) teza întâi și ale art. 57
alin. (1) și (4) din Legea nr. 51/1995 pentru organizarea și
exercitarea profesiei de avocat au mai format obiectul
controlului de constituționalitate în cauze cu o motivare
identică și prin raportare la aceleași dispoziții constituționale
și convenționale invocate și în prezentul dosar. Astfel, de
exemplu, prin Decizia nr. 321 din 14 septembrie 2004,
publicată în Monitorul Oficial al României, Partea I,
nr. 1.144 din 3 decembrie 2004, Curtea Constituțională a
respins excepția ca neîntemeiată, reținându-se că aceste
dispoziții, care se referă la organizarea avocaților în barouri
și a barourilor în Uniunea Națională a Barourilor din
România, nu încalcă dreptul de asociere și nici dreptul la
muncă și la alegerea profesiei prevăzute de art. 40
alin. (1) și art. 41 din Constituție, fiind în concordanță cu
dispozițiile actelor internaționale.
Cele statuate prin decizia menționată își mențin
valabilitatea și în cauza de față, întrucât nu au intervenit
elemente noi, de natură să determine reconsiderarea
soluției pronunțate cu acel prilej.
II. În ceea ce privește dispozițiile art. 7 alin. (3) și (4)
din Ordonanța Guvernului nr. 26/2000 cu privire la asociații
și fundații, Curtea reține că acestea sunt aplicabile acelor
asociații care conțin în denumirea lor cuvinte sau sintagme
de natură să creeze confuzie cu denumirile specifice
autorităților și instituțiilor publice. Printr-o normă imperativă
legiuitorul poate da prioritate interesului public, așa cum
Curtea a statuat prin Decizia nr. 325 din 14 iunie 2005,
publicată în Monitorul Oficial al României, Partea I, nr. 756
din 19 august 2005.
Sub acest aspect, cele stabilite, cu valoare de principiu,
prin decizia menționată, își mențin valabilitatea și în
prezenta cauză, astfel că și această critică urmează a fi
înlăturată.
Excepția de neconstituționalitate referitoare la aceste
texte din Ordonanța Guvernului nr. 26/2000 se mai
întemeiază și pe susținerea că ar fi încălcate dispozițiile
art. 9 și ale art. 40 alin. (1) din Constituție, precum și ale
art. 11 din Convenția pentru apărarea drepturilor omului și
a libertăților fundamentale.
Analizând această susținere, Curtea constată că art. 9,
privind Sindicatele, patronatele și asociațiile profesionale,
art. 40 alin. (1), privind Dreptul de asociere, din Constituție,
și art. 11, privind Libertatea de întrunire și de asociere, din
Convenția pentru apărarea drepturilor omului și a libertăților
fundamentale, nu sunt incidente în cauză, întrucât textele
criticate nu afectează drepturile respective, ci prevăd
anumite restricții privind stabilirea denumirilor asociațiilor și
fundațiilor. Așa fiind, aceste susțineri sunt neîntemeiate și
urmează a fi respinse.

6

MONITORUL OFICIAL AL ROMÂNIEI, PARTEA I, Nr. 114/7.II.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (3) și (4) din Ordonanța Guvernului
nr. 26/2000 cu privire la asociații și fundații și ale art. 48 alin. (1) teza întâi și art. 57 alin. (1) și (4) din Legea
nr. 51/1995 pentru organizarea și exercitarea profesiei de avocat, excepție ridicată de Pompiliu Bota în Dosarul
nr. 1.665/2003 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 20 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Normelor metodologice
privind etichetarea alimentelor, prevăzute în anexa nr. 1 la Hotărârea Guvernului nr. 106/2002
privind etichetarea alimentelor
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice privind etichetarea
alimentelor, prevăzute în anexa nr. 1 la Hotărârea
Guvernului nr. 106/2002 privind etichetarea alimentelor,
publicată în Monitorul Oficial al României, Partea I, nr. 147
din 27 februarie 2002, cu modificările și completările
Nr.
crt.

Categoriile de alimente

ulterioare, se modifică și se completează după cum
urmează:
1. La alineatul (1) al articolului 18, după punctul 5 se
introduc trei noi puncte, punctele 6—8, cu următorul
cuprins:
Mențiuni

î6. Produsele zaharoase/produsele de cofetărie sau
băuturile care conțin acid glicirizinic sau sarea sa de
amoniu ca urmare a adăugării substanțelor de acest
fel sau de lemn dulce Glycyrrhiza glabra, cu o
concentrație egală sau mare de 100 mg/kg sau 10 mg/l

«Conține lemn dulce» este adăugat exact după lista
ingredientelor cu excepția cazului în care termenul «lemn
dulce» figurează deja în lista ingredientelor sau în
denumirea sub care se vinde produsul. În absența listei
ingredientelor mențiunea figurează în apropierea denumirii
sub care se vinde produsul.

7. Produsele zaharoase/produsele de cofetărie care conțin
acid glicirizinic sau sarea sa de amoniu ca urmare a
adăugării de substanțe de acest fel sau de lemn dulce
Glycyrrhiza glabra, cu o concentrație egală sau mai
mare de 4 g/kg

Mențiunea următoare trebuie să fie înscrisă după lista
ingredientelor: «conținut lemn dulce — persoanele suferinde
de hipertensiune trebuie să evite consumul excesiv». În
absența listei ingredientelor, mențiunea figurează în
apropierea denumirii sub care se vinde produsul.

8. Băuturile care conțin acid glicirizinic sau sarea sa de
amoniu ca urmare a adăugării de substanțe de acest
fel sau de lemn dulce Glycyrrhiza glabra, cu o
concentrație egală sau mai mare de 50 mg/l sau
300 mg/l, în cazul băuturilor conținând mai mult de
1,2% în volume de alcool (x)
(x) Conținutul se aplică produselor de acest fel propuse
gata pentru consum sau reconstituite în conformitate cu
instrucțiunile de fabricație.

Mențiunea următoare trebuie să fie înscrisă după lista
ingredientelor: «conținut lemn dulce — persoanele suferinde
de hipertensiune trebuie să evite consumul excesiv». În
absența listei ingredientelor, mențiunea figurează în
apropierea denumirii sub care se vinde produsul.“

MONITORUL OFICIAL AL ROMÂNIEI, PARTEA I, Nr. 114/7.II.2006.
2. Punctele 1, 5, 6, 8—14, 16—20 din anexa nr. 1a) la
normele metodologice îMențiuni suplimentare de
etichetare pe grupe de produse“ se abrogă.
3. Anexa nr. 1f) la normele metodologice îLista
cuprinzând ingredientele la care se face referire la art. 7
alin. (62), (11)—(14)“ se modifică și se înlocuiește cu anexa
la prezenta hotărâre.
Art. II. — Aplicarea dispozițiilor art. 7 alin. (6 2) din
anexa nr. 1 la Hotărârea Guvernului nr. 106/2002, cu
modificările și completările ulterioare, se suspendă până la
data de 25 noiembrie 2007.
Art. III. — Produsele aflate în stoc înainte de data
intrării în vigoare a prezentei hotărâri pot fi comercializate
cu elementele de identificare și caracterizare marcate inițial,
dar nu mai târziu de data de 1 iulie 2006.
Prezenta hotărâre transpune următoarele acte normative
europene:

7

— Directiva Comisiei 2005/26/CE, care stabilește o listă
a ingredientelor alimentare sau a substanțelor provizoriu
excluse din anexa III a la Directiva 2000/13/CE a
Parlamentului și a Consiliului European, publicată în
Jurnalul Oficial al Comunităților Europene nr. 75 din
22 martie 2005;
— Directiva Comisiei 2004/77/CE, care modifică
Directiva 1994/54/CE cu privire la etichetarea unor produse
alimentare ce conțin acid glicirizinic și sarea sa de amoniu,
publicată în Jurnalul Oficial al Comunităților Europene
nr. 162 din 30 aprilie 2004;
— Directiva Comisiei 2005/63/CE din 3 octombrie 2005
care aduce modificări Directivei 2005/26/CE, referitoare la
lista ingredientelor alimentare sau substanțelor excluse
provizoriu din anexa III A la Directiva 2000/13/CE a
Parlamentului și Consiliului European, publicată în Jurnalul Oficial
al Comunităților Europene nr. 258 din 4 octombrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Autoritatea Națională pentru Protecția Consumatorilor
Cătălin Florin Teodorescu,
secretar de stat
Ministrul sănătății,
Gheorghe Eugen Nicolăescu
p. Ministrul integrării europene,
Adrian Ciocănea,
secretar de stat
București, 22 decembrie 2005.
Nr. 1.870.

ANEXĂ
LISTA

ingredientelor alimentare și a substanțelor provizoriu excluse din anexa nr. 1f)
Ingrediente

Produse provizoriu excluse din această cauză

Cereale care conțin gluten Siropuri de glucoză pe bază de grâu conținând dextroză*)
Maltodextrine pe bază de grâu*)
Siropuri de glucoză pe bază de orz
Cereale utilizate în distilate pentru băuturi spirtoase
Ouă
Lysozym (produs obținut din ouă) utilizat în vin
Albumină (produs obținut din ouă) utilizată ca stabilizator pentru vin și cidru
Pește
Gelatina de pește utilizată ca suport pentru vitamine sau preparate carotenoidice și arome
Gelatina de pește sau clei de pește utilizate ca stabilizatori pentru bere, cidru și vin
Soia
Ulei și grăsime de soia complet rafinate*)
Amestec natural de tocoferoli (E 306), tocoferol D-alfa natural, acetat de tocoferol D-alfa
natural, succinat de tocoferol D-alfa natural obținuți din soia
Fitosteroli și esteri de fitosteroli derivați din uleiuri vegetale de soia
Ester de stanol vegetal produs din steroli obținuți din uleiuri vegetale din soia
*) Și produse care rezultă din acestea, în măsura în care procesul pe care l-au suferit nu este probabil să crească nivelul de alergenicitate
stabilit de EFSA (European Food Safety Authority) pentru produsul relevant din care provine.

8

MONITORUL OFICIAL AL ROMÂNIEI, PARTEA I, Nr. 114/7.II.2006
Ingrediente

Lapte

Fructe în coajă
Țelină
Muștar

Produse provizoriu excluse din această cauză

Zer utilizat în distilate pentru băuturi spirtoase
Lactitol
Produse din lapte (caseină) utilizate ca stabilizatori la fabricarea vinului și a cidrului
Fructe în coajă utilizate în distilatele pentru băuturi spirtoase
Fructe în coajă (migdale, nuci) utilizate (ca aromă) în băuturi spirtoase
Ulei de frunze de țelină și semințe
Oleorezine din semințe de țelină
Ulei de muștar
Ulei de semințe de muștar
Oleorezine din semințe de muștar

´
RECTIFICĂRI
În Hotărârea Guvernului nr. 34/2006 privind suplimentarea bugetului Ministerului
Administrației și Internelor din Fondul de rezervă bugetară la dispoziția Guvernului,
prevăzut în bugetul de stat pe anul 2006, publicată în Monitorul Oficial al României,
Partea I, nr. 50 din 19 ianuarie 2006, se face următoarea rectificare (care nu
aparține Redacției îMonitorul Oficial”, Partea I):
— la art. 1, în loc de: î... titlul 20.30 «Alte cheltuieli» ...” se va citi: î... titlul 20
«Bunuri și servicii» ...”.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 114/7.II.2006 conține 8 pagini.

Prețul: 0,60 lei noi/6.000 lei vechi

&JUYDGY|112902]
ISSN 1453—4495

