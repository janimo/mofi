PARTEA

Anul 174 (XVIII) — Nr. 290

I

LEGI, DECRETE, HOTĂRÂRI ȘI ALTE ACTE

Joi, 30 martie 2006

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 207 din 7 martie 2006 referitoare la excepția
de neconstituționalitate a dispozițiilor art. I pct. 6
și 7 din Legea nr. 219/2005 privind aprobarea
Ordonanței de urgență a Guvernului nr. 138/2000
pentru modificarea și completarea Codului de
procedură civilă .........................................................

alin. 1 și 3 și ale art. 148 alin. 1 lit. h) din Codul
de procedură penală.................................................

ALE

3–5

HOTĂRÂRI ALE GUVERNULUI ROMÂNIEI
90.
1–3

Decizia nr. 245 din 9 martie 2006 referitoare la excepția
de neconstituționalitate a dispozițiilor art. 143

DECIZII

Pagina

CURȚII

— Hotărâre pentru aprobarea Normelor
metodologice de aplicare a Ordonanței Guvernului
nr. 16/2002 privind contractele de parteneriat
public-privat ................................................................

5–31

CONSTITUȚIONALE

CURTEA CONSTITUȚIONALĂ

D E C I Z I A Nr. 207
din 7 martie 2006

referitoare la excepția de neconstituționalitate a dispozițiilor art. I pct. 6 și 7
din Legea nr. 219/2005 privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. I pct. 6 și 7 din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, excepție ridicată de Florida
Shipping Lines Ltd din Statele Unite ale Americii în Dosarul
nr. 5.581/2005 al Curții de Apel București — Secția a VI-a
comercială.
La apelul nominal se prezintă Adrian Luțu, avocatul
autoarei excepției, și Crenguța Leaua, avocatul Societății
Comerciale îPrismatown“ — S.A. din Balotești. Lipsește

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 290/30.III.2006

Banca Română pentru Dezvoltare — Groupe Société
Générale — S.A., față de care procedura de citare a fost
legal îndeplinită.
Părțile prezente solicită amânarea cauzei în vederea
completării conceptului de citare cu toți creditorii debitoarei
Societatea Comercială îPrismatown“ — S.A. din Balotești.
Reprezentantul Ministerului Public apreciază procedura
de citare legal îndeplinită și suficientă în ceea ce privește
numărul de părți citate.
Curtea, având în vedere dosarul de fond și încheierea
de sesizare, în care sunt citate doar cele 3 părți, precum
și obiectul cererii supuse soluționării în cauza de fond,
respectiv recuzarea întregului Tribunal București de către
Florida Shipping Lines Ltd, respinge cererea de amânare
ca fiind neîntemeiată.
Reprezentantul autoarei excepției solicită admiterea
criticii de neconstituționalitate, arătând că dispozițiile art. I
pct. 6 și 7 din Legea nr. 219/2005, care interzic recuzarea
tuturor judecătorilor unei instanțe sau ai unei secții a
acesteia, dau posibilitatea părții interesate de a recuza pe
rând acei judecători, împrejurare ce conduce la
tergiversarea nejustificată a judecării cauzei. Avocatul
Societății Comerciale îPrismatown“ — S.A. susține critica
de neconstituționalitate, arătând că textul de lege criticat
conține, în cel mai bun caz, o necorelare cu dispozițiile
procedurale referitoare la abținere, aplicabile tuturor
judecătorilor unei instanțe.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, finalitatea normei juridice criticate fiind de a
preîntâmpina posibilele abuzuri procesuale de natură a
tergiversa în mod inutil, soluționarea cauzei deduse
judecății.
C U R T E A,

având în vedere actele și lucrările dosarului, reține
următoarele:
Prin Încheierea din 11 noiembrie 2005, pronunțată în
Dosarul nr. 5.581/2005, Curtea de Apel București — Secția
a VI-a comercială a sesizat Curtea Constituțională cu
excepția de neconstituționalitate a dispozițiilor art. I pct. 6
și 7 din Legea nr. 219/2005, excepție ridicată de Florida
Shipping Lines Ltd din Statele Unite ale Americii.
În motivarea excepției de neconstituționalitate autorul
arată că, prin aplicarea dispozițiilor criticate, partea lezată
de existența unui motiv de recuzare privind pe toți
judecătorii unei instanțe sau a unei secții a acesteia este
împiedicată să aibă acces la orice modalitate de prevenire
a soluționării litigiilor în mod părtinitor. Mai mult, textul de
lege criticat nu face distincție, astfel că interdicția operează
pentru toate situațiile, inclusiv acelea în care, pentru fiecare
dintre judecătorii unei instanțe sau ai unei secții a acesteia,
există motive diferite de recuzare, generate de împrejurări
distincte. Așa fiind, prevederile art. I pct. 6 și 7 din Legea
nr. 219/2005 îngrădesc liberul acces la justiție și suprimă
singura cale procedurală menită să asigure independența
justiției.
Curtea de Apel București — Secția a VI-a comercială
apreciază excepția de neconstituționalitate ca fiind
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.

Guvernul apreciază că prevederile art. I pct. 6 și 7 din
Legea nr. 219/2005 sunt în deplină concordanță cu
dispozițiile constituționale invocate în susținerea criticii.
Avocatul Poporului arată că excepția de neconstituționalitate este neîntemeiată, activitatea de judecare și
soluționare a cererilor de recuzare desfășurându-se, în
cadrul unui proces echitabil, cu respectarea principiilor
constituționale referitoare la unicitatea, imparțialitatea și
egalitatea justiției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. I pct. 6 și 7 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al
României, Partea I, nr. 609 din 14 iulie 2005, dispoziții
care au următorul conținut:
— pct. 6: îLa articolul 28 [din Codul de procedură civilă] se
introduc două alineate noi, alineatele 2 și 3, cu următorul
cuprins:
îNu se pot recuza toți judecătorii unei instanțe sau ai unei
secții a acesteia.
Pentru aceleași motive de recuzare nu se poate formula o
nouă cerere împotriva aceluiași judecător.»
La articolul 30, alineatul 2 va avea următorul cuprins:
«În cazul când din pricina recuzării nu se poate alcătui
completul de judecată, cererea de recuzare se judecă de
instanța ierarhic superioară.“;
— pct. 7: îAlineatul 3 al articolului 30 se abrogă.“
Autorul excepției susține că dispozițiile legale criticate
încalcă prevederile constituționale cuprinse în art. 21
alin. (1) și (2) privitor la accesul liber la justiție și în
art. 124 alin. (2) referitor la înfăptuirea justiției.
Examinând excepția de neconstituționalitate ridicată,
Curtea constată că asupra constituționalității textelor de
lege criticate s-a mai pronunțat prin Decizia nr. 97/2006,
publicată în Monitorul Oficial al României, Partea I, nr. 197
din 2 martie 2006. Cu acel prilej, Curtea a statuat că,
potrivit dispozițiilor art. 126 alin. (2) și ale art. 129 din
Constituție, stabilirea regulilor de desfășurare a procesului
în fața instanțelor judecătorești este de competența
exclusivă a legiuitorului, care poate institui, în considerarea
unor situații deosebite, reguli speciale de procedură. Sub
acest aspect, principiul liberului acces la justiție presupune
posibilitatea neîngrădită a celor interesați de a le utiliza în
formele și în modalitățile instituite de lege.
În consecință, prin reglementările cuprinse în art. I
pct. 6 și 7 din Legea nr. 219/2005, referitoare la
imposibilitatea recuzării tuturor judecătorilor unei instanțe
sau ai unei secții a acesteia, legiuitorul nu a înțeles să
limiteze accesul liber la justiție sau dreptul la apărare, ci
să asigure valorificarea în condiții egale a acestui drept

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
constituțional. Exercitarea unui drept de către titularul său
nu poate avea loc decât într-un anumit cadru juridic, stabilit
de legiuitor, cu respectarea anumitor exigențe, de natură a
preveni eventualele abuzuri și tergiversarea soluționării
cauzelor deduse judecății.
De altfel, în situația în care există legături de rudenie
sau afinitate între una dintre părțile implicate în litigiu și
magistrații instanței sau există motive de suspiciune
legitimă privind imparțialitatea acestora ori motive de
siguranță publică, partea interesată poate formula cerere de
strămutare a cauzei către o altă instanță de același grad.
Față de cele arătate, Curtea constată că dispozițiile
art. I pct. 6 și 7 din Legea nr. 219/2005 sunt în
concordanță cu prevederile constituționale privind dreptul
persoanei de a se adresa justiției și de a beneficia de un

3

proces echitabil, judecat de o instanță independentă și
imparțială.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.
În ceea ce privește pretinsele necorelări legislative
dintre dispozițiile Codului de procedură civilă referitoare la
recuzare și cele privind abținerea judecătorilor, acestea
constituie probleme de competența exclusivă a legiuitorului.
Ca atare, întrucât susținerile autorului excepției au drept
obiect modul de interpretare și aplicare a unor texte legale,
între care există o anumită legătură, ele nu constituie o
problemă de constițutionalitate, de natură a face obiectul
controlului Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. I pct. 6 și 7 din Legea nr. 219/2005 privind
aprobarea Ordonanței de urgență a Guvernului nr. 138/2000 pentru modificarea și completarea Codului de procedură
civilă, excepție ridicată de Florida Shipping Lines Ltd din Statele Unite ale Americii în Dosarul nr. 5.581/2005 al Curții de
Apel București — Secția a VI-a comercială.
Definitivă și general obligatorie.
Pronunțată în ședința publică din data de 7 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 245
din 9 martie 2006

referitoare la excepția de neconstituționalitate a dispozițiilor art. 143 alin. 1 și 3
și ale art. 148 alin. 1 lit. h) din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 143 alin. 1 și 3 și ale art. 148
alin. 1 lit. h) din Codul de procedură penală, excepție
ridicată de Nicolae Popescu și Gheorghe Dan Irinel în
Dosarul nr. 11.087/2005 al Tribunalului Iași.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent informează completul de judecată că
la dosarul cauzei s-a depus o cerere din partea
apărătorului ales al autorilor excepției, prin care se solicită
amânarea judecării cauzei în vederea pregătirii apărării.

Reprezentantul Ministerului Public se opune cererii de
amânare, arătând că în cauză a fost acordat un termen
pentru lipsă de apărare.
În temeiul art. 14 din Legea nr. 47/1992, coroborat cu
art. 156 alin. 1 din Codul de procedură civilă, Curtea
respinge cererea de amânare.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 14 decembrie 2005, pronunțată în
Dosarul nr. 11.087/2005, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 143 alin. 1 și 3 și ale art. 148 alin. 1 lit. h)
din Codul de procedură penală, excepție ridicată de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 290/30.III.2006

inculpații Nicolae Popescu și Gheorghe Dan Irinel în
dosarul menționat.
În motivarea excepției de neconstituționalitate se
susține că dispozițiile de lege criticate încalcă prevederile
art. 16 alin. (1) și (2), ale art. 20 alin. (2) și ale art. 23
alin. (1), (4) și (11) din Constituție. Se arată că, îdeși
alin. 1 al art. 143 din Codul de procedură penală se referă
la probe sau indicii temeinice că s-a săvârșit o faptă
penală, ceea ce ar constitui un criteriu de apreciere din
partea judecătorului pe baza materialului probator
administrat în cauză, în alin. 3, prin sintagma «rezultă
presupunerea», se lasă loc arbitrarului și aprecierii
subiective a judecătorului, ceea ce introduce elemente
discriminatorii între persoane, fără a exista un criteriu
obiectiv și neinterpretabil de apreciere“. De asemenea, se
susține că dispozițiile art. 148 alin. 1 lit. h) din Codul de
procedură penală sunt neconstituționale prin aceea că
îjudecătorul este lăsat să aprecieze ce anume reprezintă
probe certe în raport cu comportamentul social viitor al
persoanei cercetate și lasă la liberul arbitru al judecătorului
să aprecieze subiectiv în ce ar consta pericolul concret
pentru ordinea publică al unor eventuale fapte viitoare.
Acest text prevede posibilitatea luării măsurii arestării
preventive fără o acoperire legală a legii în sensul
normelor constituționale prin care arestarea este permisă
numai în cazurile prevăzute de lege (art. 23 alin. 2), iar
cazurile prevăzute de lege în litera și spiritul Constituției nu
pot fi decât acele prevederi din lege precis definite, de
aplicabilitate strictă, cu criterii statuate obiectiv, imposibil de
a fi aplicate discriminator prin liber arbitru“.
Tribunalul Iași apreciază că excepția de neconstituționalitate invocată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului consideră că dispozițiile legale
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 143 alin. 1 și 3 și ale art. 148 alin. 1 lit. h)
din Codul de procedură penală, care au următorul cuprins:
— Art. 143 alin. 1 și 3: îMăsura reținerii poate fi luată de
organul de cercetare penală față de învinuit, dacă sunt probe
sau indicii temeinice că a săvârșit o faptă prevăzută de legea
penală. Organul de cercetare penală este obligat să-l
încunoștințeze, de îndată, pe procuror cu privire la luarea
măsurii reținerii.[...]
Sunt indicii temeinice atunci când din datele existente în
cauză rezultă presupunerea că persoana față de care se
efectuează urmărirea penală a săvârșit fapta.“
— Art. 148 alin. 1 lit. h): îMăsura arestării inculpatului
poate fi luată dacă sunt întrunite condițiile prevăzute în art. 143

și numai în vreunul din următoarele cazuri: [...] h) inculpatul a
săvârșit o infracțiune pentru care legea prevede pedeapsa
detențiunii pe viață alternativ cu pedeapsa închisorii sau
pedeapsa închisorii mai mare de 4 ani și există probe certe că
lăsarea sa în libertate prezintă un pericol concret pentru
ordinea publică.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 alin. (1) și (2) privind egalitatea
în drepturi, ale art. 20 alin. (2) referitoare la tratatele
internaționale privind drepturile omului și ale art. 23
alin. (1), (4) și (11) privind libertatea individuală.
Examinând excepția de neconstituționalitate, se constată
că prin Decizia nr. 344 din 5 decembrie 2002, publicată în
Monitorul Oficial al României, Partea I, nr. 86 din
11 februarie 2003, prin Decizia nr. 462 din 28 octombrie
2004, publicată în Monitorul Oficial al României, Partea I,
nr. 34 din 11 ianuarie 2005, precum și prin Decizia nr. 21
din 20 februarie 2005, publicată în Monitorul Oficial al
României, Partea I, nr. 155 din 22 februarie 2005,
răspunzând la critici similare, Curtea a constatat că
dispozițiile art. 143 și 148 din Codul de procedură penală
înu încalcă prevederile constituționale privind drepturile și
libertățile fundamentale ale cetățenilor.“ Prin aceleași decizii
s-a mai constatat că prevederile art. 143 din Codul de
procedură penală transpun întocmai în dreptul intern
prevederile art. 5 paragraful 1 lit. c) din Convenția pentru
apărarea drepturilor omului și a libertăților fundamentale,
prin stabilirea ca temei al arestării preventive a existenței
unor îindicii temeinice că învinuitul a săvârșit o faptă
prevăzută de legea penală“. Potrivit jurisprudenței Curții
Europene a Drepturilor Omului (cauzele Brogan și alții contra
Regatului Unit — 1988, Kurt contra Turciei — 1998, Lukanov
contra Bulgariei, 1997), temeiul arestării preventive constă în
existența unor îdate“ care să obiectiveze îmotivele“ pentru
care se bănuiește că persoana față de care s-a dispus
arestarea preventivă a săvârșit o infracțiune, în acest sens
organele judiciare având obligația să dețină și să
învedereze îo explicație credibilă și întemeiată“ pentru
dispunerea măsurii. Aceste date trebuie să conducă la
bănuiala sau presupunerea că învinuitul ori inculpatul a
săvârșit o infracțiune. Dacă organele judiciare ar deține
probe certe de vinovăție, s-ar impune pronunțarea unei
hotărâri de condamnare la pedeapsa închisorii, iar nu la
luarea unei măsuri privative de libertate cu caracter
provizoriu. Așa fiind, nu poate fi reținută pretinsa încălcare
a prevederilor constituționale cuprinse în art. 20 alin. (2).
Curtea a mai reținut în jurisprudența sa că în susținerea
excepțiilor se invocă, dar numai parțial, art. 23 din
Constituție, referitor la libertatea individuală, făcându-se
abstracție de conținutul alin. (4) al acestui articol, potrivit
căruia arestarea preventivă se dispune de judecător și
numai în cursul procesului penal. Așadar, Legea
fundamentală conține o garanție procesuală de o deosebită
însemnătate, destinată a preveni arestările abuzive,
deoarece luarea acestei măsuri este de competența
instanței de judecată. Ca o garanție suplimentară, alin. (7)
al art. 23 prevede că încheierile instanței privind măsura
arestării preventive sunt supuse căilor de atac prevăzute
de lege. De asemenea, art. 23 alin. (9) și (10) din
Constituție prevede că punerea în libertate a celui arestat
este obligatorie, dacă motivele măsurii de arestare au
dispărut, persoanei arestate rezervându-i-se, pe de altă
parte, chiar dreptul de a cere punerea sa în libertate
provizorie, sub control judiciar sau pe cauțiune. Acest
ansamblu de garanții procesuale, expres prevăzute în
Constituție, este de natură să asigure protejarea oricărei
persoane față de orice arestare efectuată cu încălcarea
legii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
De asemenea, Curtea a constatat că din analiza
textelor considerate ca fiind neconstituționale nu rezultă o
încălcare a dispozițiilor art. 23 alin. (11) din Constituție,
referitoare la prezumția de nevinovăție.
Se constată că soluția adoptată și argumentele ce au
stat la baza acestor decizii se mențin și în cauza de față,
întrucât nu au intervenit elemente noi de natură să
determine reconsiderarea jurisprudenței în materie a Curții.
Referitor la pretinsa încălcare, prin textele de lege
criticate, a principiului egalității în drepturi, Curtea constată
că aceasta nu poate fi reținută, întrucât dispozițiile art. 143

5

alin. 1 și 3 și ale art. 148 alin. 1 lit. h) din Codul de
procedură penală se aplică în mod egal tuturor persoanelor
aflate în ipoteza normei juridice, fără nici o discriminare pe
criterii arbitrare.
În sfârșit, se constată că în cauza de față autorii
excepției critică textele de lege și pentru faptul că sunt
interpretabile, dând de înțeles că ar trebui reformulate. Or,
o asemenea împrejurare nu constituie în sine o încălcare a
dispozițiilor constituționale, întrucât rolul instanței
judecătorești este tocmai acela de a interpreta actul
normativ și de a-l aplica la speța concretă.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 143 alin. 1 și 3 și ale art. 148 alin. 1 lit. h) din
Codul de procedură penală, excepție ridicată de Nicolae Popescu și Gheorghe Dan Irinel în Dosarul nr. 11.087/2005 al
Tribunalului Iași.
Definitivă și general obligatorie.
Pronunțată în ședința publică din data de 9 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Ordonanței Guvernului nr. 16/2002
privind contractele de parteneriat public-privat
În temeiul art. 108 din Constituția României, republicată, și al art. VII din Legea nr. 528/2004 pentru modificarea
și completarea Ordonanței Guvernului nr. 16/2002 privind contractele de parteneriat public-privat, precum și al Legii
nr. 219/1998 privind regimul concesiunilor,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a Ordonanței Guvernului nr. 16/2002 privind contractele de
parteneriat public-privat, aprobată cu modificări și completări
prin Legea nr. 470/2002, cu modificările și completările
ulterioare, prevăzute în anexa care face parte integrantă
din prezenta hotărâre.

Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 621/2002 pentru
aprobarea normelor metodologice de aplicare a Ordonanței
Guvernului nr. 16/2002 privind contractele de parteneriat
public-privat, publicată în Monitorul Oficial al României,
Partea I, nr. 481 din 5 iulie 2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul transporturilor, construcțiilor și turismului,
Gheorghe Dobre
Ministrul administrației și internelor,
Vasile Blaga
p. Ministrul integrării europene,
Adrian Ciocănea,
secretar de stat
București, 19 ianuarie 2006.
Nr. 90.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 290/30.III.2006
ANEXĂ

NORME METODOLOGICE
de aplicare a Ordonanței Guvernului nr. 16/2002 privind contractele de parteneriat public-privat
CAPITOLUL I
Dispoziții generale
Art. 1. — Normele metodologice de aplicare a
Ordonanței Guvernului nr. 16/2002 privind contractele de
parteneriat public-privat, aprobată cu modificări și completări
prin Legea nr. 470/2002, cu modificările și completările
ulterioare,
denumită
în
continuare
Ordonanță,
reglementează cadrul organizatoric și metodologia unitară
pentru organizarea și desfășurarea procedurii de pregătire,
desfășurare a selecției investitorului, negociere a condițiilor
tehnico-economice și încheierea contractelor de parteneriat
public-privat pentru concesiunea de lucrări, cu respectarea
principiilor prevăzute la art. 21 din Ordonanță.
Art. 2. — În conformitate cu prevederile Ordonanței și
în sensul prezentei hotărâri, termenii și expresiile de mai
jos au următoarele semnificații:
1. contractul de parteneriat public-privat pentru
concesiunea de lucrări, denumit în continuare contractul —
contract având ca obiect execuția sau, după caz, atât
proiectarea, cât și execuția uneia sau mai multor lucrări de
construcții, așa cum sunt acestea cuprinse în clasificările
statistice oficiale, ori execuția prin orice mijloace a oricărei
combinații a acestor lucrări de construcții, care corespunde
cerințelor autorității contractante și care conduce la un
rezultat menit să îndeplinească, prin el însuși, o funcție
tehnico-economică. În contrapartida lucrărilor executate
contractantul, în calitate de concesionar, primește dreptul
de a exploata rezultatul lucrărilor, în totalitate sau în parte,
drept la care se poate adăuga, după caz, plata unei sume.
În toate cazurile riscurile exploatării sunt transferate
concesionarului;
2. anunț de intenție — documentul formal publicat de
autoritatea publică în vederea începerii unei proceduri de
realizare a unui proiect de parteneriat public-privat pentru
concesiunea de lucrări, în conformitate cu prevederile
ordonanței;
3. contract de o complexitate deosebită — este considerat
a fi atunci când autoritatea publică nu poate realiza ea
însăși oricare sau amândouă condițiile:
a) definirea condițiilor tehnico-economice în măsură să
satisfacă cerințele sau obiectivele sale;
b) schițarea cadrului financiar și/sau clauzelor juridice de
realizare a proiectului, în condițiile Ordonanței;
4. documentația pentru elaborarea și prezentarea scrisorii
de intenție și a documentului atașat — documentația
întocmită de autoritatea publică sau, după caz, de entități
terțe, pe baza unui contract de servicii, încheiat conform
reglementărilor în vigoare, care furnizează informațiile
esențiale pentru desfășurarea procedurii și definește modul
de întocmire și de prezentare a scrisorii de intenție și a
documentului atașat scrisorii de intenție de către candidații
care doresc să realizeze proiectul de parteneriat publicprivat.

Art. 3. — (1) În sensul Ordonanței, parteneriatul publicprivat se poate realiza prin diverse tipuri de contracte, în
funcție de nivelul de implicare a investitorului.
(2) Tipurile principale de proiecte de parteneriat publicprivat pentru concesiunea de lucrări sunt:
a) proiectare-construcție-operare (DBO) — contract între
autoritatea publică și investitor, în care proiectarea
(începând cu faza de proiect tehnic), construcția și
exploatarea, denumite și operare, sunt transferate
investitorului pentru o anumită perioadă care nu poate
depăși 49 de ani;
b) proiectare-construcție-finanțare-operare (DBFO) —
contract între autoritatea publică și investitor, în care
investitorul își asumă sarcina proiectării, construcției,
exploatării și obținerii, în total sau în parte, a resurselor
financiare necesare în vederea realizării acestor obiective,
fără ca durata contractului să depășească 49 de ani;
c) construcție-operare-reabilitare (BOR) — contract între
autoritatea publică și investitor, în care investitorul își
asumă finanțarea, construcția și costurile pentru operarea,
întreținerea și reabilitarea bunului public la perioade de timp
convenite în cadrul contractului fără ca durata contractului
să depășească 49 de ani;
d) construcție-operare-transfer (BOT) — contract între
autoritatea publică și investitor, în care investitorul își
asumă finanțarea, construcția, exploatarea și întreținerea
unui bun public pe o anumită perioadă care nu poate
depăși 49 de ani;
e) reabilitare-operare-transfer (ROT) — contract între
autoritatea publică și investitor, în care bunul public deja
creat este transmis investitorului în starea în care se află.
Investitorul finanțează, reabilitează, operează și întreține
bunul public pentru o anumită perioadă, care nu poate
depăși 49 de ani.
Art. 4. — Pentru oricare dintre tipurile de proiecte
prevăzute la art. 3, la finalizarea contractului bunul public
se transferă cu titlu gratuit autorității publice, în bună stare
și liber de orice sarcină sau obligație, în conformitate cu
prevederile art. 11 alin. (1) din Ordonanță. Condițiile
tehnice de transfer sunt definite în contract.
CAPITOLUL II
Derularea procedurii de atribuire a unui contract
de parteneriat public-privat
Art. 5. — Procedura de atribuire a unui contract pentru
concesiunea de lucrări poate fi dialogul competitiv sau
negocierea, în condițiile Ordonanței.
Art. 6. — Procedura de atribuire a unui contract pentru
concesiunea de lucrări, prin dialog competitiv sau prin
negociere, se desfășoară în etape, după cum urmează:
A. Etapa de selecționare a investitorilor:
a) elaborarea unui studiu tehnico-economic cel puțin la
nivel de prefezabilitate;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
b) întocmirea și aprobarea documentației pentru
elaborarea și prezentarea scrisorilor de intenție și a
documentelor atașate;
c) publicarea în Monitorul Oficial al României, Partea
a VI-a — Achiziții publice, în Jurnalul Oficial al Uniunii
Europene și/sau într-un jurnal internațional de largă
circulație a anunțului de intenție;
d) distribuirea documentației pentru întocmirea scrisorii
de intenție și a documentului atașat tuturor investitorilor
interesați care au solicitat acest lucru și răspunsul la
clarificările solicitate de ofertanți;
e) numirea comisiei de evaluare a scrisorilor de intenție
și a documentelor atașate acestora;
f) primirea pachetelor sigilate care conțin scrisoarea de
intenție și documentul atașat acesteia;
g) deschiderea scrisorilor de intenție și a documentelor
atașate;
h) examinarea documentelor prezentate de ofertanți și
stabilirea clarificărilor necesare cu privire la ofertele
respective;
i) evaluarea scrisorilor de intenție și a documentelor
atașate, pe baza cerințelor minime de calificare aprobate
de autoritatea publică și cuprinse în anunțul de intenție și
în documentul pentru elaborarea și prezentarea scrisorii de
intenție și a documentului atașat;
j) întocmirea raportului de evaluare a scrisorilor de
intenție, stabilirea listei cu investitorii selecționați pentru
etapele următoare și aprobarea raportului de către
autoritatea publică;
k) transmiterea rezultatului selecției către toți investitorii
participanți la procedură.
B. Etapa de negociere și încheiere a acordului de
proiect:
a) numirea comisiei de negociere a acordului de proiect;
b) negocierea și încheierea acordului de proiect cu
fiecare dintre investitorii selecționați, în conformitate cu
mandatul acordat de conducerea autorității publice.
C. Etapa de negociere a condițiilor de realizare a
proiectului sau de dialog competitiv:
a) numirea comisiei/comisiilor de negociere a condițiilor
de realizare a proiectului de parteneriat public-privat sau de
dialog competitiv în conformitate cu prevederile Ordonanței
și, după caz:
1. desfășurarea procedurii de dialog competitiv numai în
cazul proiectelor de complexitate deosebită, cu respectarea
principiului tratamentului egal pentru toți participanții la
procedură; sau
2. desfășurarea negocierii condițiilor de realizare a
proiectului cu investitorii selecționați, cu respectarea
principiului tratamentului egal pentru toți participanții la
procedură;
b) întocmirea și aprobarea de către autoritatea publică a
proceselor-verbale de negociere a condițiilor de realizare a
proiectului sau de dialog competitiv.
D. Etapa de ofertare finală:
a) întocmirea instrucțiunilor pentru elaborarea și
prezentarea ofertei finale și aprobarea lor de către
autoritatea publică;
b) numirea comisiei de evaluare a ofertelor finale;

7

c) transmiterea cererii de depunere a ofertelor finale, la
care se atașează instrucțiunile privind elaborarea și
prezentarea ofertelor și a altor documente adiționale,
concomitent către toți investitorii rămași în competiție;
d) primirea ofertelor finale sigilate din partea investitorilor
rămași în competiție;
e) analizarea ofertelor depuse și declararea investitorului
câștigător, conform criteriilor de atribuire a contractului,
aprobate de autoritatea publică și cuprinse în cererea de
depunere a ofertelor finale și în instrucțiunile pentru
prezentarea ofertei finale;
f) aprobarea raportului de evaluare a ofertelor finale;
g) notificarea concomitentă a tuturor investitorilor privind
rezultatul evaluării;
h) negocierea finală a contractului de parteneriat publicprivat pentru ca prevederile acestuia să reflecte condițiile
ofertei finale acceptate și declarate câștigătoare de
autoritatea publică;
i) publicarea deciziei de acordare a contractului pentru
concesiunea de lucrări în Monitorul Oficial al României,
Partea a VI-a, și în Jurnalul Oficial al Uniunii Europene;
j) aprobarea contractului în forma negociată prin
hotărâre a Guvernului și semnarea acestuia.
CAPITOLUL III
Întocmirea și conținutul documentației pentru elaborarea
și prezentarea scrisorii de intenție
și a documentului atașat
Art. 7. — (1) În vederea elaborării documentației pentru
întocmirea scrisorii de intenție și a documentului atașat
autoritatea publică trebuie să întocmească un studiu
tehnico-economic cel puțin la nivel de prefezabilitate,
acesta reprezentând documentul care fundamentează
necesitatea și oportunitatea realizării investiției în
parteneriat public-privat.
(2) În cazurile în care autoritatea publică nu deține
capacitatea organizatorică și tehnică pentru elaborarea
studiului tehnico-economic prevăzut la alin. (1), aceasta
poate apela la serviciile unor consultanți de specialitate.
(3) Contractarea serviciilor prevăzute la alin. (2) se face
cu respectarea prevederilor Legii concurenței nr. 21/1996,
republicată, ale Legii nr. 11/1991 privind combaterea
concurenței neloiale, cu modificările și completările
ulterioare, precum și a prevederilor legale referitoare la
achiziții publice.
(4) Serviciile de consultanță contractate conform
prevederilor alin. (2) pot fi direcționate și în vederea întăririi
capacității de evaluare a autorității publice în cadrul
contractului.
Art. 8. — Studiul tehnico-economic prevăzut la art. 7
alin. (1) cuprinde principalele informații tehnice, economice
și financiare ale proiectului de parteneriat public-privat și
identifică principalele elemente de impact generate prin
realizarea proiectului public-privat.
Art. 9. — Studiul tehnico-economic prevăzut la art. 7
alin. (1) trebuie să conțină calculul costului comparativ de
referință. Metodologia de calcul al costului comparativ de
referință este prezentată în anexa nr. 1 la prezentele
norme metodologice.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 290/30.III.2006

Art. 10. — (1) Studiul tehnico-economic prevăzut la art. 7
alin. (1) se aprobă de autoritatea publică în conformitate cu
regulamentele proprii de organizare și funcționare.
(2) După aprobarea deciziei de a recurge la o
procedură de parteneriat public-privat pentru concesiunea
de lucrări și înainte de a începe această procedură,
autoritatea publică are obligația să asigure întocmirea
documentației pentru elaborarea și prezentarea scrisorii de
intenție și a documentului atașat, fie prin personalul
specializat de care dispune, fie prin angajarea de
consultanți de specialitate.
Art. 11. — (1) Documentația pentru elaborarea și
prezentarea scrisorii de intenție și a documentului atașat se
aprobă de autoritatea publică prin ordin sau decizie.
(2) Scopul documentației prevăzute la alin. (1) este să
furnizeze informații care să permită potențialilor investitori
să își formuleze un punct de vedere referitor la proiectul
public-privat, cerințele minime de calificare solicitate de
autoritatea publică (capacitatea umană, tehnică, economică
și financiară necesară pentru realizarea proiectului), criteriile
de atribuire a contractului și modul de prezentare a
documentației.
(3) Pentru identificarea celei mai bune oferte din punct
de vedere economic, autoritatea publică poate stabili
diverse criterii legate de obiectul contractului public în
chestiune, spre exemplu: calitatea, prețul, valoarea tehnică,
caracteristicile estetice și funcționale, caracteristicile
ecologice, costurile operaționale, rentabilitatea, mentenanța
postvânzare și asistența tehnică, data livrării și perioada de
livrare sau perioada de execuție.
(4) Documentația prevăzută la alin. (1) va conține
criteriile cuantificabile pe baza cărora se va desfășura
procedura de evaluare, cu precizarea ponderii relative ce
se va conferi fiecărui criteriu ales pentru a determina oferta
cea mai avantajoasă din punct de vedere economic,
precum și modul de calcul al punctajului ofertei în procesul
de evaluare. Ponderea relativă a diferitelor criterii poate fi
exprimată prin furnizarea unui set de intervale valorice, a
căror întindere maximă trebuie să fie corespunzătoare.
(5) Atunci când stabilirea ponderii nu este posibilă din
motive obiective, autoritatea publică va indica criteriile
aplicabile în ordinea descrescătoare a importanței lor.
Art. 12. — Documentația pentru elaborarea și
prezentarea scrisorii de intenție și a documentului atașat
prevăzut trebuie să conțină cel puțin informațiile prevăzute
în modelul prezentat în anexa nr. 2 la prezentele norme
metodologice.
Art. 13. — Documentația pentru elaborarea și
prezentarea scrisorii de intenție și a documentului atașat va
fi distribuită cu plata investitorilor interesați.
CAPITOLUL IV
Elaborarea studiului de fezabilitate pentru proiectele
de parteneriat public-privat
Art. 14. — Studiul de fezabilitate reprezintă
documentația care cuprinde justificarea tehnică și
economică a proiectului public-privat, precum și

caracteristicile principale și indicatorii tehnico-economici ai
acestuia. Rezultatele studiului de fezabilitate trebuie să
ofere informații complete care să justifice că:
a) proiectul poate fi realizat;
b) au fost luate în considerare toate alternativele de
realizare a proiectului;
c) în cazul în care va fi realizat, proiectul răspunde
cerințelor și politicilor autorității publice;
d) proiectul beneficiază de închidere financiară,
menționând, dacă este cazul, care este sarcina financiară
a autorității publice, conform prevederilor art. 2 pct. 1.
Art. 15. — (1) Studiul de fezabilitate trebuie să acopere
sub aspect cantitativ și calitativ principalele aspecte
tehnice, financiare, economice, sociale, instituționale și de
mediu ale proiectului public-privat.
(2) Studiul de fezabilitate trebuie să identifice, să
definească și să cuantifice în termeni financiari riscurile de
proiect, stabilindu-se totodată matricea preliminară de
repartiție a riscurilor de proiect, avându-se în vedere
prevederile anexei nr. 3 la prezentele norme metodologice.
Art. 16. — (1) Studiul de fezabilitate se elaborează și
se aprobă de autoritatea publică în conformitate cu
regulamentele proprii de organizare și funcționare.
(2) Autoritatea publică poate apela la consultanți
independenți în vederea elaborării studiului de fezabilitate.
(3) Selectarea consultanților prevăzuți la alin. (2) se
face în conformitate cu prevederile art. 7 alin. (3).
(4) Activitatea consultanților prevăzuți la alin. (2) se
realizează potrivit termenilor de referință elaborați și
aprobați de autoritatea publică. Termenii de referință
fixează liniile directoare ale activității consultantului, precum
și modul în care acesta prezintă rezultatele studiului.
Art. 17. — Conținutul generic al termenilor de referință
pentru elaborarea studiului de fezabilitate este următorul:
a) generalități — se descriu contextul general și
principalele obiective ale proiectului public-privat;
b) scopul și obiectivele — descrierea problemei/problemelor
de rezolvat;
c) domeniul acoperit de serviciile solicitate — descrierea
activităților pe care trebuie să le efectueze consultantul și
modul în care va fi utilizată informația;
d) organizare, implementare — procedurile de monitorizare,
revizuire și evaluare a activității consultantului, precum și
modul în care progresează studiul;
e) calificarea consultantului — capacitatea și experiența
cerute consultantului și experților acestuia;
f) rapoarte — numărul de rapoarte de fază și finale
care trebuie prezentate de consultant și termenele de
prezentare;
g) resurse disponibile — orice fel de contribuție a
autorității publice la elaborarea studiului de fezabilitate;
h) programul de lucru — graficul de eșalonare a
lucrărilor propus de autoritatea publică, cu menționarea
datelor relevante pentru fiecare etapă;
i) localizarea activității — locul unde se desfășoară
activitatea consultantului;
j) bugetul — o indicație a bugetului disponibil pentru
consultanță;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
k) alte informații relevante — modul în care se face
selecția, alte condiții speciale.
Art. 18. — (1) După selecționarea consultantului
autoritatea publică trebuie să ia toate măsurile care să
asigure că studiul de fezabilitate este elaborat la un
standard corespunzător și reflectă în totalitate cerințele și
condițiile formulate în termenii de referință.
(2) În vederea realizării acestor condiții autoritatea
publică poate nominaliza un comitet de coordonare și
supervizare a elaborării studiului de fezabilitate. Membrii
comitetului de coordonare și supervizare sunt numiți de
autoritatea publică din cadrul specialiștilor proprii, la care
se pot adăuga experți de specialitate din afara autorității
publice, în funcție de necesități, contractați conform
prevederilor art. 7 alin. (3).
(3) Principalele atribuții ale comitetului de coordonare și
supervizare sunt:
a) facilitarea accesului la documente, rapoarte, baze de
date, măsurători și, în general, la orice informație
disponibilă care ar putea servi la elaborarea studiului de
fezabilitate;
b) facilitarea contactelor consultanților cu alte autorități
publice și cu terți;
c) analizarea fiecărui raport intermediar și a raportului
final, precum și formularea observațiilor și propunerilor de
modificare;
d) avizarea îndeplinirii de către consultant a activităților
desfășurate în fiecare fază;
e) întocmirea unui raport de avizare a finalizării studiului
de fezabilitate și prezentarea acestuia autorității publice.
Art. 19. — Studiul de fezabilitate trebuie să cuprindă cel
puțin analiza următoarelor elemente:
I. Aspecte generale:
a) obiectivele pe termen lung, mediu și imediate ale
proiectului public-privat;
b) contribuția proiectului public-privat la atingerea
politicilor și priorităților în domeniu ale autorității publice;
c) identificarea beneficiarilor proiectului public-privat;
d) examinarea tuturor opțiunilor rezonabile;
e) identificarea și descrierea tuturor riscurilor de
realizare a proiectului public-privat, măsurile care trebuie
luate pentru reducerea lor și modul de distribuire a acestor
riscuri între investitor și autoritatea publică.
II. Fezabilitatea tehnică:
a) modul în care proiectul public-privat poate fi realizat
în condițiile definite;
b) eficiența, siguranța și abordabilitatea standardelor
propuse pentru proiectul public-privat;
c) abordabilitatea și eficiența costurilor pentru tehnologia
propusă în cadrul proiectului public-privat;
d) analiza tuturor elementelor luate în calcul pentru
bună operare și întreținere a infrastructurii și echipamentului
cuprins în proiectul public-privat.
III. Fezabilitatea economică și financiară:
a) abordabilitatea financiară a proiectului public-privat;
b) perioada de recuperare a investiției;
c) calculul profitului estimat pentru investitor;
d) cuantumul tarifelor percepute de la utilizatori;

9

e) cuantumul contribuției autorității publice la închiderea
financiară a proiectului public-privat;
f) justificarea implicării financiare directe a autorității
publice pe baza beneficiilor indirecte;
g) analiza proiecțiilor financiare în raport cu cerințele
autorității publice.
IV. Aspecte de mediu — impactul proiectului publicprivat asupra mediului și costul măsurilor de eliminare sau
de reducere semnificativă a acestui impact.
V. Aspecte sociale:
a) identificarea grupurilor sociale afectate negativ și
pozitiv de realizarea proiectului public-privat și cuantificarea
acestor efecte;
b) costul pierderilor la nivel de grupuri sociale și
modalitățile de acoperire a acestora;
c) analiza și cuantificarea impactului pozitiv asupra
structurii și ocupării forței de muncă.
VI. Aspecte instituționale:
a) identificarea aranjamentelor instituționale necesare
pentru realizarea proiectului public-privat;
b) stabilirea relațiilor dintre autoritatea publică și
investitor, inclusiv analiza de oportunitate pentru crearea
unei companii de proiect.
Art. 20. — (1) În situația în care autoritatea publică
deține un studiu de fezabilitate elaborat cu mai mult de un
an înainte sau elaborat în baza altor prevederi legale,
aceasta trebuie să realizeze o reactualizare a studiului.
(2) Volumul revizuirii depinde de la caz la caz și trebuie
să acopere cel puțin:
a) actualizarea estimărilor inițiale prin corectarea
elementelor care justifică necesitatea proiectului publicprivat;
b) actualizarea balanțelor cost-beneficiu;
c) completarea studiului existent, pentru a răspunde
convingător problemelor prevăzute la art. 19 pct. V.
(3) Revizuirea studiului de fezabilitate se face de către
un consultant independent, contractat conform prevederilor
art. 7 alin. (3), pe baza termenilor de referință elaborați și
aprobați de autoritatea publică.
Art. 21. — (1) Pentru evitarea oricărui conflict de
interese, îi este interzisă oricărei persoane fizice sau
juridice, care a participat, în calitate de expert ori
consultant, la elaborarea unui studiu de fezabilitate sau a
oricărui alt document, cercetare, experiment ori studiu în
legătură cu un proiect de parteneriat public-privat pentru
concesiunea de lucrări, participarea în calitate de ofertant
sau de consultant/expert al acestuia în procesul de
atribuire a respectivului contract.
(2) Autoritatea publică poate stabili neaplicarea
prevederilor alin. (1) persoanelor fizice sau juridice care, în
activitatea lor de elaborare a unui studiu de fezabilitate sau
a oricărui alt document, cercetare, experiment ori studiu în
legătură cu un proiect de parteneriat public-privat pentru
concesiunea de lucrări, nu au avut acces la informații sau
date de natură să distorsioneze condițiile normale de
concurență.
(3) Autoritatea publică va decide asupra participării în
calitate de ofertant sau de consultant/expert al acestuia în
procesul de atribuire a unui contract oricărei persoane

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 290/30.III.2006

prevăzute la alin. (1), acordând persoanelor în cauză
posibilitatea de a demonstra că nu au avut acces la
informații ori date de natură să distorsioneze condițiile
normale de concurență.
(4) Autoritatea publică va analiza posibilele conflicte de
interese și va menționa în cuprinsul documentației pentru
elaborarea și prezentarea scrisorii de intenție și a
documentului atașat persoanele fizice sau juridice care nu
pot participa în calitate de ofertant sau consultant/expert al
acestuia în respectivul proces de atribuire a contractului
pentru concesiunea de lucrări, conform prevederilor
alin. (1).
CAPITOLUL V
Anunțul de intenție pentru inițierea unui proiect
de parteneriat public-privat
Art. 22. — (1) Autoritatea publică este obligată să
publice în Monitorul Oficial al României, Partea a VI-a, și
în Jurnalul Oficial al Uniunii Europene și/sau într-un jurnal
internațional de largă circulație intenția de a iniția un
proiect de parteneriat public-privat, în conformitate cu
prevederile art. 4 din Ordonanță.
(2) Publicarea în Jurnalul Oficial al Uniunii Europene a
anunțului prevăzut la alin. (1) se face în conformitate cu
procedurile Uniunii Europene, utilizându-se formatele
standard pentru concesiunea de lucrări publice definite de
către aceasta, și în una dintre limbile oficiale ale Uniunii
Europene.
Art. 23. — (1) Anunțul de intenție prevăzut la art. 22
trebuie să conțină cel puțin informațiile prevăzute în
modelul prezentat în anexa nr. 4 la prezentele norme
metodologice, dar nu mai mult de 650 de cuvinte.
(2) Anunțul de intenție prevăzut la art. 22 va conține în
mod obligatoriu, dar nu se va limita la, denumirea, adresa,
faxul și/sau adresa de e-mail a compartimentului din cadrul
autorității publice unde se transmit/depun scrisorile de
intenție și documentele atașate acestora de către investitorii
interesați sau, după caz, se soluționează contestațiile,
precum și instanța competentă în soluționarea litigiilor.
Art. 24. — Autoritatea publică este obligată să se
asigure că publicarea anunțului de intenție în Monitorul
Oficial al României, Partea a VI-a — Achiziții publice, și în
Jurnalul Oficial al Uniunii Europene a fost făcută
concomitent în cele două publicații.
Art. 25. — (1) Eventualele modificări ale anunțurilor,
transmise ulterior solicitării de publicare, determină
prelungirea în mod corespunzător a termenelor de
publicare prevăzute de Ordonanță.
(2) Publicarea modificărilor anunțurilor se face cu
respectarea prevederilor art. 22—24.
Art. 26. — (1) În conformitate cu prevederile art. 43
alin. (1) din Ordonanță, concesionarii de lucrări publice
care nu sunt autorități contractante în înțelesul Ordonanței
de urgență a Guvernului nr. 60/2001 privind achizițiile
publice, aprobată cu modificări și completări prin Legea
nr. 212/2002, cu modificările și completările ulterioare, și
care intenționează să acorde contracte de lucrări unor terți
sunt obligați să facă publică această intenție printr-un
anunț.

(2) Anunțul de intenție prevăzut la alin. (1) se publică în
Monitorul Oficial al României, Partea a VI-a.
(3) Anunțul de intenție prevăzut la alin. (1) trebuie să
conțină cel puțin informațiile prevăzute în modelul prezentat
în anexa nr. 5 la prezentele norme metodologice.
Art. 27. — (1) În contractele de concesiune de lucrări
încheiate de un concesionar care nu este autoritate
publică, termenul limită fixat de concesionar pentru
depunerea cererilor de participare nu poate fi mai mic de
37 de zile de la data publicării anunțului.
(2) Termenul limită pentru primirea ofertelor nu va fi mai
mic de 40 de zile de la data la care anunțul de intenție
sau cererea de ofertă finală a fost publicat.
(3) Concesionarul are obligația să prelungească aceste
termene limită dacă, datorită volumului și complexității
lucrărilor, ofertele nu pot fi depuse în termenul limită sau
nu pot fi formulate și depuse decât după vizitarea locațiilor
ori după consultarea la fața locului a documentelor anexate
termenilor de referință.
(4) Concesionarul are dreptul să prelungească termenul
limită pentru depunerea ofertelor și, în acest caz, are
obligația să comunice noul termen, în scris, tuturor
operatorilor economici, cu cel puțin 6 zile înainte de
expirarea termenului inițial.
CAPITOLUL VI
Constituirea comisiei de evaluare a scrisorilor de intenție
și a documentelor atașate acesteia
Art. 28. — (1) Pentru evaluarea scrisorilor de intenție și
a documentelor atașate acestora, autoritatea publică
numește prin dispoziție, decizie sau ordin, după caz, o
comisie de evaluare compusă din specialiști din cadrul
autorității publice. Comisia de evaluare poate fi completată
și cu specialiști din afara autorității inițiatoare.
(2) Prin aceeași dispoziție, decizie sau ordin, potrivit
alin. (1), este numit și președintele comisiei de evaluare.
(3) Autoritatea publică trebuie să includă între
persoanele numite în comisia prevăzută la alin. (1) cel
puțin un specialist tehnic, un specialist financiar și un
consilier juridic.
(4) În vederea întăririi capacității de evaluare a comisiei
prevăzute la alin. (1) autoritatea publică poate opta pentru
utilizarea unor agenți economici sau consultanți de
specialitate, pe bază de contract, în conformitate cu
prevederile legale în vigoare.
(5) Selecția agenților economici sau a consultanților de
specialitate pentru participarea la comisia prevăzută la
alin. (1) se face în conformitate cu prevederile art. 7 alin. (3).
(6) Prevederea alin. (5) nu este aplicabilă dacă
autoritatea publică a optat pentru întărirea capacității de
evaluare a comisiei de evaluare prin atragerea de personal
din structura altor autorități publice sau a unor unități aflate
în subordinea, respectiv sub autoritatea acestora.
(7) Pe perioada exercitării mandatului, membrii comisiei
prevăzute la alin. (1) nu trebuie să fie subiectul nici uneia
dintre următoarele situații:
a) să aibă vreun interes financiar în proiectul de
parteneriat public-privat;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
b) să aibă vreun interes financiar față de oricare
potențial investitor interesat;
c) să fie soț sau rudă până la gradul al IV-lea inclusiv
ori afin până la gradul al IV-lea inclusiv cu persoane având
interese financiare în legătură cu subiectul sau cu
potențialii investitori interesați;
d) să fie soț sau rudă până la gradul al IV-lea inclusiv
ori afin până la gradul al IV-lea inclusiv cu oricare dintre
ofertanți/candidați;
e) să fi avut în ultimii 5 ani contracte de muncă sau de
colaborare cu oricare dintre ofertanți/candidați ori să fi făcut
parte din consiliul de administrație sau din oricare alt organ
de conducere ori de administrație al acestora;
f) să dețină sau să fi deținut părți de interes, părți
sociale sau acțiuni din capitalul social subscris al oricăruia
dintre ofertanți/candidați;
g) să aibă orice fel de afinități sau simpatii personale
care i-ar putea afecta deciziile luate în procesul de
selecție;
h) să aibă vreo obligație personală sau debite financiare
ori de altă natură față de vreun investitor, care ar putea
să îi afecteze deciziile în legătură cu procesul de selecție;
i) să nu se afle în vreun alt conflict de interese.
(8) În cazul în care unul dintre membrii desemnați să
facă parte din comisia prevăzută la alin. (1) constată că se
află în una sau mai multe dintre situațiile prevăzute la alin. (7),
acesta are obligația de a îl informa pe președintele comisiei
de evaluare, care va solicita de îndată conducătorului
autorității publice înlocuirea acestuia cu o altă persoană.
(9) Autoritatea publică va lua toate măsurile necesare în
vederea respectării de către toți membrii comisiilor
constituite pe parcursul procedurii de atribuire a contractului
de parteneriat public-privat pentru concesiunea de lucrări a
condițiilor de compatibilitate, imparțialitate și confidențialitate,
în vederea prevenirii oricărui conflict de interese și
respectării principiilor prevăzute în art. 21 din Ordonanță.
Art. 29. — (1) Persoanele desemnate să facă parte din
comisia de evaluare prevăzută la art. 28 alin. (1) vor
depune o declarație de imparțialitate și una de
confidențialitate, conform modelelor prezentate în anexele
nr. 6 și 7 la prezentele norme metodologice.
(2) Declarațiile prevăzute la alin. (1) trebuie semnate
înainte de ședința de deschidere a scrisorilor de intenție și
a documentelor atașate acestora.
CAPITOLUL VII
Desfășurarea selecției scrisorilor de intenție
și a documentelor atașate depuse de către investitori
Art. 30. — În limita termenului specificat în anunțul de
intenție investitorii transmit autorității publice scrisoarea de
intenție și documentul atașat scrisorii de intenție în colet
sigilat, prin una dintre metodele și în starea solicitată prin
anunțul de intenție.
Art. 31. — Autoritatea publică are obligația să păstreze
securitatea și integritatea coletelor sigilate care au fost
primite înainte de expirarea termenului limită prevăzut în
anunțul de intenție.

11

Art. 32. — Scrisorile de intenție pot fi transmise prin
poștă, curier rapid sau depuse direct de un reprezentant al
investitorului la adresa prevăzută în anunțul de intenție, cu
confirmare de primire.
Art. 33. — Investitorii interesați își asumă integral orice
risc legat de prezentarea scrisorilor de intenție în termenul,
sub forma și în modalitatea de predare solicitate în anunțul
de intenție.
Art. 34. — (1) Scrisorile de intenție depuse după
termenul limită fixat în anunțul de intenție vor fi restituite
expeditorului nedeschise.
(2) Constatarea depunerii la termen a scrisorilor de
intenție sau restituirea lor, după caz, se face de către
comisia de evaluare.
Art. 35. — La data, ora și locul stabilite în anunțul de
intenție comisia de evaluare se întrunește în vederea
deschiderii scrisorilor de intenție, în prezența reprezentanților
împuterniciți ai candidaților.
Art. 36. — Desfășurarea procesului de deschidere a
scrisorilor de intenție este consemnată într-un proces-verbal
de ședință semnat de membrii comisiei de evaluare și de
reprezentanții împuterniciți ai candidaților prezenți la
ședință.
Art. 37. — (1) La ședința de deschidere a scrisorilor de
intenție nu pot participa decât membrii nominalizați în
decizia de constituire a comisiei de evaluare.
(2) Reprezentarea membrilor prevăzuți la alin. (1) de
către alte persoane nu este permisă.
Art. 38. — (1) Evaluarea scrisorilor de intenție se face
de către fiecare membru al comisiei, pe baza criteriilor
minime de calificare și a grilelor de punctaj aprobate de
autoritatea publică și comunicate ofertanților în
documentația pentru elaborarea și prezentarea scrisorii de
intenție și a documentului atașat.
(2) Pe baza punctajelor individuale ale membrilor,
secretarul comisiei de evaluare întocmește punctajul de
evaluare, care reprezintă media aritmetică a punctelor
acordate de membrii comisiei fiecărui criteriu.
Art. 39. — Examinarea scrisorilor de intenție în afara
locului desemnat în mod expres pentru această activitate
de către președintele comisiei de evaluare este interzisă.
Art. 40. — (1) Membrii comisiei de evaluare sunt
obligați să păstreze confidențialitatea absolută asupra
oricăror documente, date și informații conținute sau atașate
la scrisorile de intenție.
(2) Nerespectarea confidențialității prevăzute la alin. (1)
se pedepsește conform prevederilor legale în vigoare.
Art. 41. — În termen de 60 de zile de la data limită de
depunere a scrisorilor de intenție comisia de evaluare este
obligată să se întrunească pentru finalizarea procedurii de
selecție și întocmirea recomandărilor sale către autoritatea
publică.
Art. 42. — Pe parcursul ședințelor de evaluare comisia
de evaluare are obligația de a stabili care sunt eventualele
clarificări necesare pentru evaluarea fiecărei scrisori de
intenție, precum și perioada acordată pentru transmiterea
clarificărilor.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 290/30.III.2006

Art. 43. — Rezultatul evaluării și recomandările propuse
de comisie sunt menționate într-un raport de evaluare a
scrisorilor de intenție, redactat și semnat de toți membrii
comisiei de evaluare, urmând a fi înaintat spre aprobare
conducerii autorității publice.
Art. 44. — Raportul de evaluare prevăzut la art. 43 va
include lista investitorilor selecționați și motivele
neselecționării celorlalți investitori. Decizia comisiei de
evaluare se adoptă cu majoritatea calificată a două treimi
din numărul membrilor săi.
Art. 45. — Decizia comisiei de evaluare se aduce la
cunoștința candidaților, simultan, în termen de 5 zile de la
aprobarea raportului de evaluare a scrisorilor de intenție de
către autoritatea publică.
Art. 46. — (1) În conformitate cu prevederile
Ordonanței, autoritatea publică trebuie să selecționeze cel
puțin 3 scrisori de intenție.
(2) În cazul în care condiția stipulată la alin. (1) nu
poate fi îndeplinită, autoritatea publică este obligată să reia
proiectul numai prin inițierea unei noi proceduri complete,
conform prevederilor Ordonanței.
(3) Prevederile alin. (2) nu se mai aplică în cazul în
care autoritatea publică, în urma inițierii unei noi proceduri
complete, nu a reușit să selecționeze cel puțin 3 scrisori
de intenție, conform prevederilor Ordonanței.
Art. 47. — Membrii comisiei de evaluare a scrisorilor de
intenție, care nu sunt de acord cu decizia comisiei, vor
menționa în scris motivele acestei hotărâri.
Art. 48. — (1) Orice încercare a investitorilor de a
influența decizia unuia sau mai multor membri ai comisiei
de evaluare conduce automat la eliminarea investitorului în
cauză din procesul de analiză și selecție.
(2) În situația în care autoritatea publică constată o
încercare de viciere a rezultatelor procesului de selecție,
aceasta va lua toate măsurile legale împotriva celui/celor
vinovat/vinovați.
Art. 49. — Membrii comisiei de evaluare sunt
indemnizați de autoritatea publică într-un cuantum stabilit
prin ordinul sau decizia acesteia de numire a comisiei de
evaluare, în limita sumelor prevăzute cu această destinație
în bugetul autorității publice, conform prevederilor legale în
vigoare.
Art. 50. — Comisia de evaluare își încetează activitatea
odată cu aprobarea raportului de evaluare a scrisorilor de
intenție de către autoritatea publică.
CAPITOLUL VIII
Acordul de proiect
Art. 51. — După încheierea selecției scrisorilor de
intenție exprimate și a documentelor atașate, autoritatea
publică încheie câte un acord de proiect cu fiecare dintre
investitorii selecționați, conform prevederilor art. 6 alin. (1)
din Ordonanță.
Art. 52. — Acordul de proiect definește precis obligațiile
și drepturile părților, precum și modalitățile de stingere
reciprocă a obligațiilor pe durata negocierilor sau
desfășurării procedurii de dialog competitiv.

Art. 53. — În vederea negocierii conținutului și formei
acordului de proiect, autoritatea publică numește prin
dispoziție, decizie sau ordin, după caz, o comisie de
specialiști din cadrul autorității publice.
Art. 54. — Clauzele acordului de proiect se negociază
de către comisia de specialiști prevăzută la art. 53, pe
baza mandatului acordat de conducerea autorității publice,
cu fiecare dintre investitorii selecționați, plecându-se de la
acordul de proiect-cadru prevăzut în anexa nr. 8 la
prezentele norme metodologice.
Art. 55. — Negocierea de către comisia de specialiști a
propunerii de acord de proiect cu fiecare dintre investitorii
selecționați se realizează, pe baza mandatului acordat de
conducerea autorității publice, în cadrul uneia sau mai
multor ședințe de negociere comune organizate de
autoritatea publică cu toți reprezentanții investitorilor
selecționați, cu respectarea principiilor prevăzute la art. 21
din Ordonanță, până la obținerea unei forme unice
acceptate de toți investitorii.
Art. 56. — După negocierea clauzelor acordului de
proiect acesta este semnat de autoritatea publică cu
fiecare investitor.
Art. 57. — (1) Acordul de proiect are aplicabilitate
numai pe durata negocierii condițiilor de realizare a
proiectului de parteneriat public-privat sau a dialogului
competitiv, după caz.
(2) Clauzele acordului de proiect prevăzut la alin. (1)
trebuie să garanteze tratamentul egal al tuturor
participanților pe întreaga durată a procedurii de atribuire a
contractului.
CAPITOLUL IX
Constituirea comisiei/comisiilor de negociere a condițiilor
de realizare a proiectului sau de dialog competitiv
Art. 58. — (1) Pentru desfășurarea procedurii de dialog
competitiv și pentru negocierea condițiilor de realizare a
proiectului de parteneriat public-privat, pe baza clauzelor
acordului de proiect încheiat cu fiecare dintre investitorii
selecționați și a rezultatelor studiului de fezabilitate,
autoritatea publică numește prin ordin sau decizie, după
caz, una ori mai multe comisii de specialiști, conform
prevederilor art. 6 alin. (3) din Ordonanță.
(2) Pentru constituirea comisiilor de specialiști prevăzute
la alin. (1), autoritatea publică va trebui să identifice acele
persoane care au capacitatea, experiența, probitatea și
cunoștințele de specialitate care să asigure desfășurarea în
bune condiții a procesului de negociere/de desfășurare a
dialogului competitiv.
Art. 59. — Prin aceeași dispoziție, decizie sau ordin al
autorității publice de constituire a comisiei de specialiști
prevăzute la art. 58 se desemnează și președintele
comisiei, care are și calitatea de negociator al autorității
publice sau de conducător al comisiei de dialog competitiv,
precum și secretarul acesteia.
Art. 60. — Secretarul comisiei participă la toate
activitățile comisiei de specialiști și este responsabil cu
toate aspectele administrative, incluzând, dar fără a se
limita la acestea, redactarea minutelor de ședință și a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
rapoartelor comisiei, redactarea și transmiterea/primirea
corespondenței.
Art. 61. — Prin decizia sau ordinul de constituire a
comisiei de specialiști prevăzute la art. 58 autoritatea
publică învestește nivelul de competență decizională și
gradul de reprezentativitate al comisiei față de entitățile
aflate în subordinea sau sub coordonarea autorității publice,
față de alte autorități și instituții publice și față de entități
terțe, la un nivel suficient pentru a-și putea îndeplini
mandatul încredințat.
Art. 62. — Pe perioada exercitării mandatului membrii
comisiei de specialiști prevăzute la art. 58 trebuie să
îndeplinească condițiile de compatibilitate, imparțialitate și
confidențialitate prevăzute la art. 28 alin. (7) și (9) și la
art. 29.
Art. 63. — Asigurarea de către autoritatea publică a
întregii logistici necesare și punerea la dispoziție comisiilor
prevăzute la art. 58 a tuturor datelor și informațiilor
disponibile negociatorilor sunt obligatorii.
Art. 64. — Pentru participarea în cadrul comisiilor de
dialog competitiv și de negociere și pentru activitatea
desfășurată în cadrul acestora președintele, membrii
comisiilor și secretarii acestora, sunt remunerați de
autoritatea publică conform prevederilor art. 49.
Art. 65. — (1) Pentru întărirea capacităților de negociere
și în vederea atingerii obiectivelor autorității publice în urma
desfășurării procedurii dialogului competitiv, autoritatea
publică poate contracta servicii de consultanță tehnică,
economică sau juridică furnizate de societăți comerciale ori
de consultanți independenți de specialitate.
(2) Selectarea serviciilor de consultanță prevăzute la
alin. (1) se face în conformitate cu prevederile art. 7
alin. (3).
CAPITOLUL X
Desfășurarea procedurii dialogului competitiv
Art. 66. — (1) Procedura de dialog competitiv se
desfășoară numai în cazul în care contractul este de o
complexitate deosebită, astfel cum acesta este definit
conform prevederilor art. 2 pct. 3.
(2) Contractul se atribuie în procedura de dialog
competitiv numai prin aplicarea criteriului îoferta cea mai
avantajoasă din punct de vedere economic“.
Art. 67. — Pentru aplicarea procedurii de dialog
competitiv, autoritatea publică are obligația de a indica în
documentația pentru elaborarea și prezentarea scrisorii de
intenție și a documentului atașat, pe lângă informațiile
prevăzute în anexa nr. 2 la prezentele norme metodologice,
și motivele pentru care contractul a fost calificat ca fiind de
o complexitate deosebită, astfel cum acesta este definit
conform prevederilor art. 2 pct. 3.
Art. 68. — În vederea desfășurării dialogului competitiv,
autoritatea publică va emite invitații de participare la
dialogul competitiv tuturor investitorilor care au fost
selecționați în urma depunerii scrisorilor de intenție și a
documentelor atașate acestora în etapa de selecție.
Art. 69. — Pe durata dialogului competitiv autoritatea
publică și comisia numită de aceasta conform prevederilor

13

cap. IX sunt obligate să asigure principiul egalității de
tratament pentru toți participanții la proces. În special,
autoritatea publică nu are dreptul de a furniza informații
într-o manieră discriminatorie, care ar putea crea unora
dintre candidații selectați un avantaj asupra celorlalți.
Art. 70. — Conform principiului confidențialității,
autoritatea publică nu poate dezvălui variantele propuse de
un investitor sau orice date confidențiale furnizate de
acesta celorlalți investitori fără acordul scris al respectivului
investitor.
Art. 71. — Pe toată durata dialogului competitiv comisia
va acționa numai în limitele mandatului acordat de
autoritatea publică.
Art. 72. — Autoritatea publică poate remunera
participanții la procedura de dialog competitiv, modalitatea
și cuantumul acesteia urmând a fi precizate în documentul
atașat anunțului de intenție, în conformitate cu
reglementările în vigoare.
Art. 73. — (1) Procedura dialogului competitiv se poate
desfășura în etape succesive pentru a se reduce numărul
de variante propuse, care urmează a fi discutate prin
aplicarea criteriilor de selecție prevăzute în cuprinsul
documentației pentru elaborarea și prezentarea scrisorii de
intenție și a documentului atașat. Anunțul de intenție,
documentația pentru elaborarea și prezentarea ofertei sau
acordul de proiect trebuie să menționeze posibilitatea
autorității publice de a apela la această opțiune.
(2) Autoritatea publică dialoghează cu fiecare candidat
selectat despre propunerile de soluții, în vederea
identificării și definirii celor mai adecvate mijloace pentru
satisfacerea nevoilor sale; autoritatea publică va identifica
pe cât posibil cel puțin două soluții care răspund nevoilor
sale. De asemenea, în această etapă se discută și toate
aspectele relaționate contractului.
Art. 74. — Autoritatea publică va continua dialogul până
la identificarea soluției sau soluțiilor apte de a-i satisface
nevoile, dacă este necesar chiar în urma comparării
acestora. Soluția sau soluțiile identificată/identificate trebuie
să răspundă cerințelor formulate de autoritatea publică în
anunțul de intenție sau documentația pentru elaborarea și
prezentarea scrisorii de intenție și a documentului atașat.
Art. 75. — (1) Odată declarat închis dialogul și după
notificarea participanților cu privire la aceasta, autoritatea
publică le va solicita acestora să depună ofertele finale
conform prevederilor art. 85 și 86 și pe baza soluției sau
soluțiilor prezentate și identificate ca fiind viabile în cursul
dialogului.
(2) Ofertele finale vor conține toate elementele solicitate
și necesare în vederea realizării proiectului.
Art. 76. — Autoritatea publică are dreptul de a solicita
clarificări, detalieri și nuanțări ale ofertei. Clarificările,
detalierile și nuanțările sau informațiile suplimentare
solicitate nu pot aduce modificări caracteristicilor de bază
sau fundamentale ale ofertei ori ale celor conținute în
anunțul de intenție, ale căror variații pot conduce la
deformarea liberei concurențe sau pot avea efecte
discriminatorii.
Art. 77. — (1) După desfășurarea fiecărei ședințe de
discuții, comisia de dialog competitiv redactează o minută

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 290/30.III.2006

de discuții, care cuprinde descrierea tuturor subiectelor
atinse în discuții, precum și rezultatele obținute în cadrul
acestora.
(2) Minuta prevăzută la alin. (1) se semnează de
negociator, secretarul comisiei, în calitate de redactor al
documentului, și de persoana desemnată oficial de fiecare
investitor pentru acea ședință de discuții.
(3) La finalizarea dialogului competitiv comisia de dialog
competitiv elaborează procesul-verbal de discuții, care
prezintă detaliat rezultatul acestora și la care se atașează
toate propunerile formulate de investitori.
CAPITOLUL XI
Negocierea condițiilor de realizare a proiectului
Art. 78. — Pe timpul procesului de negociere comisia
de negociere trebuie să atingă și să clarifice cel puțin
următoarele elemente:
a) identificarea responsabilităților autorității publice și ale
investitorului;
b) fixarea responsabilităților legale ale autorității publice
și ale investitorului;
c) identificarea clară a standardelor de performanță, a
facilităților și echipamentelor, precum și a serviciilor ce
urmează să fie furnizate și a cerințelor de predare la
sfârșitul perioadei de contract;
d) asigurarea controlului costurilor, calității, serviciilor,
siguranței, relațiilor cu comunitățile locale, precum și
controlul cerințelor de operare și întreținere;
e) împărțirea riscurilor și beneficiilor între investitor și
autoritatea publică;
f) aranjamentele alternative pentru cazurile în care
investitorul se lichidează, devine falimentar, contravine
contractului sau subcontractelor speciale ori în cazul în
care parteneriatul încetează înainte de termen;
g) identificarea mecanismelor de urmărire a performanței,
a calității serviciului și a altor obiective ale autorității publice;
h) stabilirea mecanismelor de rezolvare a conflictelor;
i) negocierea clauzelor de transfer al proiectului de
parteneriat public-privat către autoritatea publică;
j) problemele referitoare la forța de muncă preluată sau
angajată pentru realizarea proiectului de parteneriat publicprivat;
k) clauzele generale ale contractului care urmează să
fie inclus în documentația pentru cererea de ofertă finală;
l) modificarea, revizuirea sau adaptarea studiilor de
fezabilitate existente ori în curs de elaborare la condițiile
de realizare propuse de investitorii participanți la negociere
și acceptate de autoritatea publică;
m) alte obiective stabilite de autoritatea publică.
Art. 79. — Negocierea condițiilor de realizare a
proiectului de parteneriat public-privat, a clauzelor
contractului și a anexelor sale se face numai în limitele
mandatului acordat de autoritatea publică și nu poate avea
ca scop obținerea unor condiții preferențiale sau a unor
condiții care ar putea defavoriza pe oricare dintre ceilalți
investitori participanți la procesul de negociere.
Art. 80. — (1) După desfășurarea fiecărei ședințe de
negociere a condițiilor de realizare a proiectului de

parteneriat public-privat, comisia de negociere redactează o
minută de negociere care cuprinde descrierea subiectelor
atinse în discuții, precum și rezultatul obținut în cadrul
negocierii.
(2) Minuta de negociere prevăzută la alin. (1) se
semnează de negociator, de secretarul comisiei în calitate
de redactor al documentului și de persoana desemnată
oficial de investitor pentru acea ședință de negociere.
(3) La finalizarea negocierilor condițiilor de realizare a
proiectului de parteneriat public-privat, comisia de negociere
elaborează procesul-verbal de negociere, care prezintă
detaliat rezultatul final al negocierii și condițiile convenite cu
fiecare investitor, precum și propunerile sale privind modul
și conținutul pe care îl vor avea instrucțiunile pentru
prezentarea ofertei finale.
(4) Fiecare proces-verbal de negociere se prezintă spre
aprobare autorității publice, în termen de 3 zile lucrătoare
de la data finalizării acestuia.
CAPITOLUL XII
Pregătirea instrucțiunilor pentru prezentarea ofertei finale
Art. 81. — Instrucțiunile pentru prezentarea ofertei finale
sunt elaborate și aprobate de autoritatea publică înainte de
distribuirea acesteia către investitori.
Art. 82. — Instrucțiunile pentru prezentarea ofertei finale
trebuie să fie astfel întocmite încât să nu restricționeze
posibilitatea depunerii de ofertă de către toți candidații
selectați, cu excepția cazurilor în care o eventuală
restricționare poate fi probată de către autoritatea publică
cu argumente tehnico-economice temeinic motivate.
Art. 83. — (1) În redactarea instrucțiunilor pentru
prezentarea ofertei finale autoritatea publică va lua în
considerare condițiile de realizare a proiectului de
parteneriat public-privat convenite pe parcursul negocierii
sau al dialogului competitiv, în măsura în care:
a) nu aduc atingere principiilor tratamentului egal și
liberei concurențe între investitori;
b) nu reprezintă elemente de inovație proprii unui singur
investitor;
c) nu au ca rezultat atingerea dreptului de proprietate
intelectuală sau confidențialitatea informațiilor;
d) nu au ca efect modificarea substanțială a condițiilor
enunțate în anunțul de intenție, în documentația pentru
elaborarea și prezentarea scrisorii de intenție sau în
acordul de proiect;
e) nu au ca efect distorsionarea condițiilor normale de
concurență sau nu cauzează discriminare.
(2) În cazul procedurii de dialog competitiv, instrucțiunile
pentru elaborarea ofertei finale nu trebuie să facă referire
la soluțiile sau condițiile tehnice convenite între părți ori la
documentele finalizate pe parcursul dialogului competitiv.
CAPITOLUL XIII
Evaluarea ofertelor finale și atribuirea contractului
Art. 84. — Pentru evaluarea ofertei finale autoritatea
publică numește prin ordin sau decizie, după caz, o
comisie de evaluare conform prevederilor cap. IX.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
Art. 85. — Cererea de ofertă finală împreună cu
instrucțiunile de prezentare a acesteia se distribuie,
concomitent, de către autoritatea publică, tuturor
investitorilor implicați în procedură.
Art. 86. — (1) În cererea de ofertă finală prevăzută la
art. 85 autoritatea publică este obligată să comunice
următoarele:
a) data, ora și locul de prezentare a ofertelor, cu
respectarea unui termen de minimum 60 de zile de la
distribuirea documentației către investitori pentru întocmirea
ofertelor finale;
b) modalitățile permise pentru prezentarea ofertelor
finale;
c) criteriile de atribuire a contractului aprobate de
autoritatea publică;
d) denumirea, adresa, faxul și/sau adresa de e-mail a
compartimentului din cadrul autorității publice unde se
transmit/depun sau, după caz, se soluționează contestațiile
și instanța competentă să soluționeze litigiile.
(2) Anexat la cererea de ofertă se vor transmite
următoarele documente:
a) în cazul negocierii condițiilor generale de realizare a
proiectului de parteneriat public-privat, clauzele generale ale
contractului propus de autoritatea publică și acceptat de toți
investitorii și documentele finalizate pe parcursul procedurii;
b) o copie a studiului de fezabilitate în formă finală.
Art. 87. — (1) În perioada de elaborare a ofertei finale
oricare dintre investitori poate solicita clarificări, iar
autoritatea publică va transmite cu celeritate clarificările
solicitate.
(2) În cazul formulării de clarificări, autoritatea publică
va transmite setul de întrebări și răspunsuri și celorlalți
ofertanți fără însă a divulga numele investitorului care a
solicitat clarificările.
Art. 88. — În limita termenului specificat în cererea de
ofertă, investitorii transmit autorității publice oferta finală în
colet, sigilat prin una dintre metodele și în starea solicitată
prin cererea de ofertă finală.
Art. 89. — Autoritatea publică este obligată să păstreze
securitatea și integritatea coletelor sigilate care au fost
primite înainte de expirarea termenului limită menționat în
cererea de ofertă finală.
Art. 90. — Ofertele finale pot fi transmise prin poștă,
curier rapid sau depuse direct de un reprezentant al
investitorului la adresa menționată în anunțul de intenție, cu
confirmare de primire.
Art. 91. — Investitorii își asumă integral orice risc legat
de prezentarea ofertelor finale în termenul, sub forma și în
modalitatea de predare solicitate în cererea de ofertă
finală.
Art. 92. — (1) Ofertele prezentate la autoritatea publică
după termenul limită fixat în cererea de ofertă finală vor fi
restituite nedeschise expeditorului.
(2) Constatarea depunerii la termen a ofertelor finale și
restituirea lor, după caz, se fac de către comisia de
evaluare.
Art. 93. — La data, ora și locul stabilite în
documentația de prezentare a ofertei finale comisia de
evaluare se întrunește în vederea deschiderii ofertelor

15

finale, în prezența reprezentanților împuterniciți ai
ofertanților.
Art. 94. — Desfășurarea procesului de deschidere a
ofertelor finale este descrisă într-un proces-verbal de
ședință semnat de toți membrii prezenți la deschidere.
Art. 95. — (1) La ședința de deschidere nu pot
participa decât membrii nominalizați în decizia de numire.
(2) Reprezentarea membrilor prevăzuți la alin. (1) de
către alte persoane nu este permisă.
Art. 96. — Evaluarea ofertelor finale se face de către
fiecare membru al comisiei, potrivit competențelor și
atribuțiilor specifice, pe baza criteriilor de atribuire a
contractului aprobate de autoritatea publică și cuprinse în
cererea de depunere a ofertelor finale și în instrucțiunile
pentru prezentarea ofertei finale și a grilelor de punctaj
aprobate de autoritatea publică.
Art. 97. — Pe baza punctajelor individuale ale
membrilor săi, secretarul comisiei de evaluare întocmește
punctajul de evaluare care reprezintă media aritmetică a
punctelor acordate de membrii comisiei fiecărui criteriu.
Art. 98. — Examinarea ofertelor finale în afara locului
desemnat în mod expres pentru această activitate de către
președintele comisiei de evaluare este interzisă.
Art. 99. — Membrii comisiei de evaluare sunt obligați să
păstreze confidențialitatea absolută asupra oricăror
documente, date și informații conținute sau atașate la
oferte.
Art. 100. — Nerespectarea confidențialității absolute
atrage consecințele stabilite de reglementările în vigoare.
Art. 101. — La finalizarea evaluării, comisia de evaluare
este obligată să se întrunească pentru desemnarea ofertei
celei mai avantajoase din punct de vedere economic care
respectă criteriile tehnice impuse de autoritatea publică și
comunicate investitorilor, precum și a listei care cuprinde
ierarhia celorlalți investitori.
Art. 102. — Rezultatele evaluării sunt menționate într-un
proces-verbal de evaluare a ofertelor, redactat și semnat
de toți membrii comisiei de evaluare și aprobat de
autoritatea publică.
Art. 103. — Decizia comisiei de evaluare se adoptă cu
majoritate calificată (două treimi din numărul total al
membrilor comisiei).
Art. 104. — (1) După aprobarea raportului de evaluare
autoritatea publică comunică tuturor investitorilor care au
depus oferte investitorul declarat câștigător și ordinea
descrescătoare a celorlalți investitori.
(2) Comunicarea prevăzută la alin. (1) va include și
detaliile privind procedura de contestare a deciziei autorității
publice prevăzute în art. 86 alin. (1) lit. d).
Art. 105. — (1) După expirarea termenelor de
contestare a deciziei, autoritatea publică intră, dacă este
cazul, în negocierea finală cu investitorul declarat
câștigător.
(2) Scopul negocierii finale este adaptarea contractului
la termenii și parametrii ofertei declarate câștigătoare.
(3) Negocierea finală nu trebuie să modifice sau să
altereze nici una dintre caracteristicile de bază ale ofertei,
parametrilor tehnici acceptați, prețurilor sau obligațiilor

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 290/30.III.2006

părților, precum și ale celorlalte elemente de bază ale
proiectului.
Art. 106. — În cazul în care negocierile eșuează,
autoritatea publică va intra în negocieri cu următorul
investitor clasat și, în caz de eșuare a negocierilor, cu
următorul investitor, până la epuizarea listei.
Art. 107. — (1) După finalizarea negocierii și nu mai
târziu de 48 de zile de la data încheierii contractului de
parteneriat public-privat pentru concesiunea de lucrări,
autoritatea publică va publica decizia de acordare a
contractului în Monitorul Oficial al României, Partea a VI-a,
și în Jurnalul Oficial al Uniunii Europene, în conformitate
cu art. 7 1 alin. (3) din Ordonanță și având în vedere
prevederile art. 23 alin. (1) și ale art. 24.
(2) Decizia prevăzută la alin. (1) trebuie să cuprindă cel
puțin informațiile prezentate în anexa nr. 9 la prezentele
norme metodologice.
(3) La publicarea deciziei prevăzute la alin. (1) în
Jurnalul Oficial al Uniunii Europene se vor utiliza formatele
standard pentru concesiunea de lucrări publice, definite de
Uniunea Europeană și în una dintre limbile oficiale ale
acesteia.
CAPITOLUL XIV
Utilizarea căilor de atac
Art. 108. — Utilizarea căilor de atac pe cale
administrativă și/sau în justiție se va face în conformitate
cu prevederile art. 6 1 alin. (3) și ale art. 7 2 —7 9 din
Ordonanță.
Art. 109. — (1) Pentru soluționarea contestațiilor pe cale
administrativă autoritatea publică va numi prin ordin sau
decizie, odată cu constituirea comisiei de evaluare a
scrisorilor de intenție și a documentelor atașate acestora, o
comisie de soluționare a contestațiilor formată din
3 membri, denumită în continuare comisie.
(2) Din comisie nu pot face parte reprezentanții numiți
de autoritatea publică în comisia de evaluare a scrisorilor
de intenție și a documentelor atașate acestora, în comisia
de negociere a condițiilor de realizare a proiectului sau de
dialog competitiv ori în comisia de evaluare a ofertelor
finale.
(3) Cel puțin unul dintre membrii comisiei trebuie să
aibă pregătire juridică și cel puțin unul trebuie să fie
specialist în domeniul din care face parte obiectul licitației.

(4) Pe perioada exercitării mandatului membrii comisiei
trebuie să îndeplinească condițiile de compatibilitate,
imparțialitate și confidențialitate prevăzute la art. 29.
Art. 110. — Autoritatea publică are obligația să indice
în anunțul de intenție denumirea, adresa, faxul și/sau
adresa de e-mail ale compartimentului din cadrul autorității
unde se transmit/depun sau, după caz, se soluționează
contestațiile.
Art. 111. — La primirea unei contestații înaintate pe
cale administrativă, în conformitate cu prevederile
Ordonanței, autoritatea publică va convoca comisia în
vederea soluționării contestației, potrivit legislației în
vigoare.
Art. 112. — Decizia de suspendare a procedurii pentru
atribuirea contractului pentru concesiunea de lucrări se va
comunica de îndată de către autoritatea publică
contestatorului, precum și tuturor participanților implicați în
procedura pentru atribuirea contractului la data înaintării
contestației.
Art. 113. — Comisia soluționează contestațiile cu
respectarea principiilor celerității și legalității.
Art. 114. — În soluționarea contestației comisia va
analiza motivele invocate de contestator prin contestația
formulată și totodată toate temeiurile de fapt și de drept
care au stat la baza emiterii actului atacat, precum și
efectele aplicării acestuia. De asemenea, comisia are
competența ca, din oficiu, să analizeze și să se pronunțe
asupra oricăror alte fapte sau acte privind legalitatea
operațiunilor de desfășurare a procedurii de atribuire a
contractului pentru concesiunea de lucrări.
Art. 115. — (1) În soluționarea contestațiilor comisia
poate admite contestația și dispune modificarea, încetarea,
revocarea, anularea sau orice alte asemenea măsuri de
remediere a actelor emise de autoritatea publică ori a altor
activități în legătură cu acestea, în scopul conformării cu
prevederile Ordonanței.
(2) Deciziile prin care se soluționează contestația se
motivează și se comunică părților, putând fi atacate în
instanță conform Legii contenciosului administrativ
nr. 554/2004, cu respectarea termenelor legale.
(3) Deciziile emise potrivit alin. (2) pot fi atacate, potrivit
Legii nr. 554/2004, la instanța competentă prevăzută la
art. 72 alin. (3) din Ordonanță.
Art. 116. — Anexele nr. 1—9 fac parte integrantă din
prezentele norme metodologice.

ANEXA Nr. 1
la normele metodologice
METODOLOGIA DE CALCUL

al costului comparativ de referință
Prezentele norme metodologice stabilesc principiile și
procedura de calcul al costului comparativ de referință și
compararea sa cu costul proiectului, dacă acesta ar urma
să fie realizat prin metoda clasică utilizată de autoritățile
publice în cazul investițiilor publice.

Costul comparativ de referință reprezintă acel element pe baza
căruia autoritatea publică poate să își fundamenteze decizia de
a proceda la realizarea unui proiect de parteneriat public-privat.
Calculul costului comparativ de referință se efectuează
de autoritatea publică sau de un consultant de specialitate

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
selecționat ori numit de autoritatea publică, în conformitate
cu reglementările în vigoare.
1. Definirea costului comparativ de referință
1.1. Costul comparativ de referință, denumit în
continuare CCR, estimează un cost ipotetic ajustat cu
valoarea riscurilor de proiect pentru cazul în care
autoritatea publică ar implementa acel proiect cu forțe și
resurse financiare proprii.
1.2. Componentele de bază ale CCR sunt costul primar
de referință, neutralitatea competitivă, riscul transferabil și
riscul reținut.
a) Costul primar de referință reprezintă acel cost de bază
al proiectului în cazul soluției clasice de achiziții publice,
bunurile și serviciile fiind integral în proprietatea autorității
publice. Costul primar de referință include toate cheltuielile
de capital, costurile directe și indirecte ale construcției,
întreținerii, reparării și furnizării serviciilor respective pentru
o durată egală cu durata parteneriatului public-privat avut
în vedere.
b) Neutralitatea competitivă reprezintă totalitatea
avantajelor competitive nete ce s-ar putea genera printr-un
proiect al autorității publice și care sunt rezultate din natura
proprietății publice. Această componentă permite o
cuantificare corectă și echitabilă a costurilor reale pentru un
proiect realizat cu resurse private.
c) Riscul transferabil reprezintă cuantificarea valorică a
tuturor riscurilor de proiect ce urmează să fie preluate de
investitor.
d) Riscul reținut reprezintă cuantificarea valorică a
tuturor riscurilor de proiect ce urmează să fie preluate de
autoritatea publică.
2. Costul primar de referință
2.1. Elementul principal pentru calculul CCR este
reprezentat de calculul costului primar de referință.
2.2. Proiectul de referință trebuie să reflecte
achiziția/construcția unui bun public în conformitate cu cele
mai bune și eficiente metode ale autorității publice și în
concordanță cu specificațiile de proiect și cu standardele
relevante luate în considerare la realizarea proiectului.
2.3. Premisa de bază a proiectului de referință este
aceea că autoritatea publică deține în totalitate proprietatea
și responsabilitatea operării și întreținerii proiectului
respectiv.
2.4. Costul primar de referință reprezintă costul de bază
la care autoritatea publică poate produce sau achiziționa
bunul public și serviciile aferente care constituie proiectul
de referință.
2.5. Costul primar de referință cuprinde următoarele
componente:
— costurile directe (costurile care pot fi identificate și
alocate precis unei componente a proiectului);
— costurile indirecte (costurile care nu sunt alocate
componentelor proiectului, dar sunt generate de realizarea
proiectului);
— veniturile/beneficiile identificate care pot fi obținute ca
urmare a utilizării de către o terță parte.
2.6. Pentru calculul costului primar de referință se
procedează în felul următor:
— identificarea tuturor costurilor materiale pe întreaga
durată de viață a proiectului;
— identificarea și alocarea tuturor costurilor directe;
— identificarea și evaluarea costurilor indirecte;

17

— cumularea tuturor cash flow-urilor aferente fiecărui
element de cost;
— din costul total se deduc veniturile rezultate din
utilizarea de către terți.
2.7. Costurile directe cuprind:
— costurile directe de capital, cum ar fi: costurile
aferente proiectării, costul terenului aferent, costul materiilor
prime și materialelor înglobate în proiect, plățile către
furnizorii externi, plățile pentru servicii de consultanță,
costul echipamentelor și altele asemenea;
— costurile directe de întreținere pe întreaga durată de
viață definită pentru proiect, cum ar fi: costurile de capital,
necesarul de întreținere periodică, modernizarea investiției,
alte cheltuieli și investiții pentru noi componente în proiect
și altele asemenea;
— costurile directe de operare asociate cu exploatarea
zilnică, cum ar fi: consumurile materiale zilnice, costurile de
personal direct implicat în operare (salarii, asigurări, cursuri,
cheltuieli de transport), costurile directe de management și
altele asemenea.
2.8. Pentru previzionarea costurilor de operare trebuie
făcută diferența dintre elementele de cost și modul în care
sunt generate. Astfel, costurile fixe pe termen scurt nu
depind de volumul activității, costurile variabile cresc odată
cu volumul activității, iar cele semivariabile cresc după
anumite praguri de creștere a activității. Proporția costurilor
variabile în totalul costurilor va influența elasticitatea CCR
prin variația modului de operare.
2.9. Costurile indirecte sunt alte costuri care nu sunt
direct legate de furnizarea serviciilor. Acestea pot fi costuri
de operare (costuri auxiliare cu energia, curățenia, cheltuieli
administrative — salariați neimplicați direct în proiect,
programe informatice pentru administrație și altele
asemenea) și costuri de capital (angajarea parțială a
echipamentului, folosirea parțială a noilor clădiri
administrative).
2.10. Determinarea acestor costuri se poate face prin
două metode:
— metoda clasică, care ia în considerare măsura în
care costul indirect contribuie ori determină serviciul
respectiv; sau
— metoda bazată pe activitate, în care fiecare activitate
a procesului de producție este apreciată în funcție de
resursele consumate.
2.11. Veniturile rezultate din utilizarea de către terți
trebuie să fie scăzute din costurile operaționale totale ale
CCR. Aceste tipuri de venituri pot apărea numai în cazul
în care există deja o cerere pentru serviciile proiectului de
parteneriat public-privat, formulată din partea terților contra
plată, dacă există capacitatea de a furniza servicii la
nivelul cerințelor autorității publice și dacă există deja o
aprobare a autorității publice în acest sens.
3. Neutralitatea competitivă
3.1. Neutralitatea competitivă elimină avantajele nete
competitive care survin în cazul unui proiect al autorității
publice datorită proprietății publice. Aceasta permite o
evaluare competentă a eficienței între CCR și costurile
sectorului privat prin eliminarea efectelor generate de
proprietatea publică, cuantificabile în costuri echivalente.
Scopul calculării neutralității competitive este dat de
necesitatea eliminării distorsiunilor care apar în alocarea

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 290/30.III.2006

resurselor ca urmare a proprietății directe a autorității
publice.
3.2. Neutralitatea competitivă include doar avantajele și
dezavantajele care survin într-un proiect public și care nu
apar în cazul unei afaceri private. Neutralitatea competitivă
nu include diferențele de performanță sau eficiență care
apar într-o piață competitivă și ar trebui să fie separate de
diferențele în materie de costuri aferente în cele două
cazuri: sectorul public și sectorul privat.
3.3. Etapele calculului neutralității competitive sunt:
— identificarea efectelor proprietății de stat (avantaje și
dezavantaje financiare);
— stabilirea avantajelor nete (cuantificarea valorii nete a
acestor avantaje);
— calcularea neutralității competitive.
3.4. Necesitatea includerii neutralității competitive rezidă
în faptul că elementele acesteia au la bază diferențe în
modul de impozitare suportat de o afacere deținută integral
de autoritatea publică, diferențe ce privesc reglementările
aplicabile calculului de costuri și acordării de subvenții.
3.5. Regimul de taxare poate reprezenta un cost
adițional al investitorilor, cost care poate să nu apară în
cazul unui proiect de referință, cum ar fi: taxe funciare,
taxe locale, impozite, taxe de timbru etc.
3.6. Neutralitatea competitivă poate să fie și rezultatul
faptului că proiectul de referință beneficiază de unele
excepții de la prevederile cadrului legal. Aceste excepții nu
ar avea ca subiect și investitorii în cazul unui proiect privat
similar ca dimensiune.
4. Identificarea și evaluarea riscurilor
4.1. Riscul este o parte inerentă a oricărui proiect.
Evaluarea riscului presupune parcurgerea următoarelor
etape:
— identificarea tuturor riscurilor;
— cuantificarea consecințelor riscurilor;
— estimarea probabilității riscurilor;
— cuantificarea financiară a riscurilor;
— identificarea structurii de alocare a riscurilor;
— calcularea riscului transferabil;
— calcularea riscului reținut.
4.2. În contextul CCR, riscul reflectă potențiale costuri
suplimentare peste costul de bază presupus în costul
primar de referință.
4.3. Evaluarea riscului total în CCR poate fi abordată
independent de alocarea acestuia. Valoarea atribuită
riscului în cadrul CCR măsoară costurile estimate ale
acelui risc suportat de autoritatea publică în cazul în care
proiectul urmează să fie realizat de autoritatea publică prin
sistemul clasic de achiziție publică. De asemenea, valoarea
riscului reprezintă o estimare a ceea ce autoritatea publică
ar fi dispusă să plătească ca urmare a transferării riscului
către investitori într-un aranjament de tip parteneriat publicprivat.
4.4. În mod general, riscul poate fi inclus în CCR prin
una dintre următoarele metode:
— includerea costurilor riscurilor de proiect în cash
flow-ul geneal; sau
— ajustarea ratei de actualizare a costului capitalului în
vederea reflectării nivelului specific al riscului pentru fiecare
proiect.

4.5. Principalele categorii de riscuri sunt reprezentate de:
— riscul îndeplinirii cerințelor specifice impuse
proiectului;
— riscul de proiectare și construcție;
— riscul ca cererea de utilizare să fie mai mică decât
estimările;
— riscul asociat protecției mediului;
— riscul de finanțare;
— riscul de apariție a unei situații de forță majoră;
— riscul operațional și al asigurării nivelului de
performanță;
— riscul exploatării concesiunii;
— riscul schimbării legislative;
— riscul valorii reziduale;
— riscul uzurii morale și al necesității modernizării;
— riscul specific proiectului.
4.6. La finalizarea identificării tuturor riscurilor autoritatea
publică trebuie să evalueze și să cuantifice posibilele
urmări ale fiecărui risc, incluzând și efectul oricărei
succesiuni sau sincronizări a elementelor de risc.
4.7. Consecința apariției unui risc măsoară diferența
dintre nivelul de bază al costului din CCR și noul cost
generat prin apariția acelui risc, armonizat cu probabilitatea
de apariție a acestui risc.
4.8. Consecințele apariției riscului pot fi directe sau
indirecte. Consecințele directe includ valoarea, timpul și
costurile ce depășesc nivelul de bază din costul primar de
referință. Consecințele indirecte apar din interacțiunea dintre
riscuri diferite.
4.9. Toate riscurile identificate și cuantificate trebuie
incluse în CCR.
5. Calcularea riscului transferabil
5.1. După identificarea și evaluarea tuturor riscurilor
materiale, fiecare risc trebuie analizat ca un risc transferabil
sau reținut, în măsura în care poate fi transferat
partenerului privat sau reținut de către autoritatea publică
în cadrul unui aranjament de tip parteneriat public-privat.
5.2. Riscul inerent în exploatarea concesiunii este, în
fiecare caz, transferat concesionarului.
5.3. În vederea calculării CCR, costul fiecărui risc
transferabil trebuie cumulat pentru obținerea costului
prezent net al acestor riscuri ca o componentă a CCR.
5.4. Dacă un risc transferabil este asigurabil, valoarea
acelui risc poate fi aproximată la nivelul plăților periodice
reprezentând prime de asigurare, valoarea acestora urmând
a fi inclusă ca un cost în structura costului primar de
referință.
6. Calcularea riscului reținut
6.1. Riscul reținut reprezintă suma acelor riscuri propuse
a fi asumate de autoritatea publică în cadrul parteneriatului
public-privat. Aceste riscuri trebuie adăugate la valoarea
proiectelor, obținându-se astfel costul real suportat de
autoritatea publică în cadrul unui parteneriat public-privat.
6.2. Evaluarea riscurilor reținute reprezintă faza finală în
construcția unui CCR. Astfel de riscuri pot fi: schimbări în
legislație, riscuri induse de omisiuni în cadrul specificațiilor
de proiect, porțiunea asumată de autoritatea publică din
riscul diminuării cererii și altele asemenea.
6.3. Factorii care pot diminua riscurile reținute sunt:
— abilitatea de a influența direct probabilitatea apariției
unui risc;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006
— colaborarea cu contractanți cu reputație și utilizarea
de tehnologii performante, pârghii eficiente de monitorizare
și management al riscului, acoperirea eficientă a riscurilor
prin asigurare.
6.4. Riscurile reținute pot fi estimate pe baza unor
pierderi anterioare sau în comparație cu valoarea primei de
asigurare pentru un risc echivalent.

19

6.5. Toate riscurile reținute trebuie evaluate, cuantificate
și incluse pentru a da o valoare reală a costului suportat
de autoritatea publică. În cazul în care un risc nu poate fi
evaluat obiectiv, se va realiza o apreciere subiectivă
rezonabilă.
ANEXA Nr. 2
la normele metodologice

DOCUMENTAȚIA

pentru elaborarea și prezentarea scrisorii de intenție și a documentului atașat
I. Descrierea autorității publice inițiatoare a proiectului de
parteneriat public-privat pentru concesiunea de lucrări:
a) denumirea, codul fiscal, adresa, numărul de telefon,
telegraf, telex, telefax și/sau adresa de e-mail ale autorității
publice;
b) o scurtă descriere a autorității publice inițiatoare,
împreună cu atribuțiile și responsabilitățile sale legate de
proiectul de parteneriat public-privat.
II. Cerințele proiectului de parteneriat public-privat pentru
concesiunea de lucrări:
a) o descriere sumară a proiectului de parteneriat
public-privat, a obiectivelor sale și a modului în care se
încadrează în strategia și prioritățile autorității publice;
b) propunerea de distribuție a riscurilor de proiect
(anexa nr. 3, matricea de distribuție a riscurilor);
c) detalii privind categoria și tipurile de bunuri și servicii
pe care trebuie să le furnizeze investitorul în cadrul
proiectului de parteneriat public-privat;
d) calendarul proiectului de parteneriat public-privat,
incluzând datele momentelor-cheie pentru implementarea
proiectului;
e) restricțiile specifice identificate;
f) nivelul de finanțare din partea autorității publice, atunci
când este cazul;
g) solicitările autorității publice privind atribuirea de
lucrări unor terțe părți în conformitate cu prevederile
Ordonanței;
h) principiile comerciale aplicabile, incluzând
mecanismele de plată propuse în cadrul proiectului de
parteneriat public-privat, până la nivelul previzionat de
autoritatea publică.
III. Criteriile minime de selecție (capacitatea umană,
tehnică, economică și financiară necesară pentru realizarea
proiectului)
IV. Informații minime ce trebuie furnizate în vederea
realizării procedurii de selecție:
a) detalii privind investitorul, incluzând detalii despre
fiecare membru al asociației de investitori, dacă aceasta
este o asociere, precum și natura și forma relației dintre
investitori și condițiile generale ale acordului dintre aceștia;
b) capacitatea investitorului de a îndeplini cerințele
formulate de autoritatea publică în cadrul proiectului de
parteneriat public-privat sau, în cazul dialogului competitiv,
prezentarea și detalierea soluției sau soluțiilor care în
opinia investitorului ar putea satisface cerințele formulate de
autoritatea publică;
c) informații privind abilitățile tehnice și/sau profesionale
ale investitorului de a satisface cerințele proiectului;

d) experiența anterioară în proiecte similare;
e) capacitatea și experiența fiecărui membru al asociației
de investitori;
f) dovada capacității economice și financiare a
investitorului/a fiecărui membru al asociației de investitori,
precum și posibilele resurse financiare colaterale, dacă este
cazul;
g) probitatea demonstrată a investitorului/a fiecărui
membru al asociației de investitori;
h) grila de evaluare a scrisorilor de intenție, cu
precizarea baremului de puncte de la care scrisoarea de
intenție corespunde cerințelor autorității publice și ofertantul
este declarat selecționat pentru etapele următoare de
pregătire a proiectului;
i) dovada capacității investitorului de a gestiona nivelul
de risc asumat;
j) informații privind cerințele de confidențialitate —
declarații potrivit cărora investitorul/membrii asociației de
investitori nu se află în vreun conflict de interese actual
sau potențial de care să aibă cunoștință.
V. Termenii și condițiile generale, care trebuie să
includă cel puțin următoarele:
a) declararea faptului că autoritatea publică nu va
rambursa nici unuia dintre investitorii participanți la selecție
costurile realizate de aceștia ca urmare a pregătirii
scrisorilor de intenție;
b) detalii privind modul în care vor fi protejate drepturile
de proprietate intelectuală menționate în scrisoarea de
intenție și anexele sale. Autoritatea publică se obligă să
garanteze că informațiile prezentate de ofertant în
scrisoarea de intenție nu vor fi divulgate sau folosite de
autoritatea publică decât cu acordul scris al acestuia;
c) declararea faptului că autorității publice nu i se poate
cere și aceasta nu are intenția de a da nici un fel de
relații privind documente sau informații extrase din dosarele
celorlalți ofertanți, ci numai date referitoare la propria ofertă.
VI. Criteriile cuantificabile de atribuire a contractului și
ponderea relativă a fiecărui criteriu ales pentru identificarea
celei mai bune oferte din punct de vedere economic
conform prevederilor art. 11 alin. (3)—(5) din normele
metodologice
VII. Condiții și modalități de depunere a ofertelor:
a) formatul scrisorilor de intenție, inclusiv limba sau
limbile în care sunt redactate ofertele;
b) adresa la care trebuie transmise/depuse scrisorile de
intenție;
c) data, ora și locul deschiderii ofertelor.

PDF compression, OCR, web-optimization with CVISION's PdfCompressor

*) Anexa nr. 3 este reprodusă în facsimil.

MATRICEA PRELIMINARĂ DE REPARTIȚIE A RISCURILOR DE PROIECT

la normele metodologice

ANEXA Nr. 3*)

20
MONITORUL OFICIAL AL ROMÂNIEI, PARTEA I, Nr. 290/30.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 290/30.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 290/30.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 290/30.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 290/30.III.2006

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 290/30.III.2006
ANEXA Nr. 4
la normele metodologice

FORMATUL-CADRU

al anunțului de intenție
1. Denumirea, codul fiscal, adresa, numărul de telefon,
telegraf, telex, telefax și/sau adresa de e-mail ale autorității
publice
2.1. Locația realizării proiectului de parteneriat publicprivat pentru concesiunea de lucrări
2.2. Subiectul concesiunii de lucrări; natura și întinderea
serviciilor
3.1. Data limită de transmitere a scrisorilor de intenție și
a documentului atașat scrisorii de intenție
3.2. Adresa la care aceste documente trebuie transmise
3.3. Limba sau limbile în care trebuie redactate aceste
documente
3.4. Denumirea și adresa serviciului/compartimentului din
cadrul autorității publice de la care se poate obține un
exemplar din documentația pentru elaborarea și prezentarea
ofertei și modalitatea de obținere a exemplarului respectiv
3.5. Costul și condițiile de plată pentru obținerea acestui
exemplar (unde este cazul)
3.6. Data limită pentru solicitarea clarificărilor
4. Criteriile minime de selecție (condițiile umane,
tehnice, economice și financiare)

5. Procedura aplicată pentru atribuirea contractului de
parteneriat public-privat pentru concesiunea de lucrări
(negociere sau dialog competitiv)
6. Criteriile de atribuire a contractului de parteneriat
public-privat pentru concesiunea de lucrări (cea mai
avantajoasă ofertă din punct de vedere economic)
7. Dacă este cazul, procentul minim de lucrări care pot
fi subcontractate
8. Data transmiterii anunțului de intenție către instituțiile
abilitate, în vederea publicării
9.1. Denumirea, adresa, numărul de telefon, telegraf,
telex, telefax și/sau adresa de e-mail ale instanței
competente în soluționarea litigiilor (apărute în urma
contestațiilor)
9.2. Informații cu privire la termenul limită de depunere
a contestațiilor sau, dacă este cazul, denumirea, codul
fiscal, adresa, numărul de telefon, telegraf, telex, telefax
și/sau adresa de e-mail ale serviciului de unde se poate
obține această informație.

ANEXA Nr. 5
la normele metodologice

INFORMAȚIILE

care trebuie să apară în anunțurile de intenție ale concesionarilor care nu sunt autorități contractante
1) a) Locul realizării
b) Natura și domeniul serviciilor, caracteristicile generale
ale lucrărilor
2. Timpul limită impus pentru finalizarea lucrărilor
3. Numele și adresa entității de la care se pot solicita
clarificări și documente suplimentare
4. a) Termenul limită de depunere a scrisorilor de
intenție și/sau a ofertelor finale

b) Adresa la care acestea vor fi trimise
c) Limba/limbile în care acestea trebuie redactate
5. Garanții solicitate
6. Condițiile economice și tehnice care trebuie să fie
îndeplinite de contractor
7. Criteriile care vor fi aplicate în atribuirea contractului
8. Data publicării anunțului.

ANEXA Nr. 6
la normele metodologice

DECLARAȚIE DE IMPARȚIALITATE

Subsemnatul ..........................................................................................................................................................................,
(numele, prenumele, datele de identificare)

angajat al .....................................................................................................................................................................................,
(se înscriu denumirea și adresa)

declar pe propria răspundere că:
— nu am nici un interes financiar în proiectul de parteneriat public-privat ...................................................................;
(denumirea proiectului)

PDF compression, OCR, web-optimization with CVISION's PdfCompressor

29

MONITORUL OFICIAL AL ROMÂNIEI, PARTEA I, Nr. 290/30.III.2006

— nu am nici un interes financiar față de oricare potențial investitor interesat în proiectul de parteneriat publicprivat ..............................................................................................................................................................................................;
(denumirea proiectului)

— nu sunt soț sau rudă până la gradul al IV-lea inclusiv ori afin până la gradul al IV-lea inclusiv cu nici o
persoană având interese financiare în legătură cu subiectul sau cu potențialii investitori interesați;
— nu sunt soț sau rudă până la gradul al IV-lea inclusiv ori afin până la gradul al IV-lea inclusiv cu oricare
dintre ofertanți/candidați;
— nu am și nu am avut în ultimii 5 ani contracte de muncă sau de colaborare cu oricare dintre
ofertanți/candidați și nu fac parte din consiliul de administrație ori din oricare alt organ de conducere sau de administrație
al acestora;
— nu dețin părți de interes, părți sociale sau acțiuni din capitalul social subscris al oricăruia dintre
ofertanți/candidați;
— nu am nici un fel de afinități sau simpatii personale care mi-ar putea afecta deciziile luate în procesul
de selecție;
— nu am nici o obligație personală sau debite financiare ori de altă natură față de nici un investitor, care ar
putea să îmi afecteze deciziile în legătură cu procesul de selecție;
— nu mă aflu în vreun alt conflict de interese.
Mă angajez să prezint o nouă declarație care să prezinte în detaliu orice conflict, conflict potențial sau conflict
aparent, care ar putea apărea pe parcursul procesului pentru care am fost nominalizat, de îndată ce o astfel de situație
s-ar ivi. În această situație fiind, mă angajez să accept orice măsură dispusă de autoritatea publică ce m-a nominalizat,
inclusiv înlocuirea mea.

Semnătura ...............................
Data .........................................
ANEXA Nr. 7
la normele metodologice

DECLARAȚIE DE CONFIDENȚIALITATE

Subsemnatul ...................................................................................................................................................................,
(numele, prenumele, datele de identificare)

membru în comisia ........................................................................................................................................................................,
(tipul comisiei din care face parte: comisia de evaluare a scrisorilor de intenție și a documentelor
atașate acestora/comisia de negociere a condițiilor de realizare a proiectului/comisia de desfășurare
a dialogului competitiv, comisia de soluționare a contestațiilor)

......................................................................................................................................................................................................,
(se denumește proiectul)

declar pe propria răspundere următoarele: (...)
Prin informație înțeleg orice dată, document, grafic, hartă, planuri de execuție, programe de calculator, baze de
date și altele asemenea stocate prin orice mijloc și, de asemenea, orice informație pusă la dispoziție de autoritatea
publică sau de investitor în legătură directă ori indirectă cu proiectul sau cu activitatea autorității publice.
Voi trata orice informație la care am acces sau mi-a fost dată ori adusă la cunoștință drept secretă și
confidențială și nu o voi transmite nici unei terțe părți.
Această obligație nu se aplică în cazul în care transmiterea se face ca o consecință a unei obligații legale
în vigoare.
Informațiile pe care le dețin le voi folosi în unicul scop de a îndeplini obiectivele pentru care a fost constituită
comisia din care fac parte.
Mă angajez să nu copiez, să nu multiplic și să nu reproduc informația și să nu permit persoanelor din afara
comisiei de evaluare să intre în contact cu informația și voi lua toate măsurile rezonabil posibile pentru a împiedica
accesul la informația aflată sub controlul meu, precum și copierea acesteia.
Voi restitui imediat, la cererea autorității publice, toate informațiile secrete sau confidențiale aflate în posesia ori
sub controlul meu.
Voi informa imediat autoritatea publică dacă am cunoștință despre orice acces neautorizat la orice informație și
modul în care a avut loc acest acces.

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 290/30.III.2006

Dau prezenta declarație de confidențialitate pe propria răspundere, cunoscând prevederile legale române cu
privire la confidențialitatea și păstrarea secretului informației.
Numele și prenumele ................................................
Data ............................................................................
Semnătura ..................................................................
ANEXA Nr. 8
la normele metodologice

ACORD DE PROIECT-CADRU

Prezentul acord intră în vigoare la data ...................... și este încheiat între ............................................................
[autoritatea publică (denumire,
adresă, reprezentare), denumită
în continuare Autoritate publică]

și ....................................................................................................................................................................................................
[investitorul sau reprezentantul asociației de investitori (denumirea, adresa, reprezentarea), denumit/denumită în continuare Investitor]

Entitățile menționate mai sus vor fi denumite în mod colectiv părți sau în mod individual parte.
Având în vedere că:
A. Autoritatea publică este decisă să realizeze .........................................................................................................;
se nominalizează proiectul, denumit în continuare Proiectul

B. Autoritatea publică intenționează ca Proiectul să fie realizat pe baza unui contract de parteneriat public-privat
pentru concesiunea de lucrări, în conformitate cu prevederile Ordonanței Guvernului nr. 16/2002, aprobată cu modificări și
completări prin Legea nr. 470/2002, cu modificările și completările ulterioare, (Ordonanța), și în acest scop a selecționat
un număr de potențiali investitori care, în opinia sa și pe baza documentelor furnizate pe propria răspundere de
investitorii interesați, sunt capabili de realizarea Proiectului, printre aceștia numărându-se și Investitorul;
C. Investitorul, în numele și asumându-și responsabilitatea solidar cu oricare și cu toți partenerii și
subcontractanții săi, enumerați în anexa ... la prezentul acord, precum și cu alți parteneri sau subcontractanți care ar
putea fi atrași în realizarea Proiectului, este pregătit să procure sursele financiare și tehnice pentru a realiza Proiectul;
D. În scopul realizării Proiectului Investitorul este pregătit să intre în negociere/dialog competitiv cu Autoritatea
publică, în vederea clarificării condițiilor generale tehnice, economice și financiare care să permită prezentarea unei oferte
finale de realizare a Proiectului, care urmează să fie comparată cu ofertele prezentate de ceilalți investitori selecționați în
vederea încheierii unui contract de parteneriat public-privat pentru concesiunea de lucrări având ca scop realizarea
Proiectului în condițiile cerute de Autoritatea publică,
părțile convin următoarele:
1. Responsabilitățile Autorității publice
Autoritatea publică se angajează:
a) să realizeze pe cheltuiala sa un studiu de fezabilitate care să reprezinte baza încheierii unui contract de
parteneriat public-privat pentru concesiunea de lucrări (dacă studiul de fezabilitate nu este deja disponibil);
b) să furnizeze Investitorului spre consultare rapoartele intermediare și raportul final al studiului de fezabilitate;
c) să numească membrii comisiei de negociere a condițiilor tehnice, comerciale/financiare și legale ale proiectului
ori să numească membrii comisiei pentru desfășurarea procedurii de dialog competitiv;
d) să faciliteze accesul Investitorului la orice date, informații, studii, statistici și, în general, la orice document
care, în opinia Autorității publice, ar putea clarifica oricare dintre aspectele tehnice, economice și financiare ale
Proiectului;
e) să întreprindă toate măsurile pe care le consideră necesare pentru bunul mers al negocierilor/al procedurii de
dialog competitiv;
f) să respecte confidențialitatea absolută pe parcursul negocierilor sau al procedurii de dialog competitiv și să
protejeze, atunci când este cazul, drepturile de autor generate de propunerile sau soluțiile oferite de Investitor;
g) să asigure tuturor investitorilor selecționați pe perioada negocierilor sau a dialogului competitiv tratament egal,
imparțialitate și transparență în atribuirea contractului, conform principiilor enunțate în Ordonanță.
2. Responsabilitățile Investitorului
Investitorul se obligă:
a) să desemneze echipa de specialiști care să acopere aspectele tehnice, comerciale/financiare și legale ale
Proiectului și întinderea mandatului acestei echipe cu privire la procedura de negociere sau de dialog competitiv;
b) să desfășoare procedura de negociere sau de dialog competitiv cu bună-credință și în limita timpului
fixat/convenit (durata se convine de către Autoritatea publică împreună cu toți investitorii selecționați);

PDF compression, OCR, web-optimization with CVISION's PdfCompressor

31

MONITORUL OFICIAL AL ROMÂNIEI, PARTEA I, Nr. 290/30.III.2006

c) să procure și/sau să pună la dispoziție Autorității publice, la cererea acesteia sau din proprie inițiativă, toate
documentele disponibile care ar putea fi cerute de Autoritatea publică pentru clarificarea oricărui punct din cadrul
procedurii de negociere sau de dialog competitiv;
d) să pună la dispoziție Autorității publice toate rezultatele vizitelor sale pe teren, măsurători, inspecții și în
general toate datele care, în opinia sa, ar putea întregi imaginea Proiectului;
e) să respecte confidențialitatea pe parcursul negocierilor și să protejeze, atunci când este cazul, drepturile de
proprietate intelectuală generate de propunerile sau de soluțiile oferite de Autoritatea publică;
f) să restituie toate studiile, documentele, rapoartele sau altele asemenea puse la dispoziția sa de Autoritatea
publică;
g) să informeze imediat și în scris Autoritatea publică despre orice modificare a statutului său sau al asociaților
și subcontractanților săi, a poziției sale financiare, a apariției unui conflict de interese și, în general, a oricărei și tuturor
situațiilor care aduc schimbarea elementelor incluse în scrisoarea de intenție sau care ar prejudicia în vreun fel
continuarea negocierilor ori a procedurii de dialog competitiv.
3. Durata Acordului de proiect
3.1. Acest acord de proiect intră în vigoare la data semnării și încetează în mod automat la data la care
Autoritatea publică a solicitat Investitorului oferta sa finală.
4. Alte clauze
Alte clauze, stabilite în condițiile legii
(Se introduc orice alte clauze considerate necesare.)
5. Clauze speciale
5.1. Autorității publice nu i se poate cere rambursarea nici unui cost, asociat direct sau indirect în legătură cu
îndeplinirea prezentului acord de proiect.
5.2. Toate informațiile, studiile, documentele, sintezele, programele de computer, graficele, prezentările, hărțile,
planurile și altele asemenea, puse la dispoziție Investitorului de către Autoritatea publică, sunt și rămân proprietatea
exclusivă a Autorității publice. Copierea, multiplicarea și distribuirea lor de către Investitor prin orice mijloace este
strict interzisă.
6. Limba și legea Acordului de proiect
Limba care guvernează Acordul de proiect este limba română.
7. Legea care guvernează Acordul de proiect este legea română.
Prin prezenta părțile au încheiat acest acord de proiect, după cum urmează:
Pentru și în numele Autorității publice,
.....................................................................

Pentru și în numele Investitorului,
..............................................................

(semnătura)

(semnătura)

Data .................................
ANEXA Nr. 9
la normele metodologice

INFORMAȚIILE

care trebuie să apară în decizia de acordare a contractelor de parteneriat public-privat pentru concesiunea de lucrări
1. Denumirea, codul fiscal și adresa autorității publice
2. Procedura aplicată pentru atribuirea contractului de
parteneriat public-privat pentru concesiunea de lucrări
publice
3. Data semnării contractului de concesiune
4. Criteriile utilizate pentru atribuirea contractului
5. Numărul investitorilor selecționați și numărul de oferte
finale primite
6. Denumirea (numele) și adresa ofertantului câștigător
7. Descrierea sumară a proiectului de parteneriat publicprivat
8. Durata preconizată a contractului
9. Totalul investiției preconizate
10. Contribuția autorității publice, dacă este cazul

11. Valoarea și partea din contract care urmează să fie
subcontractată (unde este cazul)
12. Denumirea și adresa organismului responsabil cu
soluționarea contestațiilor
13. Informații exacte în legătură cu termenele limită de
depunere a contestațiilor sau numele, adresa, numărul de
telefon și adresa de e-mail ale organismului de unde se
pot obține toate aceste informații
14. Alte informații
15. Data publicării anunțului de intenție în Monitorul
Oficial al României, Partea a VI-a, și în Jurnalul Oficial al
Uniunii Europene, dacă este cazul
16. Data notificării deciziei de acordare a contractului
către participanții la procedura de atribuire a contractului de
parteneriat public-privat pentru concesiune de lucrări

PDF compression, OCR, web-optimization with CVISION's PdfCompressor

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 290/30.III.2006 conține 32 de pagini.

Prețul: 2,25 lei noi/22.500 lei vechi

&JUYDGY|114661]
ISSN 1453—4495

PDF compression, OCR, web-optimization with CVISION's PdfCompressor

