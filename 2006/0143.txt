PARTEA

Anul 174 (XVIII) — Nr. 143

I

LEGI, DECRETE, HOTĂRÂRI ȘI ALTE ACTE

Miercuri, 15 februarie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 23 din 12 ianuarie 2006 referitoare la
excepția de neconstituționalitate a dispozițiilor art. I
din Ordonanța de urgență a Guvernului
nr. 58/2005 pentru modificarea Legii nr. 301/2004 —
Codul penal și a Legii nr. 294/2004 privind
executarea pedepselor și a măsurilor dispuse de
organele judiciare în cursul procesului penal .........
Decizia nr. 26 din 12 ianuarie 2006 referitoare la
excepția de neconstituționalitate a dispozițiilor
art. 327 alin. 3 din Codul de procedură penală ....
Decizia nr. 51 din 26 ianuarie 2006 referitoare la
excepția de neconstituționalitate a dispozițiilor
art. 192 alin. 1 pct. 1 lit. a) și c) din Codul de
procedură penală.......................................................

DECIZII

ALE

Nr.

Pagina
ACTE ALE COLEGIULUI MEDICILOR
DIN ROMÂNIA

3–4

67/2005. — Decizie privind stabilirea sistemului de
credite de educație medicală continuă, pe baza
căruia se evaluează activitatea de perfecționare
profesională a medicilor, a criteriilor și normelor de
acreditare a educației medicale continue, precum
și a criteriilor și normelor de acreditare a
furnizorilor de educație medicală continuă..............

6–16

4–5

Rectificări ...............................................................................

16

1–3

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 23
din 12 ianuarie 2006

referitoare la excepția de neconstituționalitate a dispozițiilor art. I din Ordonanța de urgență
a Guvernului nr. 58/2005 pentru modificarea Legii nr. 301/2004 — Codul penal
și a Legii nr. 294/2004 privind executarea pedepselor și a măsurilor dispuse de organele
judiciare în cursul procesului penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
Iuliana Nedelcu
Afrodita Laura Tutunaru

— judecător
— procuror
— magistrat-asistent

Pe rol se află soluționarea excepției de neconstituționalitate a dispozițiilor Ordonanței de urgență a Guvernului

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 143/15.II.2006

nr. 58/2005 pentru modificarea Legii nr. 301/2004 — Codul
penal și a Legii nr. 294/2004 privind executarea pedepselor
și a măsurilor dispuse de organele judiciare în cursul
procesului penal, excepție ridicată de Gheorghe Caia în
Dosarul nr. 8.260/2005 al Tribunalului Iași.
La apelul nominal lipsește autorul excepției, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 13 octombrie 2005, pronunțată în
Dosarul nr. 8.260/2005, Tribunalul Iași a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 58/2005 pentru modificarea Legii nr. 301/2004 — Codul
penal și a Legii nr. 294/2004 privind executarea pedepselor
și a măsurilor dispuse de organele judiciare în cursul
procesului penal, excepție ridicată de Gheorghe Caia în
dosarul de mai sus.
În motivarea excepției de neconstituționalitate autorul
acesteia susține că prevederile legale criticate aduc
atingere dispozițiilor constituționale referitoare la adoptarea
legilor organice, întrucât vizează Codul penal, care nu
poate fi modificat pe calea unei ordonanțe de urgență a
Guvernului. Așa fiind, acest viciu de constituționalitate
atrage și încălcarea dispozițiilor din Legea fundamentală
referitoare la adoptarea legilor organice cu votul majorității
membrilor fiecărei Camere, la intrarea în vigoare a legii și
la intrarea în vigoare a ordonanțelor de urgență.
Tribunalul Iași opinează că excepția de neconstituționalitate este neîntemeiată, criticile formulate de autorul
excepției fiind elucidate în preambulul Ordonanței de
urgență a Guvernului nr. 58/2005.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece, în baza art. 115 alin. (4) din
Legea fundamentală, acesta poate adopta, cu condiția
motivării urgenței, ordonanțe de urgență numai în situații
extraordinare, a căror reglementare nu poate fi amânată.
De asemenea, art. 115 alin. (6) din Constituție enumeră
limitativ domeniile ce nu pot face obiectul legiferării prin
ordonanțe de urgență, între acestea neregăsindu-se și cel
vizat de art. 73 alin. (3) lit. h) invocat de autorul excepției.
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate nu contravin regulii constituționale privind
reglementarea prin lege organică a infracțiunilor, pedepselor
și regimului executării acestora. Ordonanțele de urgență se
pot adopta și în domeniul legilor organice, întrucât restricția
prevăzută de art. 115 alin. (1) din Constituție se referă
numai la ordonanțele Guvernului adoptate în baza unei legi
de abilitare.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Curtea observă că excepția de neconstituționalitate nu
vizează ordonanța de urgență în integralitatea sa, ci numai
art. I din aceasta. În consecință, obiectul excepției de
neconstituționalitate îl constituie dispozițiile art. I din
Ordonanța de urgență a Guvernului nr. 58/2005, care au
următorul conținut:
îArticolul 512 din Legea nr. 301/2004 — Codul penal,
publicată în Monitorul Oficial al României, Partea I, nr. 575 din
29 iunie 2004, se modifică și va avea următorul cuprins:
«Art. 512. — Prezentul cod intră în vigoare la data de
1 septembrie 2006.»“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 73 alin. (3) lit. h), referitoare la
reglementarea prin lege organică a infracțiunilor, pedepselor
și regimului executării acestora, art. 76 alin. (1), referitoare
la adoptarea legilor organice cu votul majorității membrilor
fiecărei Camere, art. 78, referitoare la intrarea în vigoare a
legii, și art. 115 alin. (5), referitoare la intrarea în vigoare a
ordonanțelor de urgență.
Examinând excepția de neconstituționalitate, Curtea
constată că dispozițiile art. I din Ordonanța de urgență a
Guvernului nr. 58/2005 au mai fost supuse controlului de
constituționalitate, prin raportare la dispozițiile constituționale
ale art. 73 alin. (3) lit. h) și art. 78, invocate în prezenta
cauză, și cu motivări similare. Astfel, prin deciziile nr. 613
din 15 noiembrie 2005 și nr. 623 din 17 noiembrie 2005,
ambele publicate în Monitorul Oficial al României, Partea I,
nr. 1.114 din 9 decembrie 2005, Curtea Constituțională a
respins ca neîntemeiată excepția de neconstituționalitate a
dispozițiilor art. I din Ordonanța de urgență a Guvernului
nr. 58/2005.
Întrucât în prezenta cauză nu au intervenit elemente noi
care să determine schimbarea jurisprudenței Curții, cele
statuate prin deciziile menționate își mențin valabilitatea și
în prezenta cauză.
Curtea constată că nici critica referitoare la art. 115
alin. (5) și art. 76 alin. (1) din Constituție nu poate fi
primită, deoarece Ordonanța de urgență a Guvernului
nr. 58/2005 a fost publicată în Monitorul Oficial al
României, Partea I, la data de 28 iunie 2005 și înregistrată
spre dezbatere la Senat la data de 27 iunie 2005, fiind
adoptată de această Cameră potrivit art. 115 alin. (5) teza
a treia din Constituție. Ulterior, proiectul a fost transmis
Camerei Deputaților cu Adresa din 28 septembrie 2005, fiind
înregistrat de aceasta în aceeași zi.
Așadar, intrarea în vigoare a ordonanței de urgență
criticate s-a făcut cu respectarea procedurii prevăzute de
art. 115 alin. (5) din Constituție.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 143/15.II.2006

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. I din Ordonanța de urgență a Guvernului nr. 58/2005
pentru modificarea Legii nr. 301/2004 — Codul penal și a Legii nr. 294/2004 privind executarea pedepselor și a măsurilor
dispuse de organele judiciare în cursul procesului penal, excepție ridicată de Gheorghe Caia în Dosarul nr. 8.260/2005 al
Tribunalului Iași.
Definitivă și general obligatorie.
Pronunțată în ședința publică din data de 12 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 26
din 12 ianuarie 2006

referitoare la excepția de neconstituționalitate a dispozițiilor art. 327 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 327 alin. 3 din Codul de
procedură penală, excepție ridicată de Constantina Lazăr în
Dosarul nr. 835/P/2005 al Tribunalului Galați — Secția
penală.
La apelul nominal lipsește autorul excepției, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, arătând că, potrivit art. 10 alin. (2) din Legea
nr. 47/1992, sesizările adresate Curții Constituționale trebuie
motivate. Or, simpla invocare de către autorul excepției a
textelor constituționale pretins încălcate prin textul de lege
criticat nu îndeplinește cerința motivării excepției de
neconstituționalitate, în sensul dispozițiilor imperative ale
Legii nr. 47/1992. Se face referire și la jurisprudența Curții
Constituționale în materie.
C U R T E A,

având în vedere actele și lucrările dosarului, reține
următoarele:
Prin Încheierea din 12 octombrie 2005, pronunțată în
Dosarul nr. 835/P/2005, Tribunalul Galați — Secția penală
a sesizat Curtea Constituțională cu excepția de
neconstituționalitate a dispozițiilor art. 327 alin. 3 din

Codul de procedură penală, excepție ridicată de
Constantina Lazăr în dosarul menționat.
În motivarea excepției de neconstituționalitate se
susține că textul de lege criticat este contrar dispozițiilor
constituționale cuprinse în art. 16, privind egalitatea în
drepturi, în art. 21 alin. (3), privind dreptul la un proces
echitabil, și în art. 24, privind dreptul la apărare, fără a se
formula nici un argument în sprijinul acestei susțineri.
Tribunalul Galați — Secția penală apreciază că excepția
de neconstituționalitate este neîntemeiată, întrucât
prevederile legale criticate nu încalcă dispozițiile
constituționale invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului, referindu-se și la jurisprudența Curții
Constituționale în materie, consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 143/15.II.2006

Obiectul excepției de neconstituționalitate îl constituie
art. 327 alin. 3 din Codul de procedură penală, care
prevede: îDacă ascultarea vreunuia dintre martori nu mai este
posibilă, instanța dispune citirea depoziției date de acesta în
cursul urmăririi penale și va ține seama de ea la judecarea
cauzei.“
Autorul excepției susține că aceste prevederi legale sunt
contrare dispozițiilor constituționale cuprinse în art. 16,
privind egalitatea în drepturi, în art. 21 alin. (3), privind
dreptul la un proces echitabil, și în art. 24, privind dreptul
la apărare.
Examinând excepția astfel cum a fost formulată, Curtea
constată că autorul acesteia nu formulează nici un
argument prin care să susțină neconstituționalitatea textului
de lege criticat, ci se limitează doar la indicarea normelor
constituționale pretins încălcate. Or, așa cum a statuat
Curtea Constituțională în jurisprudența sa, de exemplu în
Decizia nr. 222 din 21 aprilie 2005, publicată în Monitorul
Oficial al României, Partea I, nr. 499 din 13 iunie 2005,
Curtea nu se poate substitui părții cu privire la invocarea
unor motive de neconstituționalitate, raportând dispozițiile

legale criticate la textele constituționale indicate de către
autor. Acest fapt ar avea semnificația exercitării unui
control de constituționalitate din oficiu, ceea ce este
inadmisibil în raport cu dispozițiile Legii nr. 47/1992.
De altfel, Curtea constată că s-a mai pronunțat asupra
constituționalității dispozițiilor art. 327 alin. 3 din Codul de
procedură penală, reținând că acestea nu încalcă dreptul
la apărare și dreptul la un proces echitabil. În acest sens
este, de exemplu, Decizia nr. 224 din 21 aprilie 2005,
publicată în Monitorul Oficial al României, Partea I, nr. 497
din 13 iunie 2005, a cărei soluție, precum și considerentele
care au fundamentat-o sunt valabile și în prezenta cauză,
întrucât nu au intervenit elemente noi de natură să
determine schimbarea jurisprudenței Curții.
Referitor la pretinsa încălcare, prin textul de lege
criticat, a principiului egalității în drepturi, aceasta nu poate
fi reținută, întrucât art. 327 alin. 3 din Codul de procedură
penală se aplică în mod egal tuturor persoanelor aflate în
ipoteza normei juridice, fără nici o discriminare pe criterii
arbitrare.

Pentru cele arătate mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 327 alin. 3 din Codul de procedură penală, excepție
ridicată de Constantina Lazăr în Dosarul nr. 835/P/2005 al Tribunalului Galați — Secția penală.
Definitivă și general obligatorie.
Pronunțată în ședința publică din data de 12 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 51
din 26 ianuarie 2006

referitoare la excepția de neconstituționalitate a dispozițiilor art. 192 alin. 1 pct. 1 lit. a) și c)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 192 alin. 1 pct. 1 lit. a) și c)
din Codul de procedură penală, excepție ridicată de Adrian
Boțoc în Dosarul nr. 3.911/2005 al Tribunalului Prahova.
La apelul nominal lipsesc părțile, față de care procedura
de citare a fost legal îndeplinită.

Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca nefondată, întrucât apreciază că
prevederile de lege criticate nu contravin dispozițiilor
constituționale invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 7 octombrie 2005, pronunțată în
Dosarul nr. 3.911/2005, Tribunalul Prahova a sesizat
Curtea Constituțională cu excepția de neconstituționalitate
a dispozițiilor art. 192 alin. 1 pct. 1 lit. a) și c) din Codul de
procedură penală, excepție ridicată de Adrian Boțoc în
dosarul menționat.
În motivarea excepției de neconstituționalitate autorul
acesteia susține, în esență, că prevederile legale criticate

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 143/15.II.2006
sunt contrare dispozițiilor constituționale referitoare la un
proces echitabil, întrucât înu obligă instanța de judecată să
stabilească plata cheltuielilor de judecată în sarcina
inculpatului care a beneficiat de prevederile art. 181 din
Codul penal (fapta nu prezintă pericolul social al unei
infracțiuni), decât «...în cazul când, deși achitat, a fost totuși
obligat la repararea pagubei». Prin urmare, dacă, din diverse
motive, inculpatul, deși a fost găsit vinovat de săvârșirea
faptei reclamate, nu a fost obligat la repararea pagubei,
judecătorul poate să oblige partea vătămată la plata
cheltuielilor de judecată, firesc fiind ca inculpatul să suporte
consecințele faptei sale în plan material, chiar dacă
instanța de judecată ori procurorul au pronunțat achitarea
acestuia, respectiv neînceperea urmăririi penale sau
scoaterea de sub urmărire penală“.
Tribunalul Prahova apreciază că dispozițiile art. 192
alin. 1 pct. 1 lit. a) și c) din Codul de procedură penală nu
sunt neconstituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată.
Avocatul Poporului consideră că dispozițiile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și celor
ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 192 alin. 1 pct. 1 lit. a) și c) din Codul de
procedură penală, potrivit cărora: îÎn caz de achitare sau de
încetare a procesului penal în fața instanței de judecată,

5

cheltuielile judiciare avansate de stat sunt suportate după cum
umează:
1. În caz de achitare, de către:
a) partea vătămată, în măsura în care cheltuielile au fost
determinate de aceasta;[...]
c) inculpat, în cazul când, deși achitat, a fost totuși obligat
la repararea pagubei.“
În susținerea neconstituționalității acestui text de lege
autorul excepției invocă încălcarea prevederilor art. 21
alin. (3) din Constituție, potrivit cărora îPărțile au dreptul la
un proces echitabil și la soluționarea cauzelor într-un termen
rezonabil“.
Examinând excepția de neconstituționalitate ridicată,
Curtea constată că nici o normă constituțională nu impune
gratuitatea actului de justiție. Prin urmare, cheltuielile
judiciare ocazionate în procesul penal, avansate de stat,
trebuie suportate de partea vinovată pentru provocarea
acelor cheltuieli.
Faptul că, în caz de achitare, în procesul penal,
cheltuielile judiciare avansate de stat sunt suportate de
partea vătămată, în măsura în care cheltuielile au fost
determinate de aceasta, sau sunt suportate de inculpat, în
cazul când, deși achitat, a fost totuși obligat la repararea
pagubei, nu împiedică părțile interesate să se prevaleze,
fără nici o îngrădire, de toate garanțiile care caracterizează
dreptul la un proces echitabil, reglementat de dispozițiile
constituționale ale art. 21 alin. (3).
Legea procesual penală permite judecătorului să
aprecieze, în fiecare caz în parte, dacă cheltuielile judiciare
au fost determinate de partea vătămată (în ipoteza în care
cheltuielile respective nu sunt suportate de către inculpat,
care, deși a fost achitat, nu a fost obligat la repararea
pagubei) sau dacă se aplică dispozițiile art. 192 alin. 3 din
Codul de procedură penală, conform cărora, îÎn toate
celelalte cazuri, cheltuielile judiciare avansate de stat rămân în
sarcina acestuia“.
Mai mult, prevederile art. 192 alin. 1 pct. 1 lit. a) și c)
din Codul de procedură penală reprezintă norme de
procedură a căror reglementare este de competența
exclusivă a legiuitorului, care poate institui, în considerarea
unor situații deosebite, reguli speciale de procedură,
conform art. 126 alin. (2) din Constituție.
În plus, se constată că ceea ce a determinat invocarea
excepției de neconstituționalitate este modul de aplicare a
legii de către instanța de judecată. Or, potrivit art. 2 alin. (3)
din Legea nr. 47/1992, îCurtea Constituțională se pronunță
numai asupra problemelor de drept, fără a putea modifica sau
completa prevederea legală supusă controlului“.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 192 alin. 1 pct. 1 lit. a) și c) din Codul de procedură
penală, excepție ridicată de Adrian Boțoc în Dosarul nr. 3.911/2005 al Tribunalului Prahova.
Definitivă și general obligatorie.
Pronunțată în ședința publică din data de 26 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 143/15.II.2006

ACTE ALE COLEGIULUI MEDICILOR DIN ROMÂNIA
COLEGIUL MEDICILOR DIN ROMÂNIA

DECIZIE
privind stabilirea sistemului de credite de educație medicală continuă, pe baza căruia
se evaluează activitatea de perfecționare profesională a medicilor, a criteriilor și normelor
de acreditare a educației medicale continue, precum și a criteriilor și normelor de acreditare
a furnizorilor de educație medicală continuă
În temeiul art. 31, 33 și art. 58 lit. f) din Legea nr. 306/2004 privind exercitarea profesiei de medic, precum și
organizarea și funcționarea Colegiului Medicilor din România, cu modificările și completările ulterioare,
Consiliul Național al Colegiului Medicilor din România
Art. 1. — Educația medicală continuă, denumită în
continuare EMC, reprezintă totalitatea activităților planificate
de pregătire teoretică și practică desfășurate de medici în
vederea dobândirii sau îmbunătățirii nivelului de cunoștințe,
abilități și atitudini profesionale, în scopul creșterii calității
actului medical și nivelului de performanță în domeniul
respectiv.
Art. 2. — Managementul activităților de EMC este
realizat de Colegiul Medicilor din România prin Programul
național de educație medicală continuă.
Art. 3. — (1) Activitățile de EMC sunt cuantificate prin
unități de creditare, denumite credite EMC.
(2) Creditele EMC se acordă prin raportare la orele
efective de activitate de EMC. Pentru o oră efectivă de
activitate de EMC se acordă un credit EMC. Pentru o zi
de activitate efectivă se acordă maximum 6 credite EMC.
Echivalența cu sistemele de creditare anterioară este: un
credit EMC este egal cu o oră de EMC.
(3) Creditele obținute de medici în urma participării la
activitățile de EMC contribuie la alcătuirea punctajului
profesional al medicului.
(4) Evaluarea punctajului profesional al medicului se
face periodic, la un interval de 5 ani.
(5) Prin excepție, pentru medicii care au împlinit vârsta
legală de pensionare prevăzută de lege, procedura evaluării
se face anual, în baza cererii de prelungire a activității.
Art. 4. — (1) Numărul minim de credite EMC pe care
un medic trebuie să le acumuleze în vederea evaluării
profesionale periodice este de 200 de credite EMC la
5 ani. Pentru persoanele prevăzute la art. 3 alin. (5),
numărul minim este de 40 de credite EMC anual.
(2) Participarea la activitățile de EMC trebuie să fie
preponderentă în domeniul de specialitate. Se admite ca
maximum o treime din punctajul minim să fie reprezentată
prin activități educaționale din alte domenii medicale decât
specialitatea de bază.
(3) În mod obligatoriu, cel puțin o treime din creditele
EMC necesare trebuie să fie reprezentată de participări la
cursuri.
Art. 5. — (1) Fiecare membru al Colegiului Medicilor din
România are obligația de a participa la programul de EMC
și de a cumula numărul minim de credite EMC stabilit.

d e c i d e:

(2) În cazul în care nu realizează numărul minim de
credite EMC în termenul prevăzut la art. 3 alin. (4), dreptul
de liberă practică al medicului se suspendă, conform legii.
Art. 6. — (1) Membrii Colegiului Medicilor din România
au obligația de a ține evidența propriului punctaj
profesional.
(2) Colegiul Medicilor din România, prin structurile de
specialitate ale colegiilor teritoriale, face calcularea,
evaluarea și verificarea respectării obligațiilor impuse de
art. 4 și 5 în următoarele situații:
a) la acordarea avizului pentru obținerea autorizației de
liberă practică;
b) la împlinirea intervalului de 5 ani de la data ultimei
evaluări;
c) cu ocazia judecării abaterilor disciplinare;
d) la împlinirea vârstei de pensionare, dacă se solicită
avizul anual pentru prelungirea activității;
e) la cerere.
Art. 7. — Acreditarea furnizorilor și creditarea formelor
de EMC organizate de aceștia se fac de către Colegiul
Medicilor din România, la nivel național.
Art. 8. — (1) Criteriile de creditare a formelor de EMC
și Normele de acreditare a furnizorilor de EMC vor constitui
baza de elaborare și aplicare a Programului național de
educație medicală continuă al Colegiului Medicilor din
România și sunt prevăzute în anexele nr. 1 și 2.
(2) Cererea-tip de creditare a formelor de EMC,
cererea-tip de acreditare a furnizorilor de EMC, precum și
fișa publicației pentru înscrierea furnizorilor în Nomenclatorul
de publicații medicale al Colegiului Medicilor din România
sunt prevăzute în anexele nr. 3, 4 și 5.
(3) Modelul-tip de certificat de absolvire și modelul-tip de
certificat de participare sunt prevăzute în anexele nr. 6
și 7.
Art. 9. — Anexele nr. 1—7 fac parte integrantă din
prezenta decizie.
Art. 10. — Prezenta decizie se publică în Monitorul
Oficial al României, Partea I, și intră în vigoare la data
publicării.

Președintele Colegiului Medicilor din România,
Mircea Cinteză
București, 9 decembrie 2005.
Nr. 67.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 143/15.II.2006

7
ANEXA Nr. 1

CRITERII
de creditare a formelor de educație medicală continuă
Art. 1. — Colegiul Medicilor din România creditează ca
forme de educație medicală continuă, denumite în
continuare forme de EMC, formele de învățământ
postuniversitar medical uman, formele de educație
permanentă medicală, precum și manifestări și activități cu
caracter științific.
Art. 2. — Formele de învățământ postuniversitar medical
uman cuprind:
a) forme de EMC propriu-zise, reprezentate de cursurile
de învățământ postuniversitar și de cursurile de învățământ
postuniversitar la distanță;
b) alte forme de învățământ postuniversitar, creditate ca
titluri profesionale ce se adaugă la creditarea EMC pentru
calculul punctajului medicului, reprezentate de: rezidențiat,
specializarea în domeniul unei alte specialități față de cea
de bază, dobândirea de atestate de studii complementare,
masterat și doctorat.
Art. 3. — Formele de educație permanentă medicală
sunt reprezentate de cursurile de educație permanentă sau
formare continuă medicală, ateliere de formare profesională
continuă și stagii practice de perfecționare profesională sau
de adaptare ori readaptare profesională.
Art. 4. — Manifestările și activitățile cu caracter științific
creditate de Colegiul Medicilor din România cuprind:
a) manifestări științifice, reprezentate de congrese,
conferințe, simpozioane, mese rotunde, ateliere de lucru,
sesiuni științifice, seminarii;
b) publicarea de materiale științifice medicale, respectiv
articole, în reviste medicale, capitole de carte, cărți,
monografii, tratate, manuale, editare de carte medicală.
Art. 5. — Criteriile generale de creditare a cursurilor și
manifestărilor științifice sunt:
a) numărul maxim de credite acordate pentru un
program este de 60 de credite EMC;
b) durata maximă a unei singure prelegeri este de două
ore. Durata discuțiilor nu poate depăși un sfert din durata
sesiunii și este necesară o pauză de minimum 15 minute
la fiecare două ore de program;
c) cursurile postuniversitare în cadrul unei manifestări
științifice se pot credita separat numai dacă nu se
suprapun cu programul în plen și dacă sunt organizate cu
avizul sau în colaborare cu furnizori acreditați de Colegiul
Medicilor din România pentru organizarea de cursuri;
d) simpozioanele satelit nu se creditează separat;
e) sesiunile paralele de comunicări se creditează o
singură dată, la nivelul duratei maxime efective, un
participant neputând fi în același timp în două locații;
f) numărul de credite acordate pentru orice formă de
EMC va fi exprimat în numere întregi, rotunjirea făcându-se
la 50 de sutimi;
g) nu pot fi introduse în calcul creditările obținute pentru
participarea la programe de EMC desfășurate în aceeași
perioadă de timp.
Art. 6. — (1) Orice formă de EMC se creditează în
baza cererii de creditare tip, prezentată în anexa nr. 3,
completată de furnizorul de EMC, însoțită de programul
detaliat pe ore al cursului sau manifestării științifice.
(2) Cererea de creditare a manifestărilor naționale se
depune la Colegiul Medicilor din România, iar cererea de
creditare a manifestărilor locale sau regionale, la colegiile
teritoriale, cu cel puțin 30 de zile înaintea începerii
programului.

(3) După terminarea programului, organizatorii au
obligația de a trimite Colegiului Medicilor din România,
respectiv colegiilor teritoriale, lista participanților atât în
formă tipărită, cât și în format electronic, care trebuie să
cuprindă următoarele rubrici: numele și prenumele, codul
numeric personal, specialitatea, gradul profesional și locul
de muncă.
Art. 7. — Creditarea cursurilor de învățământ
postuniversitar și de educație permanentă se face în funcție
de următoarele criterii:
a) durata efectivă a programului;
b) existența unui stagiu practic asociat programului.
Art. 8. — Normele de creditare pentru formele precizate
la art. 6 sunt:
a) creditarea pregătirii teoretice se face în funcție de
numărul de ore efective, incluzând și demonstrațiile practice
făcute de cadrul didactic sau formator;
b) metodele de dinamică de grup, de tip Bálint, se
creditează cu 75% din durata efectivă;
c) cursurile ce demonstrează existența unui stagiu
practic asociat se creditează cu 125% față de durata
efectivă a cursului teoretic;
d) programele care conțin peste 75% activitate practică
se creditează în funcție de orele efective de activitate;
e) formatorii atestați care susțin cursuri creditate de
Colegiul Medicilor din România vor fi creditați cu numărul
de ore efective prestate înmulțit cu 2;
f) pentru activitatea coordonatorilor de stagii practice de
instruire care nu sunt cadre didactice, stagii programate și
organizate pentru studenți în medicină, stagiari, rezidenți
sau medici, inclusiv pentru stagiile de readaptare
profesională în cazul întreruperii activității mai mult de
5 ani, se acordă un număr de 50 de credite EMC pe an,
în baza unei dovezi de activitate de cel puțin două luni
pe an;
g) participarea la cursuri și stagii practice în străinătate,
creditate de o societate sau organism profesional european,
american ori internațional, este creditată cu numărul de
credite europene (sau internaționale) conferite de
organismul european (internațional);
h) participarea la un curs în străinătate, care nu are
creditare internațională înscrisă pe certificatul de absolvire,
se creditează cu de 6 ori numărul zilelor de curs,
maximum 60 de credite pe curs;
i) stagiile practice și schimburile de experiență efectuate
în străinătate, care nu au creditare internațională, nu se
creditează.
Art. 9. — Creditarea cursurilor de EMC la distanță,
denumite în continuare EMCD, se face pentru următoarele
tipuri de programe:
a) programe de EMCD prin poștă, caracterizate prin
punerea în posesia cursantului a suportului educațional sub
formă tipărită, CD sau e-mail personalizat, suport ce
asigură integral baza pentru procesul de autoînvățare, cu
asigurarea evaluării finale prin testare în sesiune directă,
față în față, prin chestionar tipărit trimis prin corespondență
poștală sau prin Internet, în situația revistelor în format
electronic;
b) programe de EMCD prin Internet, on-line, interactive
fie prin suportul informațional oferit, cu link-uri și portaluri
specifice, fie prin consultanță cu tutori de program
acreditați, cu asigurarea unei testări finale securizate, tot
prin acces on-line personalizat sau testare scrisă în sală.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 143/15.II.2006

Art. 10. — Criteriile de creditare a EMCD sunt:
a) durata parcurgerii programului și învățării efective a
acestuia în scopul atingerii obiectivelor de învățare, care se
apreciază prin testare pe lot-pilot organizată de furnizor, în
limitele a cel mult 18 ore pe program;
b) pentru articole de revistă se admit 5—8 pagini
tipărite, cu cel mult două figuri sau tabele incluse pe
pagină, corespunzător la două ore efective de asimilare;
c) testul de evaluare pentru EMCD prin articole de
revistă va conține minimum 10 întrebări, cu prag de
promovare de răspuns corect la minimum 75% din
întrebări;
d) pentru programe pe Internet se consideră 3—5
pagini web cu 400 de caractere pe pagină și cu trimitere
la maximum două figuri sau tabele, corespunzătoare la o
oră de învățare efectivă, respectiv 1 credit de EMC;
e) testul de evaluare pentru programe de EMCD prin
Internet va permite un acces pentru maximum două
încercări, va conține un număr minim de 10 întrebări
pentru fiecare 6 ore efective, cu un prag de promovare de
răspuns corect la minimum 75% din întrebări.
Art. 11. — Normele de creditare stabilite pentru EMCD
sunt:
a) pentru EMCD prin articole de revistă se acordă
maximum două credite EMC pe număr;
b) programele de EMCD prin Internet se creditează în
funcție de durata apreciată de învățare efectivă, maximum
18 ore pe program, corespunzătoare la 18 credite EMC;
c) intervalul minim acceptat între două participări la
programe de EMCD este de 30 de zile; în cazul participării
în aceeași perioadă la două programe de EMCD prin
Internet, se iau în calcul creditele acordate pentru un
singur program, cel cu mai multe credite;
d) participarea la cursuri de EMCD organizate și
creditate de o universitate sau un organism profesional
european ori internațional este creditată cu numărul de
credite europene sau internaționale conferite de organismul
respectiv;
e) coordonatorii, autorii și tutorii de programe de EMCD
vor fi creditați fiecare cu de 3 ori numărul de credite
acordat programului respectiv.
Art. 12. — (1) Solicitarea creditării pentru EMCD se
face de către furnizorul de EMCD numai la Colegiul
Medicilor din România, utilizându-se aceeași cerere de
creditare tip prezentată în anexa nr. 3, formulată și depusă
cu cel puțin 60 de zile înaintea începerii programului.
(2) Cererea va fi însoțită de un dosar tehnic și
pedagogic al programului educațional care să cuprindă:
a) elemente de demonstrare, respectiv: modul de
funcționare globală a programului, existența unui server
dedicat procesului EMC on-line, a unui soft de gestiune
pentru conținutul de material științific, a unui soft proprietar
sau adaptat pentru evidența utilizatorilor, o echipă tehnică
de producție alcătuită din medici și informaticieni, o
schemă cu structura bazelor de date și utilizatori, precum
și o modalitate concretă în care întregul proces să poată fi
auditat, cu păstrarea log-urilor de accesare și compararea
cu intrările din baza de date;
b) un proiect sau program de management al cursului,
conținând referiri la: identificarea și analiza cerințelor, studiu
de fiabilitate, obiective educaționale, strategie de
implementare, analiza resurselor, evaluarea cunoștințelor,
evaluarea proiectului.
(3) Organizatorii au obligația să trimită, după terminarea
programului respectiv, lista participanților, incluzând CNP al
medicului, în format electronic.

Art. 13. — Creditarea manifestărilor științifice se face în
funcție de criteriile legate de:
a) nivelul de desfășurare a manifestării: local/regional,
național sau internațional;
b) durata efectivă a programului științific.
Art. 14. — Normele de creditare pentru manifestările
științifice sunt:
a) manifestările locale/regionale vor primi un număr de
credite EMC egal cu 75% din durata efectivă;
b) manifestările naționale vor primi un număr de credite
egal cu durata efectivă; un furnizor nu poate organiza
decât cel mult două asemenea manifestări pe an.
Manifestările organizate de furnizori locali sau regionali nu
pot fi considerate ca fiind naționale și creditate ca atare;
c) pentru conferențiere la o manifestare științifică se
acordă de două ori numărul de credite corespunzător
manifestării;
d) pentru participarea cu una, până la maximum
3 lucrări, poster sau comunicări orale se adaugă, pentru
primul autor, jumătate din numărul de credite corespunzător
manifestării pentru fiecare lucrare și un sfert din numărul
de credite pentru fiecare lucrare pentru coautor;
e) participarea la manifestări științifice internaționale
creditate de o societate sau organism profesional
european, american, internațional este creditată de Colegiul
Medicilor din România cu un număr de credite egal cu
numărul de credite europene ori internaționale conferite de
organismul european sau internațional;
f) participarea la o conferință sau congres în străinătate,
care nu are creditare internațională înscrisă pe certificatul
de participare, se creditează cu 6 credite pentru fiecare zi
de manifestare, fără a putea depăși 18 credite pe
manifestare.
Art. 15. — (1) Invitațiile de participare la manifestările
științifice vor avea antetul organizatorilor și semnătura
reprezentanților acestuia. Ele vor conține denumirea formei
de EMC și cel puțin un sumar al programului acesteia.
(2) Invitația poate conține denumirea sponsorului, dar nu
antetul sau semnătura acestuia.
Art. 16. — (1) Programul va preciza în mod clar
organizatorii și sponsorii și va conține toate detaliile de
desfășurare: orele, locul, numele și titlul științific sau
profesional ale vorbitorilor, titlul exact al comunicării ori
conferinței. Se vor da date exacte privind manifestările
satelit, dacă acestea există.
(2) Titlul comunicării sau conferinței nu va conține
denumiri comerciale ale produselor medicamentoase, ci
numai Denumirea Comună Internațională.
(3) Programul va menționa numărul de credite EMC
acordate de Colegiul Medicilor din România. El poate
conține reclame ale sponsorilor.
Art. 17. — (1) Este interzisă deschiderea sau închiderea
formei de EMC de către reprezentanții sponsorului. Acesta
poate face doar anunțuri legate de organizarea neștiințifică,
cum ar fi organizarea meselor festive, transportului, altor
festivități.
(2) Încălcarea regulilor prevăzute la alin. (1) determină
sancționarea organizatorului sau furnizorului.
Art. 18. — (1) În timpul desfășurării formelor de EMC,
este interzisă folosirea exclusivă a denumirii comerciale a
produselor medicamentoase. Aceasta trebuie să fie dublată
întotdeauna de Denumirea Comună Internațională.
(2) Sunt permise afișarea în sală de panouri publicitare
ale sponsorului, precum și distribuirea de materiale
promoționale participanților.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 143/15.II.2006
Art. 19. — Creditarea publicațiilor medicale se face
numai pentru revistele incluse în Nomenclatorul publicațiilor
medicale acreditate de Colegiul Medicilor din România.
Art. 20. — Începând cu 1 ianuarie 2007 se vor acorda
credite numai pentru cărțile, manualele sau tratatele
medicale publicate de editurile cuprinse în Lista editurilor
acreditate de Colegiul Medicilor din România. În acest
scop, pe parcursul anului 2006 se va solicita editurilor ce
publică exclusiv sau inclusiv carte medicală să se acrediteze
la Colegiul Medicilor din România ca furnizor de EMC.
Art. 21. — Criteriile de includere în Nomenclatorul
publicațiilor medicale și în Lista editurilor acreditate de
Colegiul Medicilor din România sunt următoarele:
a) periodicitatea apariției; pentru reviste, demonstrarea
editării a cel puțin 4 numere pe an;
b) obligativitatea înscrierii în publicație a ISSN sau ISBN;
c) acreditarea CNCSIS asigură din oficiu acceptarea de
către Colegiul Medicilor din România a publicației;
d) conținut științific obligatoriu;
e) să asigure în structura lor articole originale, editoriale
sau recenzii, eventual prezentări de cazuri, traduceri,
articole generale privind politica sanitară;
f) adresabilitatea medicală: generală sau pe specialități,
inclusiv medicină de familie;
g) să aibă girul științific al unei societăți științifice,
universități de medicină etc.;
h) consiliul editorial sau colectivul redacțional să includă
și cadre universitare cu rol de predare.
Art. 22. — Înscrierea în Nomenclatorul publicațiilor
medicale acreditate de Colegiul Medicilor din România și în
Lista editurilor acreditate de Colegiul Medicilor din România
se face în baza unei cereri-tip prevăzute în anexa nr. 4, la
care se anexează, după completare, fișa publicației
prezentată în anexa nr. 5.
Art. 23. — Normele de creditare stabilite pentru
publicațiile medicale sunt:
a) articole științifice în reviste de specialitate catalogate
ISI: 200 credite/articol;
b) articole științifice în reviste de specialitate
internaționale sau românești Med-Line: 75 credite/articol;
c) articole științifice în reviste de specialitate clasificate
CNCSIS grupa A: 75 credite/articol; grupa B:
30 credite/articol; grupa C: 25 credite/articol; grupa D:
20 credite/articol;
d) articole în reviste medicale electronice:
20 credite/articol;
e) articole științifice în alte reviste medicale sau de
jurnalistică medicală acreditate de Colegiul Medicilor din
România: 15 credite/articol;
f) clasificarea CNCSIS a publicațiilor respective se
menționează în Nomenclatorul publicațiilor medicale
acreditate de Colegiul Medicilor din România;
g) capitole de cărți în tratate de medicină:
100 credite/capitol sub 100 pagini și 150 credite/capitol
peste 100 pagini, ca unic autor;
h) carte sau monografii medicale: 200 credite/carte, ca
unic autor;
i) traduceri de carte medicală: 50 credite/carte, ca unic
autor;
j) existența a 2 sau mai mulți autori pentru un capitol
ori carte publicată duce la împărțirea procentuală a
creditelor acordate la numărul de autori menționați pentru
capitolul sau cartea respectivă;
k) editor de carte sau revistă medicală ori redactor-șef:
200 credite;
l) un articol publicat în mai multe reviste se punctează
o singură dată, la nivelul cel mai ridicat;

9

m) publicarea de rezumate ale unor comunicări
prezentate la manifestări științifice nu se creditează
suplimentar față de lucrarea comunicată;
n) comunicarea studiilor de farmacovigilență confirmate
și comunicate de Agenția Națională a Medicamentului:
10 credite/comunicare;
o) pentru abonamente la reviste medicale: la revistele
naționale cuprinse în Nomenclatorul publicațiilor medicale
acreditate de Colegiul Medicilor din România se acordă
5 credite/abonament anual, iar la reviste din străinătate,
indexate Med-Line: 10 credite/abonament anual;
p) pentru abonamentele la revistele medicale din
străinătate editate și traduse parțial sau total în România,
creditarea se face ca la revistele naționale. Pentru
publicarea de articole în aceste reviste, se calculează
credite ca pentru revistele din străinătate doar la cele cu
traducere integrală, ce sunt editate și recenzate de edituramamă.
Art. 24. — Calcularea punctajului medicului pentru
evaluarea profesională a medicilor se face prin totalizarea
creditelor EMC obținute pentru formele de EMC prezentate,
la care se adaugă, dacă au fost obținute în intervalul de 5
ani calculat, credite pentru titluri profesionale, după cum
urmează:
a) obținerea titlului de medic rezident confirmat de
Ministerul Sănătății, prin promovarea concursului de
rezidențiat: 50 de credite EMC;
b) obținerea titlului de medic specialist, inclusiv
dobândirea unei alte specialități: 200 de credite EMC;
c) obținerea unui atestat de studii complementare:
75 de credite EMC;
d) obținerea titlului de medic primar, inclusiv a doua
specialitate: 250 de credite EMC;
e) obținerea titlului de doctor în medicină: 300 de
credite EMC;
f) obținerea titlului de master: 150 de credite EMC;
g) obținerea titlului de formator acreditat de Ministerul
Sănătății: 75 de credite EMC;
h) obținerea titlului de formator de formatori, acreditat
de Ministerul Sănătății: 100 de credite EMC;
i) statutul de cadru didactic universitar cu funcție de
predare, mai precis șef lucrări, conferențiar, profesor, cu
activitate confirmată de instituția universitară: 40 de credite
EMC pe an.
Art. 25. — Certificarea formelor de EMC creditate se
face de colegiile teritoriale, în funcție de locul de
desfășurare a formei de EMC, ca organizator sau
coorganizator alături de furnizorul sau furnizorii de EMC
acreditat și implicat, respectiv acreditați și implicați, purtând
obligatoriu ștampila Colegiului Medicilor din România și a
furnizorului principal, în funcție de caz, precum și
semnătura președintelui sau a vicepreședintelui
departamentului profesional-științific alături de cea a
coordonatorului sau responsabilului de program.
Art. 26. — Certificarea se face contra unei taxe
echivalente în RON de minimum 50 și maximum 100 euro
pentru fiecare manifestare creditată, stabilită de colegiile
teritoriale, și respectiv contra unei taxe echivalente în RON
de 1,5 euro pentru fiecare certificat eliberat unui participant,
în cazul în care tipărirea se face de Colegiul Medicilor din
România.
Art. 27. — (1) Certificarea se face pe certificate-tip,
conform modelelor prezentate în anexele nr. 6 și 7.
(2) Pentru cursurile creditate se eliberează un certificat
de absolvire conform modelului prezentat în anexa nr. 6.
Acesta va menționa obligatoriu promovarea evaluării finale
stabilite de organizator. Instituțiile de învățământ superior

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 143/15.II.2006

vor elibera propriul model de certificat de absolvire aprobat
de Ministerul Educației și Cercetării, cu inscripționarea
inclusiv a siglei Colegiului Medicilor din România alături de
numărul de credite EMC acordate.
(3) Pentru manifestări științifice se eliberează un
certificat de participare conform modelului prezentat în
anexa nr. 7, cu inscripționarea inclusiv a siglei Colegiului
Medicilor din România alături de numărul de credite EMC
acordate.
Art. 28. — (1) Până la sfârșitul anului 2006 numărul de
înregistrare al certificatului va fi cel din lista de cursanți
sau participanți ce va fi transmisă la Colegiul Medicilor din

România la terminarea programului, cu excepția instituțiilor
de învățământ superior și a Centrului Național de Politici
de Sănătate, care au un regim propriu de înregistrare și
care trimit listele la Colegiul Medicilor din România, însoțite
și de numărul certificatului eliberat.
(2) După implementarea sistemului informatic la nivelul
colegiilor teritoriale, la nivelul Colegiului Medicilor din
România se va constitui un registru electronic de evidență
a datelor de participare la formele de EMC, iar numerele
de înregistrare vor fi unice, oferite în momentul creditării
formei respective de EMC de către Colegiul Medicilor din
România.

ANEXA Nr. 2

NORME
de acreditare a furnizorilor de educație medicală continuă
Art. 1. — Furnizorul de educație medicală continuă,
denumit în continuare furnizor de EMC, este o instituție sau
o organizație cu specific educațional medical ce asigură
managementul formelor de educație medicală continuă.
Art. 2. — (1) Tipurile de furnizori de EMC acreditați de
Colegiul Medicilor din România sunt:
a) furnizorii de învățământ postuniversitar reprezentați de
instituții de învățământ superior medical, respectiv de
universități sau facultăți de medicină legal acreditate;
b) furnizorii de educație permanentă sau formare
continuă, reprezentați de instituțiile de învățământ superior
medical menționați la lit. a), de instituții cu rol de
învățământ, de colegiile teritoriale, ce pot asigura
managementul unui program de formare continuă medicală,
precum și de alte organizații recunoscute de Colegiul
Medicilor din România, în colaborare cu instituțiile de mai
sus;
c) furnizorii de EMC la distanță, reprezentați de
instituțiile de învățământ superior medical menționate la
lit. a) și de alte centre cu rol de formare la distanță, numai
în colaborare cu o universitate sau facultate de medicină
acreditată;
d) furnizorii de manifestări științifice reprezentați de
colegiile medicilor, societățile și asociațiile medicale
profesionale, instituțiile de învățământ superior medical
menționate la lit. a), Ministerul Sănătății, Ministerul
Educației și Cercetării, Academia de Științe Medicale,
institutele de cercetări medicale, direcțiile de sănătate
publică, precum și alți furnizori de EMC acreditați de
Colegiul Medicilor din România;
e) editurile de carte medicală recunoscute de Colegiul
Medicilor din România.
(2) Procesul de acreditare a editurilor de carte medicală
de către Colegiul Medicilor din România va începe la data
de 1 ianuarie 2007.
Art. 3. — În vederea acreditării de către Colegiul
Medicilor din România ca furnizori de EMC, instituțiile sau
organizațiile ce au prevăzut în statutul lor un astfel de rol
trebuie să depună un dosar de acreditare care să cuprindă
o cerere-tip, prezentată în anexa nr. 4, hotărârea
judecătorească de înființare, actul constitutiv, statutul sau
regulamentul de funcționare, dacă există, sau actul
normativ prin care au fost înființate.
Art. 4. — Toți furnizorii de EMC se reacreditează anual.

Art. 5. — (1) Taxa pentru acreditare ca furnizor de
EMC reprezintă echivalentul în RON a 300 euro pentru
acreditarea inițială și a 100 euro pentru reacreditarea
anuală.
(2) Pentru furnizorii de EMC care au filiale teritoriale și
recunosc funcționarea teritorială autonomă a acestora se
percepe o taxă suplimentară egală cu jumătate din valorile
menționate la alin. (1), pentru fiecare filială acreditată.
Art. 6. — Criteriile de acreditare ca furnizor de EMC
sunt următoarele:
a) să aibă statut de persoană juridică, cu excepția
filialelor fără personalitate juridică, pentru care girează
furnizorul de EMC de care depind;
b) să fie o instituție sau organizație medicală cu rol,
funcții și atribuțiuni prevăzute în statut, fie de învățământ
ori de educație permanentă în domeniul medical, pentru
formele de educație medicală formală, fie profesionalștiințifice medicale, pentru formele de educație medicală
informală;
c) fac excepție de la prevederile lit. b) instituțiile
universitare și de formare continuă nemedicale legal
acreditate, editurile și organizațiile sau firmele ce acordă
servicii educaționale tradiționale ori la distanță în folosul
profesiei medicale;
d) să aibă preocupări și să promoveze domenii
medicale științific acceptate în lumea medicală modernă;
e) să respecte regulile de activitate non-profit și de
neimplicare în promovarea de produse sau a intereselor
unor sponsori;
f) să demonstreze accesul la dotare tehnică pentru
desfășurarea unor activități educaționale;
g) să poată dovedi calificarea și competența
profesională și educațională a prestatorilor de servicii de
EMC, corespunzător formei de EMC pe care o
organizează.
Art. 7. — Firmele producătoare de medicamente sau
echipamente medicale nu pot fi organizatori în cadrul
programului național de EMC.
Art. 8. — Furnizorii formelor de EMC care nu se supun
regulilor Programului național de educație medicală continuă
al Colegiului Medicilor din România pot pierde această
calitate prin decizie a Consiliului Național al Colegiului
Medicilor din România.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 143/15.II.2006

11
ANEXA Nr. 3*)

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 143/15.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 143/15.II.2006

13
ANEXA Nr. 4*)

*) Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 143/15.II.2006
ANEXA Nr. 5*)

*) Anexa nr. 5 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 143/15.II.2006

15

ANEXA Nr. 6*)

*) Anexa nr. 6 este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 143/15.II.2006
ANEXA Nr. 7*)

*) Anexa nr. 7 este reprodusă în facsimil.

RECTIFICĂRI
În Legea nr. 412/2005 privind aprobarea Ordonanței de urgență a Guvernului nr. 86/2005 pentru
modificarea și completarea Legii nr. 541/2002 privind economisirea și creditarea în sistem colectiv pentru
domeniul locativ, publicată în Monitorul Oficial al României, Partea I, nr. 5 din 4 ianuarie 2006, se face
următoarea rectificare (care nu aparține Redacției îMonitorul Oficial”, Partea I):
— la articolul unic pct. 4, cu referire la art. II1, în loc de: îPrezenta lege...” se va citi: îPrezenta
ordonanță de urgență...”.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 143/15.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113190]
ISSN 1453—4495

PDF compression, OCR, web-optimization with CVISION's PdfCompressor

