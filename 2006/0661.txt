PARTEA

Anul 174 (XVIII) — Nr. 661

I

LEGI, DECRETE, HOTĂRÂRI ȘI ALTE ACTE

Marți, 1 august 2006

SUMAR
Pagina

Nr.
din Ordonanța de urgență a Guvernului
nr. 194/2002 privind regimul străinilor în România

DECIZII ALE CURȚII CONSTITUȚIONALE
Decizia nr. 537 din 27 iunie 2006 referitoare la excepția
de neconstituționalitate a dispozițiilor art. 86 1
alin. (1) tezele I și II, art. 86 alin. (2) lit. a) și
art. 93 alin. (8) din Ordonanța de urgență a
Guvernului nr. 194/2002 privind regimul străinilor
în România ................................................................

942.
1–3

Decizia nr. 539 din 27 iunie 2006 referitoare la excepția
de neconstituționalitate a dispozițiilor art. 257
alin. (2) din Legea nr. 95/2006 privind reforma în
domeniul sănătății .....................................................

3–4

Decizia nr. 542 din 27 iunie 2006 referitoare la excepția
de neconstituționalitate a dispozițiilor art. 55
alin. (2) lit. c) pct. iv) și ale art. 82 alin. (1) teza finală

DECIZII

ALE

Pagina

CURȚII

662.

4–7

HOTĂRÂRI ALE GUVERNULUI ROMÂNIEI
— Hotărâre pentru aprobarea Normelor de
aplicare a Ordonanței de urgență a Guvernului
nr. 30/2006 privind funcția de verificare a
aspectelor procedurale aferente procesului de
atribuire a contractelor de achiziție publică ............

7–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului mediului și gospodăririi
apelor privind aprobarea Procedurii și a
competențelor de emitere a avizelor și
autorizațiilor de gospodărire a apelor......................

10–48

CONSTITUȚIONALE

CURTEA CONSTITUȚIONALĂ

D E C I Z I A Nr. 537
din 27 iunie 2006

referitoare la excepția de neconstituționalitate a dispozițiilor art. 861 alin. (1) tezele I și II,
art. 86 alin. (2) lit. a) și art. 93 alin. (8) din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor prevederilor art. 861 alin. (1) tezele I și II,
art. 86 alin. (2) lit. a) și art. 93 alin. (8) din Ordonanța de
urgență a Guvernului nr. 194/2002, excepție ridicată de
Kader Marzouk Ahmad în Dosarul nr. 2.462/2/2006 al Curții
de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.

2

MONITORUL OFICIAL AL ROMÂNIEI, PARTEA I, Nr. 661/1.VIII.2006
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2006, pronunțată în
Dosarul nr. 2.462/2/2006, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 861 alin. (1) tezele I și II, art. 86 alin. (2)
lit. a) și art. 93 alin. (8) din Ordonanța de urgență a
Guvernului nr. 194/2002. Excepția a fost ridicată de Kader
Marzouk Ahmad într-un litigiu având ca obiect soluționarea
unei plângeri împotriva deciziei Autorității pentru Străini din
cadrul Ministerului Administrației și Internelor, prin care s-a
luat măsura de returnare și de luare în custodie publică a
autoarei excepției.
În motivarea excepției de neconstituționalitate autorul
acesteia susține că termenul de 3 zile în care poate fi
atacată decizia de returnare și termenul de 3 zile în care
instanța este obligată să se pronunțe asupra contestației
încalcă accesul liber la justiție, dreptul la viață și la
integritate fizică și psihică și dreptul la apărare.
Curtea de Apel București — Secția a VIII-a de
contencios administrativ și fiscal și-a exprimat opinia în
sensul că textele legale criticate nu contravin Constituției și
nici Convenției pentru apărarea drepturilor omului și a
libertăților fundamentale, întrucât prin norme speciale pot fi
instituite anumite termene de soluționare a cererilor
formulate în baza legii.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că dispozițiile legale
criticate sunt constituționale, întrucât, pe de-o parte,
instituirea regulilor de desfășurare a procesului în fața
instanțelor judecătorești, deci și reglementarea căilor de
atac, este de competența exclusivă a legiuitorului, iar pe
de altă parte, nu este încălcat sub niciun aspect dreptul
părților de a fi asistate de un avocat în tot cursul
procesului.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 861 alin. (1) tezele I și II, art. 86 alin. (2)
lit. a) și art. 93 alin. (8) din Ordonanța de urgență a
Guvernului nr. 194/2002 privind regimul străinilor în
România, republicată în Monitorul Oficial al României,
Partea I, nr. 201 din 8 martie 2004.

Dispozițiile art. 861 și art. 93 alin. (8) au fost introduse
și respectiv modificate prin Legea nr. 482/2004, publicată
în Monitorul Oficial al României, Partea I, nr. 1.116 din
27 noiembrie 2004, iar art. 86 alin. (2) lit. a) a fost
modificat prin Ordonanța de urgență a Guvernului
nr. 113/2005 pentru modificarea și completarea Ordonanței
de urgență a Guvernului nr. 194/2002 privind regimul
străinilor în România, publicată în Monitorul Oficial al
României, Partea I, nr. 658 din 25 iulie 2005.
Astfel, dispozițiile legale criticate au în prezent următorul
conținut:
— Art. 861 alin. (1) tezele I și II: îDecizia de returnare
poate fi atacată de străinul împotriva căruia s-a dispus, în
termen de 3 zile de la data comunicării, la curtea de apel
competentă teritorial. Instanța se pronunță în termen de 3 zile
de la data primirii cererii. [...]“;
— Art. 86 alin. (2) lit. a): îMăsura returnării se poate
aplica străinilor care: a) au trecut ilegal frontiera de stat a
României;“;
— Art. 93 alin. (8): îStrăinii împotriva cărora s-a dispus
luarea în custodie publică, în condițiile prevăzute la alin. (2),
pot depune, în termen de 5 zile, plângere la Curtea de Apel
București, care este obligată să o soluționeze în termen de
3 zile de la data primirii. Străinii luați în custodie publică,
precum și cei returnați în termen de 24 de ore sunt amprentați
și fotografiați.“
Autorul excepției susține că dispozițiile legale criticate
contravin prevederilor constituționale ale art. 11 privind
dreptul internațional și dreptul intern, ale art. 18 privind
cetățenii străini și apatrizii, ale art. 21 privind accesul liber
la justiție, ale art. 22 privind dreptul la viață și la integritate
fizică și psihică, ale art. 23 privind libertatea individuală,
ale art. 24 referitoare la dreptul la apărare și ale art. 53
referitoare la restrângerea exercițiului unor drepturi sau al
unor libertăți, precum și celor ale art. 1, 2, 3, 5, 6, 8, 13
și 14 din Convenția pentru apărarea drepturilor omului și a
libertăților fundamentale.
Analizând excepția de neconstituționalitate, Curtea reține
că, în esență, autorul excepției susține că textele legale
criticate contravin Constituției și normelor internaționale,
deoarece prevăd termene prea scurte pentru depunerea
plângerii împotriva măsurii de returnare și pentru
soluționarea de către instanța de judecată a acestei
plângeri.
Curtea constată că aceste susțineri nu pot fi primite
întrucât textele legale criticate cuprind norme de procedură,
pe care legiuitorul este competent să le instituie potrivit
art. 126 alin. (2) din Constituție, conform căruia
îCompetența instanțelor judecătorești și procedura de judecată
sunt prevăzute numai prin lege“.
Totodată, termenele la care se referă autorul excepției
sunt de natură să asigure o clarificare operativă
persoanelor intrate ilegal în țară, fiind astfel favorabile celor
în cauză. Termenul de 3 zile prevăzut pentru judecarea
plângerii de către instanță nu îl împiedică pe autorul
excepției să se apere în mod eficient, instanța având
posibilitatea să îi acorde termene de judecată în acest
scop.
Prin urmare, textele legale criticate nu contravin
prevederilor din Constituție și din Convenția pentru
apărarea drepturilor omului și a libertăților fundamentale
invocate de autorul excepției.

MONITORUL OFICIAL AL ROMÂNIEI, PARTEA I, Nr. 661/1.VIII.2006

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor prevederilor art. 861 alin. (1) tezele I și II, art. 86 alin. (2)
lit. a) și art. 93 alin. (8) din Ordonanța de urgență a Guvernului nr. 194/2002, excepție ridicată de Kader Marzouk Ahmad
în Dosarul nr. 2.462/2/2006 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 539
din 27 iunie 2006

referitoare la excepția de neconstituționalitate a dispozițiilor art. 257 alin. (2) din Legea nr. 95/2006
privind reforma în domeniul sănătății
Ioan Vida
Nicolae Cochinescu
Aspazia Cojocaru
Gábor Kozsokár
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 51 alin. (2) din Ordonanța de urgență a
Guvernului nr. 150/2002 privind organizarea și funcționarea
sistemului de asigurări sociale de sănătate, excepție ridicată
de Sora Bârzu în Dosarul nr. 2.401/2005 al Tribunalului
Iași — Secția de contencios administrativ.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public, precizând că
Ordonanța de urgență a Guvernului nr. 150/2002 a fost
abrogată prin art. 317 alin. (3) din Legea nr. 95/2006, dar
că soluția legislativă criticată a fost preluată în conținutul
art. 257 alin. (2) din actul abrogator, pune concluzii de
respingere a excepției de neconstituționalitate ca
neîntemeiată, sens în care invocă jurisprudența Curții
Constituționale cu privire la textul de lege criticat.
C U R T E A,

având în vedere actele și lucrările dosarului, constată
următoarele:
Prin Încheierea din 8 martie 2006, pronunțată în Dosarul
nr. 2.401/2005, Tribunalul Iași — Secția de contencios
administrativ a sesizat Curtea Constituțională cu excepția
de neconstituționalitate a dispozițiilor art. 51 alin. (2) din
Ordonanța de urgență a Guvernului nr. 150/2002 privind
organizarea și funcționarea sistemului de asigurări sociale
de sănătate, excepție ridicată de Sora Bârzu cu prilejul
soluționării contestației formulate împotriva deciziei de
impunere a contribuției la fondul de asigurări sociale de
sănătate.
În motivarea excepției de neconstituționalitate autorul
acesteia susține că dispozițiile art. 51 alin. (2) din
Ordonanța de urgență a Guvernului nr. 150/2002 instituie

privilegii și discriminări, precum și un sistem injust de
așezare a sarcinilor fiscale, întrucât stabilesc diferențiat
contribuția la fondul de asigurări de sănătate, în raport cu
veniturile realizate, deși toți asigurații beneficiază de același
pachet de servicii de bază.
Tribunalul Iași — Secția de contencios administrativ
apreciază că dispozițiile legale criticate sunt constituționale,
deoarece tratamentul juridic diferențiat, constând în obligația
plății unor contribuții diferențiate, este determinat de situația
obiectiv diferită a anumitor categorii de asigurați în raport
cu veniturile pe care le realizează.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului consideră că dispozițiile legale
criticate sunt constituționale. În acest sens, arată că
asigurații se găsesc într-o situație obiectiv diferită datorită
cuantumului diferit al veniturilor pe care aceștia le
realizează, fapt ce justifică instituirea unui tratament juridic
diferențiat. De asemenea, arată că principiul așezării juste
a sarcinilor fiscale face trimitere la principiile
proporționalității și al echității, structurante pentru orice
societate democratică, urmărindu-se o distribuire a
obligațiilor ce tinde la o egalitate de rezultat.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), precum și ale
art. 2, 3, 10 și 29 din Legea nr. 47/1992, să soluționeze
excepția de neconstituționalitate.
Obiectul excepției de neconstituționalitate îl constituie
dispozițiile art. 51 alin. (2) din Ordonanța de urgență a
Guvernului nr. 150/2002 privind organizarea și funcționarea

4

MONITORUL OFICIAL AL ROMÂNIEI, PARTEA I, Nr. 661/1.VIII.2006

sistemului de asigurări sociale de sănătate, publicată în
Monitorul Oficial al României, Partea I, nr. 838 din
20 noiembrie 2002.
Curtea constată că, ulterior sesizării sale, Ordonanța de
urgență a Guvernului nr. 150/2002 a fost abrogată prin
dispozițiile art. 317 alin. (3) din Legea nr. 95/2006 privind
reforma în domeniul sănătății, publicată în Monitorul Oficial
al României, Partea I, nr. 372 din 28 aprilie 2006, dar
soluția legislativă criticată a fost preluată de actul abrogator
în cuprinsul art. 257 alin. (2) ce are următoarea redactare:
î(2) Contribuția lunară a persoanei asigurate se stabilește
sub forma unei cote de 6,5%, care se aplică asupra:
a) veniturilor din salarii sau asimilate salariilor care se
supun impozitului pe venit;
b) veniturilor impozabile realizate de persoane care
desfășoară activități independente care se supun impozitului
pe venit; dacă acest venit este singurul asupra căruia se
calculează contribuția, aceasta nu poate fi mai mică decât cea
calculată la un salariu de bază minim brut pe țară, lunar;
c) veniturilor din agricultură supuse impozitului pe venit și
veniturilor din silvicultură, pentru persoanele fizice care nu au
calitatea de angajator și nu se încadrează la lit. b);
d) indemnizațiilor de șomaj;
e) veniturilor din cedarea folosinței bunurilor, veniturilor din
dividende și dobânzi, veniturilor din drepturi de proprietate
intelectuală realizate în mod individual și/sau într-o formă de
asociere și altor venituri care se supun impozitului pe venit
numai în cazul în care nu realizează venituri de natura celor
prevăzute la lit. a)—d), dar nu mai puțin de un salariu de bază
minim brut pe țară, lunar;
f) veniturilor realizate din pensii.“
În aceste condiții, Curtea urmează să se pronunțe
asupra constituționalității acestor dispoziții de lege.

În opinia autorului excepției, dispozițiile de lege criticate
sunt contrare prevederilor constituționale ale art. 16
alin. (1) privind egalitatea cetățenilor în fața legii și a
autorităților publice, fără privilegii și fără discriminări, și ale
art. 56 alin. (2) care consacră principiul așezării juste a
sarcinilor fiscale.
Examinând excepția de neconstituționalitate, Curtea
constată că textul de lege criticat a mai fost supus
controlului de constituționalitate în raport cu aceleași texte
constituționale invocate și în prezenta cauză. În acest
sens, este Decizia nr. 56 din 26 ianuarie 2006, publicată
în Monitorul Oficial al României, Partea I, nr. 164 din
21 februarie 2006, în care Curtea a statuat că este firesc
ca valoarea contribuției să difere de la persoană la
persoană, în funcție de cuantumul veniturilor realizate.
Această diferență este rezonabilă și justificată de situația
obiectiv deosebită în care se află persoanele care
realizează venituri mai mari față de cele ale căror venituri
sunt mai reduse, precum și de principiul solidarității și
subsidiarității în colectarea și utilizarea fondurilor, aplicabil
în materia asigurărilor sociale de sănătate.
De asemenea, Curtea a reținut că principiul
constituțional al așezării juste a sarcinilor fiscale pentru
suportarea cheltuielilor publice impune diferențierea
contribuției persoanelor care realizează venituri mai mari.
De altfel, cota de contribuție, exprimată procentual, este
unică, neavând caracter progresiv, astfel că diferența
valorică a contribuției este determinată de nivelul diferit al
venitului.
Având în vedere că în cauză nu au intervenit elemente
noi care să justifice reconsiderarea jurisprudenței Curții,
atât soluția, cât și considerentele deciziei invocate își
mențin valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 257 alin. (2) din Legea nr. 95/2006 privind reforma în
domeniul sănătății, excepție ridicată de Sora Bârzu în Dosarul nr. 2.401/2005 al Tribunalului Iași — Secția de contencios
administrativ.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 542
din 27 iunie 2006

referitoare la excepția de neconstituționalitate a dispozițiilor art. 55 alin. (2) lit. c) pct. iv)
și ale art. 82 alin. (1) teza finală din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Mihaela Cîrstea
Claudia-Margareta Niță

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 55 alin. (2) lit. c) pct. iv) și ale art. 82
alin. (1) teza finală din Ordonanța de urgență a Guvernului
nr. 194/2002 privind regimul străinilor în România, excepție
ridicată de Kirdi Serif în Dosarul nr. 32.411/2/2005

MONITORUL OFICIAL AL ROMÂNIEI, PARTEA I, Nr. 661/1.VIII.2006
(3.168/2005) al Curții de Apel București — Secția a VIII-a
de contencios administrativ și fiscal.
Dezbaterile au avut loc în ședința publică din 20 iunie
2006 și au fost consemnate în încheierea de la acea dată,
când Curtea, având nevoie de timp pentru a delibera, a
dispus amânarea pronunțării la data de 27 iunie 2006.
C U R T E A,

având în vedere actele și lucrările dosarului, reține
următoarele:
Prin Încheierea din 16 februarie 2006, pronunțată în
Dosarul nr. 32.411/2/2005 (3.168/2005), Curtea de Apel
București — Secția a VIII-a de contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor îart. 55 alin. (2) lit. c)
pct. iv) și ale art. 82 alin. (2) din Ordonanța de urgență a
Guvernului nr. 194/2002 privind regimul străinilor în
România“. Excepția a fost ridicată de Kirdi Serif, în calitate
de asociat al Societății Comerciale îSherif Tipografie
Serigrafie Servicii“ — S.R.L. din Ilfov, într-o cauză având
ca obiect soluționarea contestației împotriva unei dispoziții
de părăsire a teritoriului României, emisă în temeiul
ordonanței criticate.
În motivarea excepției de neconstituționalitate se
susține că dispozițiile art. 55 alin. (2) lit. c) pct. iv) din
Ordonanța de urgență a Guvernului nr. 194/2002 contravin
art. 41 din Constituție referitor la munca și protecția socială
a muncii și art. 45 din aceasta, privind libertatea
economică, prin aceea că îlimitează drepturile unui agent
economic și îngrădește dreptul la muncă al angajaților săi
sub aspectul numărului minim de ore pentru care aceștia
trebuie să încheie un contract individual de muncă“.
În ceea ce privește dispozițiile îart. 82 alin. (2)“ din
ordonanța de urgență criticată, se susține că acestea
contravin art. 21 și art. 129 din Constituție, referitoare la
liberul acces la justiție, respectiv la folosirea căilor de atac,
precum și art. 13 din Convenția pentru apărarea drepturilor
omului și a libertăților fundamentale, privind dreptul la un
recurs efectiv, și celor ale art. 2 din Protocolul nr. 7 la
Convenție, referitoare la dreptul la două grade de
jurisdicție, deoarece împotriva dispoziției de părăsire a
teritoriului nu există decât o singură cale de atac, sentința
instanței prin care soluționează cererea în anulare fiind
definitivă și irevocabilă. Inexistența unei căi de atac
îaccesibile și disponibile“ afectează exercitarea drepturilor
consacrate prin normele constituționale și convenționale
invocate.
Curtea de Apel București — Secția a VIII-a de
contencios administrativ și fiscal apreciază că textele
legale criticate sunt constituționale. Dispozițiile art. 55
alin. (2) lit. c) pct. iv) din Ordonanța de urgență a
Guvernului nr. 194/2002 nu îngrădesc dreptul la muncă și
nici libertatea economică, drepturi ce pot fi exercitate numai
în condițiile legii. De asemenea, nici art. 82 alin. (2) din
ordonanță nu contravine Legii fundamentale, deoarece
art. 21 și art. 129 din aceasta, pretins a fi încălcate, lasă
la aprecierea legii reglementarea gradelor de jurisdicție,
precum și a exercitării căilor de atac.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că textele legale criticate sunt
constituționale.
Dispozițiile art. 55 alin. (2) din Ordonanța de urgență a
Guvernului nr. 194/2002 instituie o serie de condiții legale,
între care și cea prevăzută la art. 55 alin. (2) lit. c)

5

pct. iv), care nu încalcă principiul libertății economice,
statuat de art. 45 din Constituție, deoarece libertatea
economică este garantată numai cu respectarea condițiilor
legii; or, ordonanța criticată stabilește concret condițiile
legale ce trebuie îndeplinite pentru prelungirea dreptului de
ședere temporară pentru desfășurarea de activități
comerciale pe teritoriul României, iar condiția prevăzută la
art. 55 alin. (2) lit. c) pct. iv) are rol de garantare a
importanței activității comerciale desfășurate de solicitant și
nu contravine art. 41 din Constituție, privind protecția
socială a muncii.
Cât privește dispozițiile art. 82 alin. (1) din ordonanță,
se apreciază că acestea nu restrâng liberul acces la
justiție, întrucât, potrivit jurisprudenței Curții Europene a
Drepturilor Omului și a Curții Constituționale, îdreptul de
acces la tribunale nu este absolut“, în sensul că accesul
liber la justiție nu are semnificația asigurării accesului la
toate structurile judecătorești și la toate căile de atac.
Legiuitorul național poate institui reguli deosebite în
considerarea unor situații diferite. Pe de altă parte, atât
art. 13 din Convenția pentru apărarea drepturilor omului și
a libertăților fundamentale, cât și alte reglementări
internaționale impun un anumit număr al gradelor de
jurisdicție sau al căilor de atac, în materie penală.
Avocatul Poporului apreciază că dispozițiile legale
criticate sunt constituționale. În acest sens, arată că art. 55
alin. (2) lit. c) pct. iv) din Ordonanța de urgență a
Guvernului nr. 194/2002 este în deplină concordanță cu
art. 45 din Constituție, care prevede obligativitatea
desfășurării unei activități economice în condițiile legii, iar
dispozițiile art. 41 din Legea fundamentală nu au incidență
în cauza de față.
Cât privește încălcarea art. 21 din Constituție prin
prevederile art. 82 alin. (2) din ordonanța criticată, se arată
că acestea nu contravin principiului liberului acces la
justiție, care nu presupune accesul la toate mijloacele
procedurale prin care se înfăptuiește justiția, iar instituirea
regulilor de desfășurare a procesului în fața instanțelor
judecătorești, deci și a căilor de atac, este de competența
exclusivă a legiuitorului, care în considerarea unor situații
deosebite poate stabili reguli speciale privind procedura de
judecată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile îart. 55 alin. (2) lit. c)
pct. iv) și ale art. 82 alin. (2)“ din Ordonanța de urgență a
Guvernului nr. 194/2002 privind regimul străinilor în
România, republicată în Monitorul Oficial al României,
Partea I, nr. 201 din 8 martie 2004, modificată și
completată prin Legea nr. 482/2004, publicată în Monitorul
Oficial al României, Partea I, nr. 1.116 din 27 noiembrie
2004. Examinând notele scrise ale autorului excepției, se
constată însă că acesta a indicat în mod eronat dispozițiile
alin. (2) ale art. 82, motivarea sa vizând în realitate
dispozițiile art. 82 alin. (1) teza finală asupra cărora Curtea

6

MONITORUL OFICIAL AL ROMÂNIEI, PARTEA I, Nr. 661/1.VIII.2006

se va pronunța. Prin urmare, textele legale ce constituie
obiectul excepției de neconstituționalitate au următorul
conținut:
— Art. 55 alin. (2) lit. c) pct. iv): î(2) Prelungirile
ulterioare ale dreptului de ședere temporară se pot acorda
dacă străinul îndeplinește următoarele condiții: [...]
c) cererile pentru prelungirile ulterioare ale dreptului
de ședere temporară trebuie însoțite de următoarele
documente: [...]
iv) documentele din care să rezulte că investiția este
concretizată în aport de capital sau transfer de tehnologie, în
valoare de cel puțin 70.000 euro ori crearea a cel puțin
15 locuri de muncă, în cazul acționarului, și 50.000 euro ori
crearea a cel puțin 10 locuri de muncă, în cazul asociatului, cu
condiția ca, în cazul locurilor de muncă, acestea să fie
încadrate cu persoane angajate cu normă întreagă, în condițiile
legii.“;
— Art. 82 alin. (1): îDispoziția de părăsire a teritoriului
poate fi atacată în termen de 10 zile lucrătoare de la data
comunicării, la Curtea de Apel București, în cazul în care
aceasta a fost emisă de Autoritatea pentru străini, sau la curtea
de apel în a cărei rază de competență se află formațiunea
teritorială care a emis dispoziția de părăsire a teritoriului.
Instanța soluționează cererea în termen de 30 de zile de la
data primirii acesteia. Sentința instanței este definitivă și
irevocabilă.“
Autorul excepției consideră că dispozițiile legale precitate
încalcă prevederile constituționale ale art. 21 — îAccesul
liber la justiție“, art. 41 — îMunca și protecția socială a
muncii“, art. 45 — îLibertatea economică“, și ale art. 129 —
îFolosirea căilor de atac“. De asemenea, sunt invocate
dispozițiile art. 13 din Convenția pentru apărarea drepturilor
omului și a libertăților fundamentale — îDreptul la un recurs
efectiv“ și ale art. 2 din Protocolul nr. 7 la Convenție —
îDreptul la două grade de jurisdicție“.
Examinând textele legale criticate, raportate la
prevederile constituționale și convenționale invocate, Curtea
Constituțională reține următoarele:
În opinia autorului excepției, dispozițiile art. 55 alin. (2)
lit. c) pct. iv) din Ordonanța de urgență a Guvernului
nr. 194/2002 privind regimul străinilor în România contravin
art. 41 și art. 45 din Constituție, referitoare la protecția
socială a muncii, respectiv la libertatea economică, prin
aceea că prevăd ca și condiție alternativă pentru
prelungirea dreptului de ședere temporară în România
existența unui anumit număr de angajați cu normă întreagă
în întreprinderea în care străinul este fie acționar, fie
asociat.
Articolul 41 din Legea fundamentală consacră dreptul
subiectiv la muncă al fiecărei persoane apte de muncă și
protecția pe care statul este obligat să o asigure în cadrul
politicii de protecție socială a muncii. Textul legal criticat nu
conține în sine dispoziții contrare art. 41, în condițiile în
care dreptul la muncă include, după cum indică și
prevederea constituțională, libertatea alegerii profesiei, a
meseriei sau a ocupației, libertatea alegerii locului de
muncă, protecția socială a muncii, retribuția pentru munca
depusă, dreptul la negocieri colective, dreptul la repaus
săptămânal și la concediu de odihnă plătit etc., toate
aceste drepturi componente fiind stabilite prin lege. Or,
art. 55 alin. (2) lit. c) pct. iv) din Ordonanța de urgență a
Guvernului nr. 194/2002 dispune în mod expres cu privire
la încadrarea cu normă întreagă a numărului minim de
persoane angajate, în condițiile legii. Prin urmare, Curtea
nu reține contrarietatea dintre textul legal criticat și
prevederile constituționale ale art. 41.
În ceea ce privește critica de neconstituționalitate față
de art. 45 din Constituție, referitor la libertatea economică,
Curtea constată că nici aceasta nu este întemeiată.
Accesul liber al persoanei la o activitate economică și

libera inițiativă sunt garantate în condițiile în care sunt
exercitate potrivit prevederilor legale în materie, iar agentul
economic care își desfășoară activitatea în afara acestor
reglementări nu poate invoca încălcarea principiului
constituțional conținut de art. 45. Pe de altă parte,
impunerea prin textul de lege criticat a anumitor condiții
este pe deplin justificată, având în vedere că străinul
solicită prelungirea dreptului de ședere temporară, invocând
tocmai motive ce țin de desfășurarea unei activități
economice în țară, activitate ce trebuie să aibă o anumită
amploare, importanță ce se demonstrează și se verifică
prin raportarea la o anumită sumă investită sau la un
anumit număr de angajați.
Curtea constată că nici critica de neconstituționalitate a
dispozițiilor art. 82 alin. (1) teza finală, care prevăd că
sentința curții de apel prin care se soluționează cererea în
anulare a dispoziției de părăsire a teritoriului României este
definitivă și irevocabilă, nu este întemeiată. În jurisprudența
sa constantă, Curtea Constituțională a reținut că accesul la
justiție nu presupune accesul la toate mijloacele
procedurale prin care se înfăptuiește justiția, iar instituirea
regulilor de desfășurare a procesului în fața instanțelor
judecătorești, deci și reglementarea căilor de atac, este de
competența exclusivă a legiuitorului. Acesta este sensul
art. 129 din Constituție, invocat în motivarea excepției, text
care face referire la îcondițiile legii“ atunci când
reglementează exercitarea căilor de atac, ca de altfel și al
art. 126 alin. (2) din Legea fundamentală, care, referindu-se
la competența instanțelor judecătorești și la procedura de
judecată, stabilește că acestea îsunt prevăzute numai de
lege“. În materia soluționării cererilor referitoare la regimul
străinilor, celeritatea reprezintă un considerent specific
major în temeiul căruia legiuitorul a adoptat o procedură
specială, accelerată, fără a periclita însă exercitarea
deplină a drepturilor procesuale ale părților. Pentru aceleași
considerente nu poate fi reținută nici critica de
neconstituționalitate față de prevederile art. 21 din
Constituție, referitoare la accesul liber la justiție, și față de
art. 13 din Convenția pentru apărarea drepturilor omului și
a libertăților fundamentale, privind dreptul la un recurs
efectiv. Totodată, Curtea observă că art. 2 din Protocolul
nr. 7 la Convenție, referitor la dreptul la două grade de
jurisdicție, invocat în motivarea excepției, conține norme
aplicabile exlusiv în materie penală, astfel că nu sunt
incidente în prezenta cauză.
De altfel, Curtea Constituțională s-a mai pronunțat în
sensul respingerii excepției de neconstituționalitate a
dispozițiilor art. 82 alin. (1) din Ordonanța de urgență a
Guvernului nr. 194/2002 prin deciziile nr. 464 din
4 decembrie 2003, nr. 171 din 22 martie 2005 și nr. 243
din 9 martie 2006.
În ceea ce privește jurisprudența Curții Europene a
Drepturilor Omului, indicată de autorul excepției în
motivarea sa, respectiv cauza Lupșa împotriva României,
Curtea observă că nu prezintă relevanță pentru
soluționarea prezentei excepții de neconstituționalitate.
Aceasta, deoarece în cauza menționată Curtea de la
Strasbourg a stabilit că reprezintă o ingerință în dreptul la
respectarea vieții private și de familie măsura luată față de
un cetățean sârbo-muntenegrean, stabilit pe teritoriul
României, de declarare ca indezirabil printr-o ordonanță a
procurorului, cu interzicerea dreptului de ședere pe teritoriul
României pentru o perioadă de 10 ani, ca urmare a
existenței unor informații și indicii temeinice că acesta
desfășura activități de natură a pune în pericol siguranța
națională.
În sfârșit, după cum s-a arătat, dispozițiile art. 82
alin. (1) teza finală din Ordonanța de urgență a Guvernului
nr. 194/2002 conțin norme de natură procedurală, prin care
legiuitorul are competența de a institui, în mod justificat și

7

MONITORUL OFICIAL AL ROMÂNIEI, PARTEA I, Nr. 661/1.VIII.2006
rezonabil, reguli procedurale deosebite, adaptate unor
situații de fapt diferite, fără ca prin aceasta să aducă
atingere dreptului de acces la un tribunal, în înțelesul dat
acestuia atât de Convenția pentru apărarea drepturilor

omului și a libertăților fundamentale și reflectat în
jurisprudența în materie a Curții Europene a Drepturilor
Omului, cât și de Constituția României și jurisprudența
constantă a Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. (2) lit. c) pct. iv) și ale art. 82 alin. (1) teza finală
din Ordonanța de urgență a Guvernului nr. 194/2002 privind regimul străinilor în România, excepție ridicată de Kirdi Serif în
Dosarul nr. 32.411/2/2005 (3.168/2005) al Curții de Apel București — Secția a VIII-a de contencios administrativ și fiscal.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Niță

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor de aplicare a Ordonanței de urgență a Guvernului nr. 30/2006
privind funcția de verificare a aspectelor procedurale aferente procesului de atribuire
a contractelor de achiziție publică
În temeiul art. 108 din Constituția României, republicată, și al art. 12 din Ordonanța de urgență a Guvernului nr. 30/2006
privind funcția de verificare a aspectelor procedurale aferente procesului de atribuire a contractelor de achiziție publică,
Guvernul României adoptă prezenta hotărâre.
Articol unic. — Se aprobă Normele de aplicare a
Ordonanței de urgență a Guvernului nr. 30/2006 privind
funcția de verificare a aspectelor procedurale aferente

procesului de atribuire a contractelor de achiziție publică,
prevăzute în anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
p. Ministrul integrării europene,
Adrian Ciocănea,
secretar de stat
p. Președintele Autorității Naționale pentru
Reglementarea și Monitorizarea Achizițiilor Publice,
Corneliu Burada
București, 19 iulie 2006.
Nr. 942.
ANEXĂ

NORME
de aplicare a Ordonanței de urgență a Guvernului nr. 30/2006 privind funcția de verificare
a aspectelor procedurale aferente procesului de atribuire a contractelor de achiziție publică
CAPITOLUL I
Dispoziții generale
Art. 1. — (1) Ministerul Finanțelor Publice este organul
de specialitate al administrației publice centrale, responsabil

pentru îndeplinirea funcției de verificare a aspectelor
procedurale, prin urmărirea modului de atribuire a
contractelor de achiziție publică, a contractelor de
concesiune de lucrări publice și a contractelor de
concesiune de servicii, finanțate din fonduri publice.

8

MONITORUL OFICIAL AL ROMÂNIEI, PARTEA I, Nr. 661/1.VIII.2006

(2) Verificarea privește etapele procesului de achiziție
publică, după publicarea anunțului de participare până la
semnarea contractului. În cazul în care nu are loc
semnarea contractului, activitatea de verificare încetează la
comunicarea rezultatului privind procedura de atribuire.
(3) Fac obiectul verificării, în sensul prevederilor
alin. (1), aspectele procedurale aferente procesului de
atribuire a contractelor cu valorile precizate în art. 1 alin. (2)
din Ordonanța de urgență a Guvernului nr. 30/2006 privind
funcția de verificare a aspectelor procedurale aferente
procesului de atribuire a contractelor de achiziție publică,
denumită în continuare ordonanța de urgență.
(4) Verificarea aspectelor procedurale în domeniul
achizițiilor publice se exercită prin Unitatea pentru
Coordonarea și Verificarea Achizițiilor Publice, denumită în
continuare U.C.V.A.P., și prin structurile subordonate,
existente în cadrul direcțiilor generale ale finanțelor publice
teritoriale, denumite în continuare compartimente de
verificare a achizițiilor publice.
(5) Verificarea aspectelor procedurale se efectuează prin
verificarea conformității documentației de atribuire cu
legislația privind atribuirea contractelor de achiziție publică,
a contractelor de concesiune de lucrări publice și a
contractelor de concesiune de servicii, finanțate din fonduri
publice, precum și prin urmărirea directă a modului de
derulare a procedurii de atribuire a contractelor de achiziție
publică.
(6) Prin excepție de la dispozițiile alin. (1), în situațiile
reglementate de lege, în care este permisă încheierea
contractului fără publicarea prealabilă a anunțului de
participare, verificarea U.C.V.A.P. privește etapele
procesului de achiziție începând cu transmiterea invitației
de participare până la atribuirea și semnarea contractului.
Art. 2. — (1) U.C.V.A.P., prin aparatul central și
teritorial, verifică procedurile de atribuire a contractelor de
achiziție publică, de concesiune de lucrări publice și de
concesiune de servicii de către autoritățile contractante.
(2) Autoritățile contractante sunt definite la art. 8 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de
concesiune de servicii.
Art. 3. — (1) U.C.V.A.P. funcționează în mod
independent din punct de vedere operațional față de
structurile implicate în managementul și contractarea
fondurilor publice, precum și față de Autoritatea Națională
pentru Reglementarea și Monitorizarea Achizițiilor Publice,
denumită în continuare A.N.R.M.A.P., și de Consiliul
Național de Soluționare a Contestațiilor.
(2) U.C.V.A.P. funcționează în coordonarea directă a
ministrului finanțelor publice, iar compartimentele de
verificare a achizițiilor publice funcționează în cadrul
direcțiilor generale ale finanțelor publice teritoriale și sunt
subordonate U.C.V.A.P.
(3) Aparatul central al U.C.V.A.P. coordonează din punct
de vedere metodologic și procedural întreaga activitate a
compartimentelor teritoriale de verificare a achizițiilor
publice, precum și a aparatului propriu.
(4) Compartimentele teritoriale de verificare a achizițiilor
publice desfășoară activitatea de verificare a aspectelor
procedurale aferente procedurilor de atribuire, pe baza
programului de activitate transmis de U.C.V.A.P.
Art. 4. — (1) Pentru îndeplinirea funcției de verificare
procedurală, U.C.V.A.P. exercită următoarele atribuții
principale:
a) coordonează și îndrumă activitatea aparatului propriu
privind aplicarea unitară a procedurilor de verificare în
domeniul achizițiilor publice;
b) asigură stabilirea și aplicarea unui cadru unitar de
elaborare și implementare a procedurilor de verificare

pentru atribuirea contractelor de achiziție publică și de
concesiune;
c) verifică și urmărește derularea procedurilor de
atribuire a contractelor de achiziție publică, a contractelor
de concesiune de lucrări publice și a contractelor de
concesiune de servicii finanțate din fonduri publice, cu
respectarea legislației în domeniu;
d) analizează documentația întocmită de autoritatea
contractantă în scopul atribuirii contractelor de achiziție
publică;
e) întocmește note intermediare, ori de câte ori pe
parcursul unei proceduri de achiziție publică se constată
neconformități în aplicarea legislației în domeniul achizițiilor
publice;
f) emite avizul cu caracter consultativ, pe baza notelor
intermediare, în situația în care sunt neconcordanțe în
aplicarea legislației în domeniul achizițiilor publice;
g) elaborează raportul de activitate pentru fiecare
procedură de atribuire a contractului de achiziție publică ce
a fost supusă verificării.
(2) U.C.V.A.P. promovează comunicarea și bunele relații
cu organizațiile și entitățile interesate în probleme de
achiziții publice.
(3) În exercitarea atribuțiilor sale, U.C.V.A.P.
colaborează cu A.N.R.M.A.P., Consiliul Național de
Soluționare a Contestațiilor, autoritățile de management, cu
alte structuri de control și instituții publice. În acest scop,
U.C.V.A.P. va încheia protocoale cu autoritățile și instituțiile
implicate.
Art. 5. — (1) Verificarea aspectelor procedurale
exercitată de U.C.V.A.P. nu limitează în niciun fel atribuțiile
A.N.R.M.A.P. sau ale Consiliului Național de Soluționare a
Contestațiilor care decurg din aplicarea prevederilor legale
în domeniul achizițiilor publice.
(2) Activitatea desfășurată de U.C.V.A.P. nu limitează în
niciun mod responsabilitățile și obligațiile autorităților
contractante care decurg din aplicarea prevederilor
legislației în domeniul achizițiilor publice.
CAPITOLUL II
Dispoziții speciale
Art. 6. — Activitatea de verificare procedurală în
domeniul achizițiilor publice se exercită de U.C.V.A.P. și de
structurile subordonate, pe bază de programe anuale,
trimestriale și lunare, aprobate de ministrul finanțelor
publice.
Art. 7. — (1) Proiectul programului de activitate pentru
întregul aparat al U.C.V.A.P. se întocmește, într-o primă
formă, până la sfârșitul anului curent pentru anul următor.
Acesta conține: procedurile de atribuire selectate pentru
verificare, programarea procedurilor, timpul estimat pentru
verificarea acestora, estimarea resurselor necesare a fi
alocate procedurilor.
(2) La întocmirea proiectului programului de activitate se
au în vedere: informațiile privind programele anuale de
achiziții publice, transmise de autoritățile contractante către
U.C.V.A.P., anunțurile de participare publicate sau invitația
de participare, în cazul procedurii de negociere fără
publicarea prealabilă a unui anunț de participare, și
prioritățile convenite din cooperarea cu A.N.R.M.A.P.
Art. 8. — (1) Programul de activitate poate fi actualizat
periodic în condițiile modificării programelor anuale sau a
procedurilor de achiziție publică de către autoritățile
contractante.
(2) Programul de activitate transmis compartimentelor de
verificare a achizițiilor publice din cadrul direcțiilor generale
ale finanțelor publice teritoriale, rezultat din defalcarea
programului de activitate al U.C.V.A.P., se actualizează ori
de câte ori este necesar.
Art. 9. — Selectarea procedurilor de achiziție publică,
de concesiune de lucrări publice și de concesiune de

MONITORUL OFICIAL AL ROMÂNIEI, PARTEA I, Nr. 661/1.VIII.2006
servicii în vederea verificării aspectelor procedurale se face
folosindu-se analiza de risc, în principal, pe baza
următoarelor criterii:
a) valoarea estimată a contractului de achiziție publică
sau concesiune de lucrări publice ori servicii;
b) tipul și dimensiunea autorității contractante;
c) sursa de finanțare;
d) procedura de achiziție publică utilizată;
e) istoricul și experiența autorității contractante în
domeniul achizițiilor publice.
Art. 10. — (1) La data inițierii procedurii de atribuire
prevăzute la art. 1 alin. (2) din ordonanța de urgență,
respectiv la momentul transmiterii spre publicare a
anunțului de participare sau a invitației de participare, în
cazul negocierii fără publicarea prealabilă a unui anunț de
participare, autoritățile contractante au obligația de a
înștiința U.C.V.A.P. asupra procedurii de achiziție care
urmează a fi derulată.
(2) Autoritatea contractantă va transmite la sediul central
al U.C.V.A.P. o documentație care va cuprinde: anunțul de
participare transmis spre publicare sau invitația de
participare, în cazul negocierii fără publicarea prealabilă a
unui anunț de participare, însoțit de fișa de prezentare
conform formularului standard aplicabil.
(3) Documentația prevăzută la alin. (2) poate fi
transmisă prin oricare dintre următoarele modalități:
a) prin poștă, cu confirmare de primire;
b) prin fax;
c) prin mijloace electronice;
d) prin orice combinație a modalităților prevăzute la
lit. a)—c).
(4) Orice document trebuie înregistrat la U.C.V.A.P. în
momentul primirii, respectiv în momentul transmiterii.
Art. 11. — (1) Pentru procedura de achiziție selectată
în vederea verificării, conducătorul U.C.V.A.P. sau al
compartimentului teritorial de verificare a achizițiilor publice
are obligația de a emite avizul de verificare către
autoritatea contractantă și de a-l transmite de îndată
acesteia.
(2) Avizul de verificare către autoritatea contractantă
conține numele observatorilor desemnați și solicitarea de
prezentare a documentației aferente procedurii de achiziție.
Art. 12. — Verificarea conformității procedurii de
atribuire cu prevederile legislației în vigoare se realizează
pe elementele-cheie ce trebuie urmate în fiecare etapă
procedurală, în funcție de calendarul și tipul acesteia.
Toate verificările se efectuează în termenul stabilit, pe
baza instrucțiunilor cuprinse în Manualul operațional pentru
activitatea de observare și verificare.
Art. 13. — (1) În acțiunea de verificare a procedurii de
atribuire a contractului de achiziție publică, observatorii
prevăzuți la art. 5 alin. (2) din ordonanța de urgență
urmăresc, prioritar, următoarele elemente-cheie:
a) respectarea regulilor și principiilor care stau la baza
atribuirii contractelor de achiziție publică, a contractelor de
concesiune de lucrări publice și a contractelor de
concesiune de servicii;
b) modul în care se aplică și se respectă procedura de
achiziție;
c) acuratețea documentelor supuse verificării;
d) modul în care se aplică de către autoritățile
contractante criteriile de calificare și selecție a ofertanților
și criteriile de atribuire a contractelor de achiziție publică, a
contractelor de concesiune de lucrări publice și a
contractelor de concesiune de servicii.
(2) În îndeplinirea atribuțiilor care le revin, observatorii
au următoarele obligații:
a) participă la ședința de deschidere a ofertelor și la
ședințele ulterioare ale comisiei de evaluare având ca
obiect evaluarea, analiza și adjudecarea ofertei
câștigătoare;

9

b) verifică conformitatea procedurii de achiziție publică
aleasă de autoritatea contractantă cu legislația aplicabilă,
privind: respectarea regulilor de publicitate, respectarea
regulilor de participare a operatorilor economici la
procedura de atribuire, conformitatea documentației de
atribuire a contractului de achiziție publică, precum și
respectarea regulilor de evitare a conflictului de interese.
(3) În exercitarea atribuțiilor, observatorii au acces
neîngrădit la toate documentele și informațiile legate de
procedura de achiziție. Aceștia pot solicita președintelui
comisiei de evaluare din cadrul autorității contractante, în
cazuri temeinic justificate, informații suplimentare scrise, de
natură să conducă la lămurirea aspectelor procedurale
legate de derularea procedurii de atribuire.
(4) Accesul observatorilor la documentele și informațiile
privind procedurile de atribuire a contractelor de achiziție
publică, a contractelor de concesiune de lucrări publice și
a contractelor de concesiune de servicii se realizează cu
respectarea normelor privind protecția informațiilor
clasificate.
Art. 14. — În exercitarea atribuțiilor de serviciu,
observatorii desemnați pentru efectuarea verificării
aspectelor procedurale întocmesc:
a) nota intermediară — imediat ce se constată abateri
în aplicarea legislației din domeniul achizițiilor publice pe
parcursul procedurii de atribuire. Nota intermediară conține
și recomandările pentru corectarea abaterilor. Această notă
se înregistrează la autoritatea contractantă și se anexează
la raportul de activitate;
b) raportul de activitate — pentru fiecare procedură de
achiziție publică verificată, după finalizarea activității de
observare, în care consemnează principalele constatări,
anexând toate notele intermediare, precum și avizul
consultativ, dacă este cazul. Acesta se întocmește și în
cazul în care nu se ajunge la semnarea contractului.
Raportul de activitate se înregistrează la structura
U.C.V.A.P. din care fac parte observatorii și se transmite
la autoritatea contractantă în termen de 5 zile lucrătoare
de la finalizarea activității de verificare.
Art. 15. — Avizul consultativ, prevăzut la art. 5 alin. (5)
din ordonanța de urgență, se emite de structura U.C.V.A.P.
când se constată neconcordanțe în aplicarea legislației în
domeniul achizițiilor publice. Avizul consultativ conține
neconcordanțe în aplicarea legislației în vigoare din
domeniul achizițiilor publice și se transmite autorității
contractante în cel mult 3 zile lucrătoare de la stabilirea
ofertei câștigătoare.
Art. 16. — (1) U.C.V.A.P. are obligația de a transmite
avizul consultativ și A.N.R.M.A.P., precum și, după caz,
organului ierarhic superior al autorității contractante.
(2) În cazul proiectelor finanțate din fonduri europene,
avizele consultative și rapoartele de activitate se transmit
și autorității de management competente.
Art. 17. — (1) Autoritatea contractantă, pe baza notelor
intermediare emise de observatori și a avizului consultativ
emis de structura U.C.V.A.P., poate dispune:
a) suspendarea procesului de atribuire a contractului de
achiziție publică, a contractului de concesiune de lucrări
publice sau a contractului de concesiune de servicii;
b) modificarea, încetarea, revocarea și anularea actelor
în legătură cu care s-a emis avizul consultativ;
c) a l t e m ă s u r i c o r e c t i v e p e n t r u r e m e d i e r e a
neconformităților semnalate de observatori;
d) continuarea procesului de atribuire a contractului de
achiziție publică, a contractului de concesiune de lucrări
publice sau a contractului de concesiune de servicii.
(2) Responsabilitatea pentru deciziile adoptate pe
parcursul procesului de atribuire a contractelor care intră
sub incidența legii privind atribuirea contractelor de achiziție
publică revine autorității contractante.

10

MONITORUL OFICIAL AL ROMÂNIEI, PARTEA I, Nr. 661/1.VIII.2006

(3) Decizia luată de autoritatea contractantă se
transmite de îndată A.N.R.M.A.P. și U.C.V.A.P.
CAPITOLUL III
Răspunderea personalului
Art. 18. — (1) Personalul U.C.V.A.P., denumit în
continuare observatori, răspunde de îndeplinirea atribuțiilor
care îi revin din funcția publică pe care o deține, precum
și a atribuțiilor ce îi sunt delegate, potrivit legii.
(2) Observatorii răspund de constatările înscrise în
notele intermediare, în avizul consultativ, precum și în
raportul de activitate pentru fiecare procedură de achiziție
publică verificată, în conformitate cu Legea nr. 188/1999
privind Statutul funcționarilor publici, republicată, cu
modificările și completările ulterioare.
Art. 19. — Observatorii au obligația să respecte
întocmai regimul juridic al conflictului de interese și al
incompatibilităților în conformitate cu prevederile Legii
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare.
Art. 20. — Observatorii au obligația să păstreze
confidențialitatea în legătură cu faptele, informațiile sau
documentele de care iau cunoștință în derularea
procedurilor de atribuire a contractelor de achiziții publice,
a contractelor de concesiune de lucrări publice și a
contractelor de concesiune de servicii în condițiile legii, cu
excepția informațiilor de interes public. Imediat după
numirea lor ca observatori, aceștia au obligația de a
semna declarația de imparțialitate și confidențialitate.
Art. 21. — (1) Observatorii sunt obligați să urmeze
forme de perfecționare profesională organizate de Școala
de Finanțe Publice și Vamă din cadrul Ministerului
Finanțelor Publice, la cererea U.C.V.A.P.

(2) Observatorii sunt obligați să își îndeplinească
atribuțiile de serviciu cu responsabilitate, competență,
eficiență și corectitudine.
Art. 22. — Observatorii sunt obligați să aibă o atitudine
obiectivă, neutră față de orice interes politic, economic,
religios sau de altă natură, în exercitarea funcției publice.
Acestora le este interzis să solicite sau să accepte, direct
ori indirect, pentru ei sau pentru alții, vreun avantaj ori
beneficiu în considerarea funcției publice pe care o dețin
sau să abuzeze în vreun fel de această funcție.
CAPITOLUL IV
Dispoziții finale
Art. 23. — În scopul aplicării prezentelor norme,
U.C.V.A.P. va elabora Manualul operațional pentru
activitatea de observare și verificare a atribuirii contractelor
de achiziție publică, a contractelor de concesiune de lucrări
publice și a contractelor de concesiune de servicii, care va
fi aprobat prin ordin al ministrului finanțelor publice.
Art. 24. — Compartimentele teritoriale de verificare a
achizițiilor publice vor raporta U.C.V.A.P. procedurile de
achiziții publice verificate și rezultatele acestora, după cum
urmează:
a) la termenele fixate, prin programul de activitate sau
Manualul operațional pentru activitatea de observare și
verificare a atribuirii contractelor de achiziție publică, a
contractelor de concesiune de lucrări publice și a
contractelor de concesiune de servicii;
b) în termen de 10 zile lucrătoare de la încheierea
trimestrului, raportul privind modul de realizare a
programului de activitate pe trimestrul încheiat.
Art. 25. — U.C.V.A.P. va prezenta ministrului finanțelor
publice raportul anual asupra activității de verificare
desfășurate de aparatul central și teritorial.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
privind aprobarea Procedurii și a competențelor de emitere a avizelor
și autorizațiilor de gospodărire a apelor
În temeiul prevederilor art. 110 lit. a) din Legea apelor nr. 107/1996, cu modificările și completările ulterioare,
precum și ale art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă Procedura și competențele de
emitere a avizelor și autorizațiilor de gospodărire a apelor,
prevăzute în anexa*) care face parte integrantă din
prezentul ordin.
Art. 2. — Direcția managementul resurselor de apă din
cadrul Ministerului Mediului și Gospodăririi Apelor și
Administrația Națională îApele Române“ vor duce la
îndeplinire prevederile prezentului ordin.

Art. 3. — Pe data intrării în vigoare a prezentului ordin,
Ordinul ministrului apelor și protecției mediului
nr. 1.141/2002 pentru aprobarea Procedurii și a
competențelor de emitere a avizelor și autorizațiilor de
gospodărire a apelor, publicat în Monitorul Oficial al
României, Partea I, nr. 21 din 16 ianuarie 2003, se abrogă.
Art. 4. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 28 iunie 2006.
Nr. 662.
*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 661/1.VIII.2006

11
ANEXĂ

PROCEDURA ȘI COMPETENȚELE
de emitere a avizelor și autorizațiilor de gospodărire a apelor

12

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

13

14

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

15

16

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

17

18

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

19

20

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

21

22

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

23

24

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

25

26

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

27

28

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

29

30

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

31

ANEXA Nr. 1a
la procedură

32

MONITORUL OFICIAL AL ROMÂNIEI, PARTEA I, Nr. 661/1.VIII.2006

ANEXA Nr. 1b1
la procedură

33

MONITORUL OFICIAL AL ROMÂNIEI, PARTEA I, Nr. 661/1.VIII.2006

ANEXA Nr. 1b2
la procedură

34

MONITORUL OFICIAL AL ROMÂNIEI, PARTEA I, Nr. 661/1.VIII.2006
ANEXA Nr. 1c1
la procedură

MONITORUL OFICIAL AL ROMÂNIEI, PARTEA I, Nr. 661/1.VIII.2006

35

36

MONITORUL OFICIAL AL ROMÂNIEI, PARTEA I, Nr. 661/1.VIII.2006
ANEXA Nr. 1c2
la procedură

MONITORUL OFICIAL AL ROMÂNIEI, PARTEA I, Nr. 661/1.VIII.2006

37

38

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

39

40

MONITORUL OFICIAL AL ROMÂNIEI, PARTEA I, Nr. 661/1.VIII.2006
ANEXA Nr. 1d1
la procedură

41

MONITORUL OFICIAL AL ROMÂNIEI, PARTEA I, Nr. 661/1.VIII.2006

ANEXA Nr. 1d2
la procedură

42

MONITORUL OFICIAL AL ROMÂNIEI, PARTEA I, Nr. 661/1.VIII.2006

MONITORUL OFICIAL AL ROMÂNIEI, PARTEA I, Nr. 661/1.VIII.2006

43

44

MONITORUL OFICIAL AL ROMÂNIEI, PARTEA I, Nr. 661/1.VIII.2006

ANEXA Nr. 1e1
la procedură

MONITORUL OFICIAL AL ROMÂNIEI, PARTEA I, Nr. 661/1.VIII.2006

45

46

MONITORUL OFICIAL AL ROMÂNIEI, PARTEA I, Nr. 661/1.VIII.2006
ANEXA Nr. 1e2
la procedură

47

MONITORUL OFICIAL AL ROMÂNIEI, PARTEA I, Nr. 661/1.VIII.2006

ANEXA Nr. 1f
la procedură

48

MONITORUL OFICIAL AL ROMÂNIEI, PARTEA I, Nr. 661/1.VIII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 661/1.VIII.2006 conține 48 de pagini.

Prețul: 3,40 lei

&JUYDGY|118379]
ISSN 1453—4495

