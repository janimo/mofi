PARTEA

Anul 174 (XVIII) — Nr. 24

I

Miercuri, 11 ianuarie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

1.581/2005. — Hotărâre privind instituirea regimului de
arie naturală protejată pentru noi zone .................

HOTĂRÂRI

ALE

GUVERNULUI

1–8

ROMÂNIEI

GUVERNUL ROMÂNIEI

HOTĂRÂRE
privind instituirea regimului de arie naturală protejată pentru noi zone
În temeiul art. 108 din Constituția României, republicată, și al art. 8 alin. (1) lit. b) din Ordonanța de urgență a
Guvernului nr. 236/2000 privind regimul ariilor naturale protejate, conservarea habitatelor naturale, a florei și faunei
sălbatice, aprobată cu modificări și completări prin Legea nr. 462/2001,
Guvernul României adoptă prezenta hotărâre.
Art. 1. — Se instituie regimul de arie naturală protejată și se aprobă încadrarea în categoriile de management
corespunzătoare, pentru următoarele situri:
Nr.
crt.

A.
A.1.
B.
B.1.
B.2
B.3.
C.
C.1.

Arie naturală protejată

Parcuri naționale
Defileul Jiului
Rezervații naturale
Complexul Geologic Racoșul de Jos
Mlaștina Hergheliei
Muzeul Trovanților
Arii de protecție specială avifaunistică
Pădurea Ciuașului

Suprafața
(ha)

11.127,00
95,20
98,00
1,10
3,00

Județul

Nr. aviz CMN

Gorj, Hunedoara

B, 1160/8.02.2005

Brașov
Constanța
Vâlcea

B, 1327/25.05.2005
B, 1400/18.07.2005
B, 1125/5.04.2005

Cluj

B, 1243/5.04.2005

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 24/11.I.2006

Art. 2. — (1) Parcul Național Defileul Jiului se
delimitează conform anexei nr. 1, secțiunea 1.
(2) Descrierea limitelor și a suprafețelor rezervațiilor
naturale și a ariei de protecție specială avifaunistică este
prevăzută în anexa nr. 2.
(3) Anexele nr. 1 și 2 constituie bază pentru realizarea
sistemului informațional al ariilor naturale protejate,
secțiunea arii naturale protejate.
Art. 3. — (1) Se aprobă zonarea interioară a Parcului
Național Defileul Jiului din punct de vedere al necesității de
conservare a diversității biologice, prin delimitarea zonelor
de conservare specială, conform anexei nr. 1, secțiunea 1.
(2) În zonele de conservare specială, sunt excluse orice
formă de exploatare sau utilizare a resurselor naturale,
precum și orice formă de folosire a terenurilor,
incompatibilă cu scopul de protecție și/sau de conservare.
(3) În zonele de conservare specială, în afara
perimetrelor rezervațiilor științifice cu regim strict de
protecție, se pot desfășura următoarele activități:
a) de natură științifică și educativă;
b) turismul controlat;
c) utilizarea rațională a pajiștilor pentru cosit și/sau
pășunat numai cu animalele domestice proprietatea
membrilor comunităților ce dețin pășuni în interiorul
parcului, pe suprafețele, în perioadele și cu speciile și
efectivele aprobate de administrația parcului, astfel încât să
nu fie afectate habitatele naturale și speciile de floră și
faună prezente în zona de conservare specială;
d) localizarea și stingerea operativă a incendiilor;
e) intervențiile pentru menținerea habitatelor în vederea
protejării anumitor specii, grupuri de specii sau comunități
biotice care constituie obiectul protecției, în urma aprobării
de către autoritatea publică centrală care răspunde de
silvicultură și autoritatea publică centrală care răspunde de
protecția mediului a planului de acțiune provizoriu elaborat
în acest scop de consiliul științific al parcului și valabil
până la intrarea în vigoare a planului de management;
f) intervențiile în scopul protecției și menținerii
ecosistemelor naturale și reabilitării unor ecosisteme
necorespunzătoare sau degradate, la propunerea consiliului
științific al parcului, în urma aprobării de către autoritatea
publică centrală care răspunde de silvicultură și autoritatea
publică centrală care răspunde de protecția mediului;
g) acțiunile de înlăturare a efectelor unor calamități, în
baza aprobării autorității publice centrale care răspunde de
silvicultură, autorității publice centrale care răspunde de
protecția mediului și autorității publice centrale care
răspunde de ape, la propunerea consiliului științific al
parcului;
h) acțiunile de prevenire a înmulțirii în masă a
dăunătorilor forestieri și de monitorizare a acestora, cu
avizul consiliului științific al parcului.
(4) În suprafețele situate în afara zonelor de conservare
specială se pot desfășura următoarele activități:
a) activitățile prevăzute la alin. (3);
b) activități tradiționale de utilizare a unor resurse
regenerabile în limita capacității productive și de suport a
ecosistemelor, prin tehnologii cu impact redus, precum
recoltarea de fructe de pădure, de ciuperci și de plante
medicinale, cu respectarea normativelor în vigoare. Acestea

se pot desfășura numai de către persoanele fizice și
juridice care dețin terenuri în interiorul parcului sau de
comunitățile locale, cu aprobarea administrației parcului;
c) lucrări de îngrijire și conducere a arboretelor tinere,
lucrări de conservare și lucrări de igienizare;
d) aplicarea de tratamente intensive cu perioadă lungă
de regenerare; în cazul molidișurilor pure se permit și
tratamentul tăierilor rase în parchete mici sau în benzi și
tratamentul tăierilor în crâng în salcâmete și zăvoaie de
plop și salcie, pe suprafețe de maximum 1 ha;
e) orice alte activități aprobate de administrația parcului
și de consiliul științific, care nu pun în pericol conservarea
patrimoniului natural al parcului;
f) orice alte activități aprobate de autoritatea publică
centrală care răspunde de protecția mediului, cu avizul
Academiei Române, prin ordin al ministrului.
(5) Prin planul de management al parcului național pot
fi prevăzute și alte activități care pot fi desfășurate în afara
zonelor de conservare specială.
(6) Suprafața zonei de conservare specială prevăzută în
proiectul planului de management al parcului nu poate să
fie micșorată și/sau mărită cu mai mult de 5% față de
suprafața zonei de conservare specială aprobată prin
prezenta hotărâre decât în cazuri bine justificate, în baza
unor studii de specialitate aprobate de autoritatea publică
centrală care răspunde de protecția mediului și autoritatea
publică centrală care răspunde de silvicultură.
Art. 4. — (1) Începând cu data intrării în vigoare a
prezentei hotărâri toți deținătorii de fond forestier inclus în
parcul național, în afara zonei de conservare specială, sunt
obligați să nu depășească posibilitatea de produse
principale rezultată în urma reîncadrării arboretelor în
tipurile funcționale, conform prevederilor prezentei hotărâri.
În cazul în care amenajamentele silvice în vigoare prevăd
alte tratamente, administratorii sau deținătorii de fond
forestier sunt obligați să solicite derogări de la prevederile
amenajamentelor silvice conform procedurilor legale.
(2) Amenajamentele silvice ale unităților de producție ce
intră în componența parcului național vor fi revizuite în
mod obligatoriu în termen de un an de la data intrării în
vigoare a prezentei hotărâri, dacă diferența dintre suprafața
de fond forestier din zona de conservare specială stabilită
prin prezenta hotărâre și suprafața încadrată în tipul I
funcțional conform amenajamentului silvic reprezintă mai
mult de 20% din suprafața de fond forestier a unității de
producție respective.
(3) Cu ocazia lucrărilor de amenajare a fondului
forestier, toate pădurile incluse în parcul național se
încadrează în grupa I funcțională, iar pădurile din zonele
de conservare specială se încadrează în categoriile
funcționale corespunzătoare tipului I funcțional, conform
normelor tehnice în vigoare pentru amenajarea pădurilor.
Art. 5. — (1) Structura de administrare pentru Parcul
Național Defileul Jiului se asigură în termen de maximum
6 luni de la data intrării în vigoare a prezentei hotărâri,
astfel:
a) în subordinea autorității publice centrale care răspunde
de protecția mediului, în limita bugetului alocat și a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 24/11.I.2006
numărului de personal aprobat conform cerințelor anexei
nr. 1, secțiunea 3; sau
b) în coordonarea autorității publice centrale care
răspunde de protecția mediului, pe bază de contract
încheiat cu persoane juridice care probează capacitatea
tehnică, științifică, administrativă și financiară necesară și
care asigură personalul prevăzut în anexa nr. 1, secțiunea
3, conform procedurilor în vigoare.
(2) Termenul de depunere a solicitărilor în vederea
încredințării administrării Parcului Național Defileul Jiului
conform alin. (1) lit. b) este de 45 de zile calendaristice de
la data intrării în vigoare a prezentei hotărâri.
Art. 6. — Autoritatea publică centrală care răspunde de
protecția mediului susține în limita bugetului alocat
activitățile structurilor aflate în subordinea sa. Realizarea
unora dintre activitățile cuprinse în planurile de
management ale ariilor naturale protejate încredințate
structurilor aflate în coordonare va fi finanțată prin Fondul
pentru mediu, în baza proiectelor eligibile.
Art. 7. — În vederea dezvoltării ecoturismului,
administratorii drumurilor publice vor amplasa indicatoare
rutiere pe drumurile pe care le administrează, pentru
semnalizarea adecvată a rutelor către parcul național, în
termen de 12 luni de la data intrării în vigoare a prezentei
hotărâri.
Art. 8. — (1) Limitele Parcului Național Defileul Jiului
vor fi materializate în teren de către administrația parcului,
în termen de 18 luni de la încredințarea administrării, prin
aplicarea semnelor distinctive stabilite și utilizate de

3

Comisia pentru Ocrotirea Monumentelor Naturii din cadrul
Academiei Române la distanțe cuprinse între 50 m și
200 m.
(2) Limitele Parcului Național Defileul Jiului constituite
prin prezenta hotărâre, în format digital, ca vectori cu
referință geografică, se pun la dispoziție de către
autoritatea publică centrală care răspunde de protecția
mediului tuturor instituțiilor și persoanelor interesate, prin
intermediul paginii web, în termen de o lună de la data
intrării în vigoare a prezentei hotărâri.
Art. 9. — Autoritățile administrației publice locale vor
asigura reprezentarea limitelor ariilor naturale protejate
constituite prin prezenta hotărâre, ale căror elemente de
identificare sunt prevăzute în anexele nr. 1 și 2, în
planurile de amenajare a teritoriului și de urbanism, în
termen de 12 luni de la data intrării în vigoare a prezentei
hotărâri.
Art. 10. — (1) Autoritățile administrației publice locale
împreună cu administratorii ariilor naturale protejate vor lua
măsuri în vederea conservării patrimoniului arhitectonic
tradițional local din ariile naturale protejate și din
vecinătatea acestora, prin elaborarea de proiecte-tip pentru
construcții care să conțină elemente de arhitectură
tradițională locală.
(2) Prin vecinătatea unei arii protejate se înțelege întregul
teritoriu administrativ al localităților pe raza cărora se
găsește aria naturală protejată.
Art. 11. — Anexele nr. 1*) și 2*) fac parte integrantă
din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Constantin Popescu,
secretar de stat
Ministrul agriculturii, pădurilor și dezvoltării rurale,
Gheorghe Flutur
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 8 decembrie 2005.
Nr. 1.581.

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 24/11.I.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 24/11.I.2006

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 24/11.I.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 24/11.I.2006

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 24/11.I.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 24/11.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071285]
ISSN 1453—4495

PDF compression, OCR, web-optimization with CVISION's PdfCompressor

