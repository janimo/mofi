PARTEA

Anul 174 (XVIII) — Nr. 810

I

Luni, 2 octombrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

70. — Ordonanță de urgență privind modificarea și
completarea unor acte normative din domeniul
comunicațiilor electronice și al serviciilor poștale ...

1–21

1.283. — Hotărâre privind aprobarea renunțării la
cetățenia română unor persoane .............................

21–47

1.294. — Hotărâre privind stabilirea sediului Teatrului
Național de Operetă îIon Dacian“ din București ....

48

ORDONANȚE ȘI HOTĂRÂRI
ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind modificarea și completarea unor acte normative din domeniul
comunicațiilor electronice și al serviciilor poștale
Având în vedere necesitatea armonizării depline a legislației naționale cu cea comunitară, în
vederea garantării ducerii la îndeplinire a obligațiilor României rezultate din actul aderării și din
prevederile tratatelor constitutive ale Uniunii Europene, în special în ceea ce privește stabilirea
mecanismelor necesare pentru realizarea cooperării dintre Comisia Europeană și România în
domeniul comunicațiilor electronice și al serviciilor poștale, și pentru preîntâmpinarea declanșării de
către Comisia Europeană a procedurilor de sancționare a României,
având în vedere necesitatea asigurării unei execuții uniforme de-a lungul unui exercițiu financiar
a bugetului Autorității Naționale de Reglementare în Comunicații, întrucât în prezent colectarea
veniturilor reprezentând tariful de monitorizare se realizează în a doua jumătate a fiecărui exercițiu
financiar, ceea ce duce la sfârșitul anului la execuții bugetare în procente extrem de scăzute, cu
consecințe negative asupra modului de utilizare a resurselor financiare ale instituției,
în temeiul art. 115 alin. (4) din Constituția României, republicată,

2

MONITORUL OFICIAL AL ROMÂNIEI, PARTEA I, Nr. 810/2.X.2006
Guvernul României adoptă prezenta ordonanță de urgență.
Art. I. — Ordonanța Guvernului nr. 31/2002 privind serviciile poștale, publicată în Monitorul
Oficial al României, Partea I, nr. 87 din 1 februarie 2002, aprobată cu modificări și completări prin
Legea nr. 642/2002, cu modificările ulterioare, se modifică și se completează după cum urmează:
1. La articolul 2, literele b), i) și p) vor avea următorul cuprins:
îb) rețea poștală — sistemul de organizare și resursele de orice fel, utilizate de un furnizor de
servicii poștale, în principal, pentru:
— colectarea trimiterilor poștale de la toate punctele de acces;
— transportul și manipularea trimiterilor poștale de la punctele de acces până la centrele de
distribuire;
— distribuirea trimiterilor poștale la adresele indicate pe acestea;
..............................................................................................................................................................
i) trimitere poștală internațională — trimiterea poștală expediată de pe teritoriul României către o
adresă care nu se află pe acest teritoriu sau expediată din afara teritoriului României către o
adresă aflată pe teritoriul acesteia și trimiterea poștală expediată din afara teritoriului României
către o adresă care nu se află pe acest teritoriu, dar aflată în tranzit pe teritoriul României;
..............................................................................................................................................................
p) furnizor de servicii poștale — orice persoană, fizică sau juridică, a cărei activitate constă, în
tot sau în parte, în prestarea de servicii poștale;“.
2. La articolul 2, după litera i) se introduce o nouă literă, litera i1), cu următorul cuprins:
îi1) trimitere poștală intracomunitară — trimiterea poștală internațională expediată de pe teritoriul
României către o adresă de pe teritoriul unui alt stat membru al Uniunii Europene sau expediată
de la o adresă de pe teritoriul unui alt stat membru al Uniunii Europene către o adresă de pe
teritoriul României și trimiterea poștală expediată de pe teritoriul unui stat membru al Uniunii
Europene către o adresă de pe teritoriul unui alt stat membru al Uniunii Europene, dar aflată în
tranzit pe teritoriul României;“.
3. La articolul 2, literele n) și w) se abrogă.
4. La articolul 5 alineatul (4), literele d) și e) vor avea următorul cuprins:
îd) serviciul de trimitere recomandată având ca obiect trimiteri poștale din categoriile prevăzute
la lit. a)—c);
e) serviciul de trimitere cu valoare declarată având ca obiect trimiteri poștale din categoriile
prevăzute la lit. a)—c);“.
5. Alineatul (7) al articolului 5 va avea următorul cuprins:
î(7) Nu sunt incluse în sfera serviciului universal:
a) serviciul de schimb de documente;
b) serviciile poștale stabilite de autoritatea de reglementare, care prezintă caracteristici
suplimentare față de cele prevăzute de prezenta ordonanță pentru serviciile incluse în sfera
serviciului universal.“
6. Alineatul (2) al articolului 6 va avea următorul cuprins:
î(2) Pe baza politicii și strategiei stabilite potrivit alin. (1), autoritatea de reglementare stabilește
condițiile și procedura pe care le aplică pentru a desemna unul sau mai mulți furnizori de servicii
poștale ca furnizori de serviciu universal, precum și condițiile speciale pe care trebuie să le
respecte aceștia și drepturile de care beneficiază în furnizarea serviciului universal.“
7. După alineatul (3) al articolului 6 se introduce un nou alineat, alineatul (4), cu următorul
cuprins:
î(4) Autoritatea de reglementare va informa Comisia Europeană cu privire la măsurile luate
privind asigurarea dreptului de acces la serviciul universal și, în special, cu privire la furnizorul de
serviciu universal desemnat.“
8. După alineatul (2) al articolului 7 se introduce un nou alineat, alineatul (3), cu următorul
cuprins:
î(3) Autoritatea de reglementare va informa Comisia Europeană și celelalte autorități naționale
de reglementare din statele membre ale Uniunii Europene cu privire la situațiile de excepție
determinate potrivit alin. (1) și (2).“
9. După alineatul (2) al articolului 9 se introduce un nou alineat, alineatul (3), cu următorul
cuprins:
î(3) Autoritatea de reglementare va informa Comisia Europeană cu privire la modalitățile de
punere la dispoziția utilizatorilor a informațiilor prevăzute la alin. (1).“
10. La articolul 11, literele a) și b) vor avea următorul cuprins:
îa) dreptul de prioritate la închirierea spațiilor necesare în vederea desfășurării activității de
transport al trimiterilor poștale, aflate în proprietatea societăților comerciale, societăților naționale,
companiilor naționale și regiilor autonome cu obiect de activitate în domeniul transporturilor publice
rutiere, feroviare, maritime, fluviale și aeriene;
b) dreptul de efectuare cu prioritate a transportului trimiterilor poștale de către societățile
comerciale, societățile naționale, companiile naționale și regiile autonome cu obiect de activitate în
domeniul transporturilor publice rutiere, feroviare, maritime, fluviale și aeriene, precum și dreptul

MONITORUL OFICIAL AL ROMÂNIEI, PARTEA I, Nr. 810/2.X.2006
de acces cu prioritate în mijloacele de transport aflate în proprietatea sau în administrarea
acestora;“.
11. Articolul 12 va avea următorul cuprins:
îArt. 12. — Dreptul de a presta unul sau mai multe servicii poștale incluse în sfera serviciului
universal, având ca obiect trimiteri de corespondență interne sau internaționale, indiferent dacă
livrarea acestora este accelerată ori nu, a căror greutate este mai mică de 50 g și al căror tarif
este mai mic decât de 2,5 ori tariful public corespunzător unei trimiteri de corespondență din
prima treaptă de greutate a celei mai rapide categorii standard, poate fi rezervat, cel mult până la
data de 31 decembrie 2008, de către autoritatea de reglementare furnizorului de serviciu
universal, în măsura necesară îndeplinirii obligațiilor de asigurare a serviciilor din sfera serviciului
universal care îi revin. Serviciile care fac obiectul unui asemenea drept rezervat de autoritatea de
reglementare sunt denumite în continuare servicii rezervate.“
12. Articolul 13 va avea următorul cuprins:
îArt. 13. — Dreptul de a presta servicii poștale având ca obiect publicitatea prin poștă nu
poate fi rezervat, indiferent de greutatea trimiterilor poștale care fac obiectul serviciilor sau tarifului
aplicabil.“
13. Articolele 14 și 141 se abrogă.
14. Articolul 15 va avea următorul cuprins:
îArt. 15. — (1) Furnizarea serviciilor poștale se realizează în condițiile regimului de autorizare
generală prevăzut de prezentul capitol.
(2) Regimul de autorizare generală este regimul juridic adoptat de autoritatea de reglementare,
care stabilește drepturile și obligațiile furnizorilor de servicii poștale, permițând furnizarea de
servicii poștale fără obținerea unei decizii explicite din partea autorității de reglementare, prin
notificarea intenției de a presta activități de furnizare a serviciilor poștale.
(3) Regimul de autorizare generală stabilește obligații privind furnizarea serviciilor poștale, în
scopul și în măsura necesare pentru garantarea respectării cerințelor esențiale.
(4) Regimul de autorizare generală poate stabili obligații specifice privind furnizarea serviciilor
incluse în sfera serviciului universal, în scopul și în măsura necesare pentru asigurarea dreptului
de acces la serviciul universal.
(5) Obligațiile prevăzute la alin. (4) pot privi, printre altele:
a) furnizarea unor servicii din sfera serviciului universal;
b) calitatea, disponibilitatea și modul de prestare a serviciilor furnizate;
c) respectarea drepturilor rezervate furnizorilor de serviciu universal, în conformitate cu
prevederile cap. IV;
d) eventualele contribuții datorate de titular în temeiul unui mecanism de compensare a
costurilor implicate de furnizarea serviciilor poștale din sfera serviciului universal.“
15. Articolul 16 va avea următorul cuprins:
îArt. 16. — (1) În scopul realizării unei evidențe oficiale a furnizorilor, orice persoană care
intenționează să furnizeze servicii poștale transmite autorității de reglementare o notificare.
Notificarea se va realiza în mod obligatoriu prin completarea formularului-tip stabilit și actualizat de
autoritatea de reglementare.
(2) Autoritatea de reglementare stabilește condițiile și procedura de obținere, modificare,
suspendare și retragere a dreptului de a furniza servicii poștale în condițiile regimului de
autorizare generală, cu respectarea principiilor transparenței, nediscriminării, proporționalității și
obiectivității.
(3) Persoana care a transmis notificarea cu respectarea dispozițiilor legale este autorizată să
furnizeze serviciile poștale pe care le-a indicat în notificare, aplicându-i-se în mod corespunzător
regimul de autorizare generală.
(4) La cerere sau din oficiu, autoritatea de reglementare va elibera în cel mult 7 zile persoanei
care a transmis notificarea cu respectarea dispozițiilor legale un certificat-tip prin care se atestă
dreptul de a furniza servicii poștale.“
16. Articolul 17 se abrogă.
17. Articolul 18 va avea următorul cuprins:
îArt. 18. — Persoanele cărora li s-a aplicat sancțiunea retragerii dreptului de a furniza servicii
poștale pe baza regimului de autorizare generală nu pot beneficia de dreptul de a furniza servicii
poștale pe o perioadă de 3 ani de la aplicarea sancțiunii.“
18. Articolul 19 se abrogă.
19. Alineatele (1) și (4)—(6) ale articolului 22 vor avea următorul cuprins:
îArt. 22. — (1) Tarifele practicate de furnizorul de serviciu universal pentru serviciile din sfera
serviciului universal pe care are obligația să le presteze trebuie să fie accesibile, transparente,
nediscriminatorii și fundamentate în funcție de costuri.
.................................................................................................................................................................
(4) Furnizorul de serviciu universal poate aplica tarife speciale în cazul unui volum mare de
trimiteri poștale. În această situație, acesta are obligația de a aplica principiile transparenței și
nediscriminării atât cu privire la tarifele propriu-zise, cât și cu privire la condițiile asociate acestora.
(5) Stabilirea și practicarea tarifelor speciale prevăzute la alin. (4) trebuie să respecte
următoarele condiții cumulative:

3

4

MONITORUL OFICIAL AL ROMÂNIEI, PARTEA I, Nr. 810/2.X.2006
a) stabilirea tarifelor speciale va ține seama de costurile ce sunt evitate, datorită volumului
mare de trimiteri poștale, față de situația în care serviciul, incluzând întreaga gamă de prestații
aferente colectării, sortării, transportului și livrării, s-ar referi la o singură trimitere poștală;
b) tarifele speciale și condițiile asociate acestora se aplică în același mod atât în raport cu
furnizori de servicii poștale diferiți, cât și în raport cu serviciile echivalente prestate de furnizorii de
serviciu universal;
c) tarifele speciale sunt practicate în mod nediscriminatoriu față de toți utilizatorii care folosesc
serviciile poștale în condiții similare;
d) tarifele speciale sunt făcute publice în condițiile stabilite de autoritatea de reglementare și pe
cheltuiala furnizorului de serviciu universal.
(6) Autoritatea de reglementare poate stabili în sarcina furnizorului de serviciu universal
obligația menținerii pe întregul teritoriu național a unui nivel uniform al tarifelor percepute pentru
serviciile din sfera serviciului universal pe care este obligat să le presteze, fără a aduce atingere
posibilității furnizorului de serviciu universal de a încheia acorduri tarifare individuale cu utilizatorii.“
20. La articolul 23 alineatul (1), partea introductivă va avea următorul cuprins:
îArt. 23. — (1) Furnizorul de serviciu universal trebuie să respecte următoarele principii la
încheierea acordurilor privind cheltuielile terminale pentru trimiterile poștale intracomunitare
expediate de pe teritoriul unui stat membru al Uniunii Europene către o adresă aflată pe teritoriul
României:“.
21. Articolul 24 va avea următorul cuprins:
îArt. 24. — (1) Furnizorul de serviciu universal are obligația de a ține contabilitate separată, în
cadrul contabilității interne de gestiune, prin aplicarea, în mod unitar, a principiilor privind
elaborarea sistemului de contabilitate separată și a cerințelor privind întocmirea de rapoarte
financiare separate stabilite de către autoritatea de reglementare.
(2) În cadrul contabilității separate sunt evidențiate distinct cel puțin fiecare dintre serviciile
rezervate, pe de o parte, și serviciile nerezervate, pe de altă parte, iar în cadrul serviciilor
nerezervate se urmăresc distinct serviciile incluse în sfera serviciului universal și cele neincluse în
sfera serviciului universal.
(3) Respectarea de către furnizorul de serviciu universal a principiilor și cerințelor prevăzute la
alin. (1) se verifică de un auditor independent. Furnizorul de serviciu universal are obligația de a
publica anual o declarație privind respectarea acestor principii și cerințe, în condițiile stabilite de
autoritatea de reglementare.
(4) Autoritatea de reglementare va transmite Comisiei Europene, la cerere, informații detaliate
cu privire la sistemul utilizat de furnizorul de serviciu universal în procesul de implementare a
obligației de a ține contabilitate separată.
(5) Autoritatea de reglementare va transmite altor autorități de reglementare din statele membre
ale Uniunii Europene și Comisiei Europene, la cerere, informații contabile rezultate din aplicarea
sistemului prevăzut la alin. (4), cu respectarea confidențialității acestora.
(6) În cazul în care autoritatea de reglementare decide că nu se justifică rezervarea unor
servicii poștale furnizorului de serviciu universal, potrivit art. 12, și nici stabilirea unui mecanism de
compensare a costurilor ocazionate de furnizarea serviciilor din sfera serviciului universal, potrivit
art. 11 lit. e), iar furnizorul de serviciu universal nu beneficiază de măsuri de natura ajutorului de
stat sau cu efecte similare, autoritatea de reglementare poate decide să nu impună obligația de a
ține evidența contabilă separată. Autoritatea de reglementare va informa Comisia Europeană cu
privire la această măsură.“
22. După articolul 24 se introduce un nou articol, articolul 241, cu următorul cuprins:
îArt. 241. — Situațiile financiare anuale ale furnizorului de serviciu universal se întocmesc, se
auditează și se publică în condițiile Legii contabilității nr. 82/1991, republicată.“
23. Articolul 25 va avea următorul cuprins:
îArt. 25. — (1) Subvenționarea de către furnizorul de serviciu universal a serviciilor din sfera
serviciului universal pe care este obligat să le presteze și care nu i-au fost rezervate, pe baza
veniturilor obținute din furnizarea serviciilor rezervate, este permisă numai în cazul și în măsura în
care această subvenționare este strict necesară pentru îndeplinirea anumitor obligații de furnizare
a serviciilor nerezervate din sfera serviciului universal.
(2) Condițiile în care operează subvenționarea încrucișată prevăzută la alin. (1) se stabilesc
de către autoritatea de reglementare și se comunică Comisiei Europene.“
24. Articolul 30 va avea următorul cuprins:
îArt. 30. — (1) Furnizorul de serviciu universal are obligația de a respecta standardele de
calitate pentru serviciile din sfera serviciului universal pe care are obligația să le presteze.
(2) Furnizorul de serviciu universal are obligația de a asigura livrarea la destinatari a 85% din
trimiterile poștale intracomunitare de corespondență din cea mai rapidă categorie standard în
3 zile lucrătoare de la data depunerii acestora la punctele de acces și a 97% din trimiterile
poștale intracomunitare de corespondență din cea mai rapidă categorie standard în 5 zile
lucrătoare de la data depunerii acestora la punctele de acces.
(3) În cazuri excepționale, determinate de infrastructura rețelei poștale operate de furnizorul de
serviciu universal sau de situații geografice speciale, autoritatea de reglementare poate stabili

MONITORUL OFICIAL AL ROMÂNIEI, PARTEA I, Nr. 810/2.X.2006
excepții de la standardele de calitate prevăzute la alin. (2), cu informarea în acest sens a
Comisiei Europene.
(4) Standardele de calitate pentru serviciile poștale ce au ca obiect trimiteri poștale interne se
stabilesc de autoritatea de reglementare. Standardele de calitate privind normele de distribuire a
trimiterilor poștale interne se stabilesc astfel încât să se asigure respectarea standardelor de
calitate pentru serviciile poștale ce au ca obiect trimiteri poștale intracomunitare, prevăzute la
alin. (2), și se comunică de către autoritatea de reglementare Comisiei Europene.
(5) Respectarea standardelor de calitate de către furnizorul de serviciu universal va face anual
obiectul evaluării de către un organism independent, în condițiile stabilite de autoritatea de
reglementare. Raportul de evaluare se publică anual pe cheltuiala furnizorului de serviciu
universal.
(6) Autoritatea de reglementare va lua toate măsurile necesare pentru asigurarea realizării
evaluării respectării standardelor de calitate pentru serviciile poștale ce au ca obiect trimiteri
poștale interne, verificarea acestora și publicarea raportului de evaluare.
(7) Evaluarea respectării standardelor de calitate pentru serviciile poștale ce au ca obiect
trimiteri poștale intracomunitare și publicarea raportului de evaluare se realizează în condițiile
stabilite de Comisia Europeană.
(8) Autoritatea de reglementare poate dispune, din oficiu ori la primirea unei plângeri sau
sesizări, obligarea furnizorului de serviciu universal de a lua măsurile necesare în vederea
asigurării respectării standardelor de calitate prevăzute la alin. (2).
(9) Standardele de calitate pentru serviciile poștale având ca obiect trimiteri poștale interne și
trimiteri poștale intracomunitare se publică pe paginile de internet ale furnizorului de serviciu
universal și autorității de reglementare.“
25. Articolul 31 va avea următorul cuprins:
îArt. 31. — (1) Furnizorii de servicii poștale au obligația să pună la dispoziția utilizatorilor
condițiile generale privind furnizarea serviciilor poștale, care vor conține cel puțin următoarele:
a) condițiile de acceptare a trimiterilor poștale;
b) condițiile de calitate pe care urmează să le îndeplinească serviciile poștale prestate;
c) răspunderea furnizorului de servicii poștale;
d) un mecanism simplu, transparent și accesibil de soluționare a reclamațiilor primite de la
utilizatori, în special în ceea ce privește pierderea, furtul, distrugerea parțială ori totală sau
deteriorarea trimiterilor poștale, precum și nerespectarea condițiilor de calitate a serviciilor.
(2) La momentul acceptării unei trimiteri poștale în rețeaua poștală, între furnizorul de servicii
poștale și expeditor se consideră încheiat un contract individual, în condițiile generale prevăzute la
alin. (1). Orice alte clauze pot fi stabilite prin acordul părților, cu respectarea prevederilor legale
imperative.
(3) Mecanismul de soluționare a reclamațiilor prevăzut la alin. (1) lit. d) trebuie să prevadă:
a) proceduri pentru determinarea furnizorului de servicii poștale căruia îi revine răspunderea, în
cazul în care sunt implicați 2 sau mai mulți asemenea furnizori;
b) proceduri care să permită soluționarea echitabilă și promptă a reclamațiilor, precum și un
sistem adecvat de rambursare sau compensare.
(4) Informațiile privind statistica reclamațiilor adresate furnizorului de serviciu universal, precum
și modul în care acestea au fost soluționate se publică odată cu raportul de evaluare prevăzut la
art. 30 alin. (5).
(5) În cazul în care reclamația adresată furnizorului de servicii poștale nu a fost soluționată în
mod satisfăcător, utilizatorul în cauză poate introduce o cerere de chemare în judecată la instanța
competentă.“
26. Alineatul (1) al articolului 32 va avea următorul cuprins:
îArt. 32. — (1) Răspunderea față de utilizatori pentru serviciile poștale se stabilește potrivit
contractelor încheiate cu utilizatorii, în condițiile prevăzute de prezenta ordonanță și de celelalte
dispoziții legale în vigoare.“
27. Articolul 36 va avea următorul cuprins:
îArt. 36. — Componența și modul de administrare ale Conservatorului de timbre se stabilesc
de Ministerul Comunicațiilor și Tehnologiei Informației.“
28. Alineatele (3)—(7) ale articolului 40 vor avea următorul cuprins:
î(3) Înainte de a se adresa instanței, în condițiile art. 31 alin. (5), utilizatorul care se consideră
prejudiciat prin prestarea necorespunzătoare a serviciului de către furnizorul de servicii poștale va
adresa o reclamație prealabilă acestuia. Reclamația prealabilă poate fi adresată de către expeditor
sau de către destinatar.
(4) Termenul de introducere a reclamației prealabile adresate furnizorului de serviciu universal
în legătură cu un serviciu din sfera serviciului universal pe care are obligația să îl presteze este
de 6 luni și se calculează de la data depunerii trimiterii poștale la punctul de acces.
(5) Furnizorul de serviciu universal are obligația de a soluționa reclamația prealabilă în termen
de 3 luni de la data introducerii acesteia.
(6) Furnizorul de serviciu universal are obligația de a păstra trimiterile poștale care fac obiectul
serviciilor din sfera serviciului universal timp de cel puțin 18 luni de la data depunerii trimiterii
poștale la punctul de acces.

5

6

MONITORUL OFICIAL AL ROMÂNIEI, PARTEA I, Nr. 810/2.X.2006
(7) Termenele prevăzute la alin. (4)—(6) se aplică și în cazul trimiterilor poștale internaționale,
dacă prin acordurile internaționale la care România este parte nu se prevede altfel.“
29. După alineatul (7) al articolului 40 se introduce un nou alineat, alineatul (8), cu următorul
cuprins:
î(8) În toate celelalte cazuri, termenul de introducere a reclamației prealabile, termenul de
soluționare a acesteia și termenul de păstrare a trimiterilor poștale se stabilesc prin contractul
încheiat de furnizorul de servicii poștale cu utilizatorii.“
30. La articolul 43, punctul 4 al literei a) a alineatului (1) și alineatul (3) se abrogă.
31. Alineatul (7) al articolului 43 va avea următorul cuprins:
î(7) În cazul neefectuării prestațiilor care constituie caracteristici suplimentare ale serviciilor
poștale, nominalizate de expeditor prin indicații speciale, se restituie numai tarifele încasate
suplimentar față de tariful aplicabil pentru serviciul poștal standard.“
32. Articolul 44 va avea următorul cuprins:
îArt. 44. — Furnizorul de servicii poștale este exonerat de răspundere în următoarele situații:
a) paguba s-a produs ca urmare a faptei expeditorului;
b) trimiterea a fost primită fără obiecții de către destinatar, cu excepția reclamațiilor referitoare
la pierderea, furtul sau distrugerea conținutului trimiterii poștale;
c) paguba s-a produs ca urmare a unui caz de forță majoră sau a cazului fortuit; în acest caz
expeditorul are dreptul la restituirea tarifelor achitate, cu excepția tarifului de asigurare.“
33. Articolul 46 se abrogă.
34. Articolul 47 va avea următorul cuprins:
îArt. 47. — Furnizorul de servicii poștale răspunde pentru trimiterile poștale internaționale în
conformitate cu prevederile acordurilor internaționale la care România este parte. În situația în
care nu există acorduri internaționale se aplică prevederile prezentului capitol.“
35. La articolul 49 alineatul (3), litera a) va avea următorul cuprins:
îa) să adopte reglementările și să ia măsurile necesare în vederea organizării aplicării
prezentei ordonanțe;“.
36. La articolul 58, punctele 15, 16, 17 și 20 vor avea următorul cuprins:
î15. prestarea sau oferirea către public a altor servicii poștale decât cele pentru care a fost
obținut dreptul de a furniza servicii poștale în condițiile regimului de autorizare generală;
16. nerespectarea obligațiilor care incumbă furnizorilor de servicii poștale, stabilite prin regimul
de autorizare generală, precum și prin reglementările adoptate în temeiul prezentei ordonanțe;
17. încălcarea obligațiilor prevăzute la art. 22 alin. (1), (2), (4), (5) sau (6), art. 23, 24 sau 25;
...............................................................................................................................................................
20. încălcarea obligațiilor prevăzute la art. 28, art. 29 alin. (1) sau (2), art. 30, 31, art. 32
alin. (2), art. 37 sau art. 40 alin. (6);“.
37. La articolul 58, după punctul 20 se introduc două noi puncte, punctele 201 și 202, cu
următorul cuprins:
î201. nerespectarea planurilor emisiunilor filatelice sau a condițiilor de emitere, tipărire, punere
în circulație, retragere din circulație ori comercializare a timbrelor și efectelor poștale;
20 2 . nerespectarea normelor referitoare la componența și modul de administrare a
Conservatorului de timbre.“
38. Articolul 59 va avea următorul cuprins:
îArt. 59. — (1) Contravențiile prevăzute la art. 58 se sancționează astfel:
a) cele de la pct. 1—8, cu amendă de la 50 lei la 500 lei;
b) cele de la pct. 9—202, cu amendă de la 500 lei la 25.000 lei, iar pentru furnizorii de
servicii poștale cu o cifră de afaceri de peste 500.000 lei, cu amendă în cuantum de până la 5%
din cifra de afaceri.
(2) Individualizarea sancțiunii în cazul săvârșirii uneia dintre contravențiile prevăzute la art. 58
pct. 9—20 1 se face ținându-se seama de gravitatea faptei și a consecințelor sale asupra
concurenței.
(3) Cifra de afaceri este cea prevăzută în ultima situație financiară anuală întocmită de
operatorul economic.
(4) În situațiile în care gravitatea faptei o justifică, autoritatea de reglementare poate decide
retragerea dreptului de a furniza servicii poștale în condițiile regimului de autorizare generală.“
39. Articolul 61 va avea următorul cuprins:
îArt. 61. — (1) Contravențiile prevăzute la art. 58 pct. 1—201 se constată de către personalul
de control împuternicit în acest scop al autorității de reglementare, iar cele prevăzute la art. 58
pct. 1—8, și de către ofițerii și agenții din cadrul Ministerului Administrației și Internelor.
(2) Contravenția prevăzută la art. 58 pct. 202 se constată de către personalul de control
împuternicit în acest scop al Ministerului Comunicațiilor și Tehnologiei Informației.
(3) Sancțiunile pentru faptele prevăzute la art. 58 pct. 1—8 se aplică de către personalul de
control împuternicit în acest scop al autorității de reglementare ori de către ofițerii sau agenții din
cadrul Ministerului Administrației și Internelor, după caz.
(4) Sancțiunile pentru faptele prevăzute la art. 58 pct. 9—201 se aplică, prin rezoluție scrisă,
de către președintele autorității de reglementare.

MONITORUL OFICIAL AL ROMÂNIEI, PARTEA I, Nr. 810/2.X.2006
(5) Sancțiunile pentru faptele prevăzute la art. 58 pct. 202 se aplică de către personalul de
control împuternicit în acest scop al Ministerului Comunicațiilor și Tehnologiei Informației.
(6) Sancțiunile prevăzute la art. 60 se aplică de către președintele autorității de reglementare,
iar decizia prin care sunt aplicate, neatacată în termenul legal, constituie titlu executoriu, fără vreo
altă formalitate.“
40. După articolul 69 se introduce mențiunea privind transpunerea normelor comunitare, cu
următorul cuprins:
îPrezenta ordonanță transpune Directiva 97/67/CE a Parlamentului European și a Consiliului
din 15 decembrie 1997 privind regulile comune pentru dezvoltarea pieței interne a serviciilor
poștale comunitare și îmbunătățirea calității serviciilor, publicată în Jurnalul Oficial al Comunităților
Europene nr. L 15 din 21 ianuarie 1998, modificată și completată prin Directiva 2002/39/CE a
Parlamentului European și a Consiliului din 10 iunie 2002 pentru modificarea Directivei 97/67/CE
în ceea ce privește continuarea deschiderii concurenței în domeniul serviciilor poștale comunitare,
publicată în Jurnalul Oficial al Comunităților Europene nr. L 176 din 5 iulie 2002.“
41. În tot cuprinsul ordonanței, sintagma îrețea poștală publică“ se înlocuiește cu sintagma
îrețea poștală“.
Art. II. — Ordonanța Guvernului nr. 34/2002 privind accesul la rețelele publice de comunicații
electronice și la infrastructura asociată, precum și interconectarea acestora, publicată în Monitorul
Oficial al României, Partea I, nr. 88 din 2 februarie 2002, aprobată cu modificări și completări prin
Legea nr. 527/2002, cu modificările ulterioare, se modifică și se completează după cum urmează:
1. La articolul 2, literele a) și b) vor avea următorul cuprins:
îa) rețea de comunicații electronice — sistemele de transmisie și, acolo unde este cazul,
echipamentele de comutare sau rutare și alte resurse care permit transportul semnalelor prin
cablu, pe cale radio, prin mijloace optice sau alte mijloace electromagnetice, incluzând rețelele de
comunicații prin satelit, rețelele terestre fixe, cu comutare de circuite și cu comutare de pachete,
inclusiv internet, și mobile, rețelele electrice, în măsura în care sunt utilizate pentru transmiterea
de semnale, rețelele utilizate pentru difuzarea serviciilor de programe audiovizuale și rețelele de
televiziune prin cablu, indiferent de tipul de informație transmisă;
b) serviciu de comunicații electronice — un serviciu, furnizat de regulă cu titlu oneros, care
constă, în întregime sau în principal, în transportul semnalelor prin rețelele de comunicații
electronice, incluzând serviciile de telecomunicații și serviciile de transmisie prin rețelele utilizate
pentru difuzarea serviciilor de programe audiovizuale, dar fără a include serviciile prin care se
furnizează conținutul informației transmise prin intermediul rețelelor sau serviciilor de comunicații
electronice sau se exercită controlul editorial asupra acestui conținut; de asemenea, nu se includ
serviciile societății informaționale, definite prin art. 1 pct. 1 din Legea nr. 365/2002 privind comerțul
electronic, cu modificările și completările ulterioare, care nu constau, în întregime sau în principal,
în transportul semnalelor prin rețelele de comunicații electronice;“.
2. La articolul 2, litera i) se abrogă.
3. La articolul 2 se introduce un nou alineat, alineatul (2), cu următorul cuprins:
î(2) În cuprinsul prezentei ordonanțe sunt, de asemenea, aplicabile definițiile prevăzute la art. 2
din Ordonanța de urgență a Guvernului nr. 79/2002 privind cadrul general de reglementare a
comunicațiilor, aprobată cu modificări și completări prin Legea nr. 591/2002, cu modificările și
completările ulterioare, denumită în continuare Ordonanță-cadru.“
4. Articolul 3 va avea următorul cuprins:
îArt. 3. — Încheierea acordurilor de acces și interconectare se realizează potrivit principiilor
libertății contractuale și negocierii cu bună-credință a condițiilor tehnice și comerciale ale acestora,
cu respectarea dispozițiilor prezentei ordonanțe.“
5. Alineatele (2) și (5) ale articolului 4 vor avea următorul cuprins:
î(2) Operatorii vor oferi acces și interconectare în conformitate cu obligațiile stabilite de
autoritatea de reglementare potrivit dispozițiilor art. 5 sau 8.
...............................................................................................................................................................
(5) Informațiile obținute înaintea, în timpul sau după finalizarea negocierilor unui acord de
acces sau de interconectare trebuie utilizate numai în scopul în care au fost furnizate, iar
confidențialitatea informațiilor transmise sau stocate va fi respectată în toate cazurile. Aceste
informații nu pot fi divulgate către niciun terț, în special către alte departamente, filiale, sedii
secundare sau parteneri ai operatorului sau ai furnizorului de servicii de comunicații electronice,
care ar obține astfel un avantaj de ordin competitiv, cu excepția informațiilor solicitate de
autoritatea de reglementare, potrivit dispozițiilor legale.“
6. Alineatele (2), (4) și (5) ale articolului 5 vor avea următorul cuprins:
î(2) Măsurile adoptate potrivit alin. (1) pot viza, în special, impunerea următoarelor obligații,
fără a aduce atingere măsurilor ce ar putea fi luate în conformitate cu prevederile art. 8 față de
operatorii cu putere semnificativă pe piață:
a) obligații în sarcina operatorilor care controlează accesul la utilizatorii finali, inclusiv, acolo
unde este cazul, obligația de a asigura interconectarea rețelelor acestora, dacă impunerea acestor
obligații este necesară pentru asigurarea conectivității între utilizatorii finali;
b) obligația operatorilor de a furniza accesul la anumite elemente ale infrastructurii asociate,
stabilite prin dispozițiile legale adoptate potrivit art. 6, în condiții echitabile, rezonabile și

7

8

MONITORUL OFICIAL AL ROMÂNIEI, PARTEA I, Nr. 810/2.X.2006
nediscriminatorii, dacă impunerea acestei obligații este necesară pentru a asigura accesul
utilizatorilor finali la serviciile de difuzare în format digital a programelor de radio sau de
televiziune.
..................................................................................................................................................................
(4) Obligațiile și condițiile impuse potrivit prevederilor alin. (1)—(3) trebuie să fie obiective,
transparente, proporționale și nediscriminatorii, iar impunerea lor trebuie să se realizeze în urma
parcurgerii procedurilor prevăzute la art. 341 și 50 din Ordonanța-cadru.
(5) Autoritatea de reglementare are dreptul să stabilească, din proprie inițiativă, acolo unde
este justificat, sau, în cazul în care în urma negocierilor nu se poate ajunge la încheierea unui
acord, la cererea oricăreia dintre părțile implicate, condițiile în care se realizează accesul sau
interconectarea, în vederea atingerii obiectivelor prevăzute la art. 45 din Ordonanța-cadru, în
conformitate cu prevederile prezentei ordonanțe și cu respectarea procedurilor corespunzătoare
prevăzute la art. 341, 36 și 50 din Ordonanța-cadru.“
7. După alineatul (5) al articolului 5 se introduce un nou alineat, alineatul (6), cu următorul
cuprins:
î(6) În luarea unei decizii în conformitate cu prezentul articol, autoritatea de reglementare va
avea în vedere asigurarea unor condiții de acces și interconectare echivalente în situații
echivalente, precum și imposibilitatea condiționării încheierii acordului de acces sau de
interconectare de acceptarea unor clauze care nu au legătură cu acesta.“
8. Articolul 8 va avea următorul cuprins:
îArt. 8. — (1) Dacă, în urma unei analize de piață realizate în conformitate cu prevederile
cap. V din Ordonanța-cadru, un operator este desemnat ca având putere semnificativă pe o piață
relevantă, autoritatea de reglementare va impune acestuia, în mod corespunzător, una sau mai
multe dintre obligațiile prevăzute la art. 9—13.
(2) În măsura în care legea nu dispune altfel și fără a se aduce atingere prevederilor art. 5,
dispozițiilor legale adoptate potrivit art. 6, prevederilor art. 17 alin. (2) lit. h), art. 25 sau 35 din
Ordonanța-cadru, ale art. 25, 26 sau 28 din Legea nr. 304/2003 pentru serviciul universal și
drepturile utilizatorilor cu privire la rețelele și serviciile de comunicații electronice, prevederilor
relevante ale Legii nr. 506/2004 privind prelucrarea datelor cu caracter personal și protecția vieții
private în sectorul comunicațiilor electronice, cu completările ulterioare, sau obligațiilor rezultate din
acordurile internaționale la care România este parte, autoritatea de reglementare poate impune
obligațiile prevăzute la art. 9—13 numai operatorilor care au fost desemnați ca având putere
semnificativă pe piață potrivit alin. (1).
(3) În cazuri excepționale, dacă autoritatea de reglementare intenționează să impună în sarcina
unui operator desemnat ca având putere semnificativă pe piață potrivit alin. (1) alte obligații în
legătură cu accesul și interconectarea decât cele prevăzute la art. 9—13, aceasta va transmite
Comisiei Europene o solicitare în acest sens. Comisia Europeană va lua o decizie de autorizare
sau de respingere a măsurii propuse, care se publică pe pagina de internet a autorității de
reglementare.
(4) Obligațiile impuse în conformitate cu prevederile alin. (1) și (3) trebuie să se bazeze pe
natura problemei identificate, să fie proporționale și justificate, având în vedere obiectivele
autorității de reglementare prevăzute la art. 45 din Ordonanța-cadru, iar impunerea acestora
trebuie să se realizeze în urma parcurgerii procedurilor prevăzute la art. 341 și 50 din Ordonanțacadru.
(5) Măsurile prin care se impun, se modifică sau se retrag obligații în legătură cu accesul sau
interconectarea în conformitate cu acordurile internaționale la care România este parte se notifică
Comisiei Europene, în conformitate cu procedura prevăzută la art. 341 din Ordonanța-cadru.“
9. Alineatul (4) al articolului 9 va avea următorul cuprins:
î(4) Autoritatea de reglementare poate impune modificări ale ofertei de referință, pentru a
asigura implementarea corespunzătoare a obligațiilor impuse în conformitate cu dispozițiile
prezentei ordonanțe.“
10. După alineatul (5) al articolului 9 se introduce un nou alineat, alineatul (6), cu următorul
cuprins:
î(6) În cazul în care unui operator i s-au impus obligații potrivit art. 12, în legătură cu
furnizarea accesului necondiționat la bucla locală, autoritatea de reglementare va impune acestuia
obligația de a publica o ofertă de referință care va conține cel puțin elementele prevăzute în
anexa care face parte integrantă din prezenta ordonanță.“
11. La articolul 10, litera a) va avea următorul cuprins:
îa) aplică condiții echivalente în circumstanțe echivalente altor persoane care furnizează servicii
echivalente;“.
12. Alineatul (2) al articolului 11 va avea următorul cuprins:
î(2) Autoritatea de reglementare poate, în special, să impună unui operator integrat pe verticală
să urmărească distinct în evidența corespunzătoare tarifele la vânzarea de gros și tarifele de
transfer intern, pentru a asigura, între altele, îndeplinirea obligației de nediscriminare impuse în
conformitate cu prevederile art. 10 sau pentru a împiedica subvenționarea încrucișată. Autoritatea
de reglementare poate stabili formatul și metodologia contabilă ce trebuie utilizate în vederea
respectării acestei obligații.“

MONITORUL OFICIAL AL ROMÂNIEI, PARTEA I, Nr. 810/2.X.2006
13. Alineatul (1) al articolului 13 va avea următorul cuprins:
îArt. 13. — (1) Dacă o analiză de piață realizată în condițiile legii indică absența concurenței
efective, care presupune că operatorul în cauză este capabil să mențină tarifele la un nivel
excesiv de înalt sau că diferența dintre tarifele pentru serviciile cu amănuntul și tarifele de gros
percepute furnizorilor care oferă servicii cu amănuntul similare este de așa natură încât produce
efecte anticoncurențiale, în detrimentul utilizatorilor finali, atunci autoritatea de reglementare poate,
în conformitate cu prevederile art. 8, să impună obligații referitoare la recuperarea costurilor și
controlul tarifelor, inclusiv obligații de fundamentare a tarifelor în funcție de costuri și obligații
privind evidența contabilă, pentru furnizarea anumitor forme de acces sau de interconectare. La
impunerea obligațiilor autoritatea de reglementare va lua în considerare investiția făcută de
operatorul în cauză și va permite existența unei rate rezonabile de recuperare a capitalului
investit, ținând seama de riscurile asociate acestei investiții.“
14. Articolul 14 se abrogă.
15. Articolul 15 va avea următorul cuprins:
îArt. 15. — Autoritatea de reglementare va notifica Comisiei Europene operatorii desemnați ca
având putere semnificativă pe piață și obligațiile impuse acestora, în conformitate cu prevederile
prezentei ordonanțe, precum și, în cel mai scurt timp, orice modificare în ceea ce privește
obligațiile sau operatorii cărora li se aplică aceste obligații.“
16. La articolul 18 alineatul (1), litera l) și alineatul (11) se abrogă.
17. Alineatul (2) al articolului 18 va avea următorul cuprins:
î(2) Contravențiile prevăzute la alin. (1) se sancționează astfel:
a) cu amendă de la 500 lei la 5.000 lei, pentru faptele prevăzute la lit. a) și b);
b) cu amendă de la 5.000 lei la 100.000 lei, iar pentru furnizorii sau operatorii cu o cifră de
afaceri de peste 2.000.000 lei, cu amendă în sumă de până la 5% din cifra de afaceri, pentru
faptele prevăzute la lit. c)—k).“
18. Alineatul (3) al articolului 20 va avea următorul cuprins:
î(3) Sancțiunile pentru faptele prevăzute la art. 18 alin. (1) lit. c)—k) și amenzile administrative
prevăzute la art. 19 se aplică prin decizie a președintelui autorității de reglementare.“
19. După alineatul (6) al articolului 20 se introduce un nou alineat, alineatul (7), cu următorul
cuprins:
î(7) Regimul sancționator instituit prin prezentul capitol se completează în mod corespunzător
cu prevederile art. 59 și 591 din Ordonanța-cadru.“
20. După articolul 23 se introduce mențiunea privind transpunerea normelor comunitare, cu
următorul cuprins:
îPrezenta ordonanță transpune Directiva 2002/19/CE a Parlamentului European și a Consiliului
din 7 martie 2002 privind accesul la rețelele de comunicații electronice și la infrastructura asociată,
precum și interconectarea acestora (Directiva privind accesul), publicată în Jurnalul Oficial al
Comunităților Europene nr. L 108 din 24 aprilie 2002.“
21. Litera C din anexă va avea următorul cuprins:
îC. Sisteme informaționale
Condiții de acces la anumite sisteme ale operatorului: sisteme de asistență operațională,
sisteme informaționale sau baze de date pentru pregătirea comenzilor, aprovizionare, comandă,
întreținere, solicitări de reparații și facturare.“
Art. III. — Ordonanța de urgență a Guvernului nr. 79/2002 privind cadrul general de
reglementare a comunicațiilor, publicată în Monitorul Oficial al României, Partea I, nr. 457 din
27 iunie 2002, aprobată cu modificări și completări prin Legea nr. 591/2002, cu modificările și
completările ulterioare, se modifică și se completează după cum urmează:
1. La articolul 2 alineatul (1), litera e) va avea următorul cuprins:
îe) perturbație prejudiciabilă — o perturbație care periclitează funcționarea unui serviciu de
radionavigație sau a altor servicii de radiocomunicații destinate siguranței vieții sau care, în orice
mod, afectează grav, obstrucționează ori întrerupe repetat un serviciu de radiocomunicații, care
operează în conformitate cu dispozițiile legale în vigoare;“.
2. La articolul 2 alineatul (1), după litera e) se introduce o nouă literă, litera f), cu următorul
cuprins:
îf) piață transnațională — piață identificată de Comisia Europeană, care acoperă teritoriul
Comunității Europene sau o parte substanțială a acestuia.“
3. Alineatul (2) al articolului 2 va avea următorul cuprins:
î(2) În cuprinsul prezentei ordonanțe de urgență sunt, de asemenea, aplicabile definițiile
prevăzute la art. 2 alin. (1) din Ordonanța Guvernului nr. 34/2002 privind accesul la rețelele
publice de comunicații electronice și la infrastructura asociată, precum și interconectarea acestora,
aprobată cu modificări și completări prin Legea nr. 527/2002, cu modificările ulterioare, denumită
în continuare Ordonanța privind accesul, la art. 2 din Ordonanța Guvernului nr. 31/2002 privind
serviciile poștale, aprobată cu modificări și completări prin Legea nr. 642/2002, cu modificările
ulterioare, denumită în continuare Ordonanța privind serviciile poștale, și la art. 2 alin. (1) din Legea
nr. 304/2003 pentru serviciul universal și drepturile utilizatorilor cu privire la rețelele și serviciile de
comunicații electronice, denumită în continuare Legea serviciului universal.“

9

10

MONITORUL OFICIAL AL ROMÂNIEI, PARTEA I, Nr. 810/2.X.2006
4. După articolul 3 se introduce un nou articol, articolul 31, cu următorul cuprins:
îArt. 31. — Prin hotărâre a Guvernului se pot stabili măsuri specifice privind implementarea
anumitor tehnologii de comunicații electronice.“
5. Alineatele (2), (4) și (6) ale articolului 4 vor avea următorul cuprins:
î(2) În scopul realizării unei evidențe oficiale a furnizorilor, orice persoană care intenționează să
furnizeze rețele sau servicii de comunicații electronice transmite ANRC o notificare, în forma
prevăzută la alin. (3).
..............................................................................................................................................................
(4) Persoana care a realizat notificarea în condițiile prevăzute la alin. (2) și (3) este autorizată
să furnizeze tipurile de rețele și de servicii pe care le-a indicat în notificare, având drepturile și
obligațiile corespunzătoare prevăzute în autorizația generală.
...............................................................................................................................................................
(6) Persoanelor cărora li s-a retras dreptul de a furniza rețele sau servicii de comunicații
electronice li se retrag licența de utilizare a frecvențelor radioelectrice și licența de utilizare a
resurselor de numerotație, acolo unde este cazul, și nu mai pot beneficia de autorizația generală
pe o perioadă de 3 ani de la retragerea dreptului.“
6. După articolul 13 se introduce un nou articol, articolul 131, cu următorul cuprins:
îArt. 131. — (1) Personalul de operare al stațiilor din componența rețelelor de comunicații
electronice care utilizează spectrul de frecvențe radioelectrice trebuie să posede nivelul de
cunoștințe necesar operării respectivelor stații.
(2) IGCTI asigură certificarea personalului prevăzut la alin. (1) în termenii și condițiile stabilite
prin regulament aprobat prin decizie a președintelui IGCTI.“
7. Articolul 32 va avea următorul cuprins:
îArt. 32. — (1) ANRC identifică, ținând seama în cel mai înalt grad de recomandarea Comisiei
Europene privind piețele de produse și de servicii din sectorul comunicațiilor electronice ale căror
caracteristici pot justifica impunerea unor obligații specifice în sarcina furnizorilor de rețele sau de
servicii de comunicații electronice cu putere semnificativă pe piață prevăzută la art. 15 alin. (1) din
Directiva 2002/21/CE a Parlamentului European și a Consiliului din 7 martie 2002 privind cadrul
comun de reglementare pentru rețelele și serviciile de comunicații electronice, denumită în
continuare Directiva-cadru, și de instrucțiunile Comisiei Europene pentru efectuarea analizelor de
piață și determinarea puterii semnificative pe piață, prevăzute la art. 15 alin. (2) din Directivacadru, piețele relevante din sectorul comunicațiilor electronice corespunzătoare circumstanțelor
naționale, în special piețele geografice relevante de pe teritoriul național.
(2) ANRC poate identifica piețe relevante din sectorul comunicațiilor electronice diferite de cele
cuprinse în recomandarea prevăzută la alin. (1), dar numai în urma parcurgerii procedurilor
prevăzute la art. 341 și 50.
(3) Pe piețele relevante identificate în conformitate cu prevederile alin. (1) sau (2), ANRC, în
conformitate cu instrucțiunile prevăzute la alin. (1), efectuează periodic analize de piață, în scopul
determinării situației concurențiale pe aceste piețe și al impunerii, menținerii, modificării ori
retragerii obligațiilor specifice prevăzute în cuprinsul cap. II din Ordonanța privind accesul sau al
cap. III din Legea serviciului universal.
(4) Identificarea piețelor relevante din sectorul comunicațiilor electronice și realizarea analizelor
de piață pe piețele identificate se realizează cu respectarea principiilor instituite prin Legea
concurenței nr. 21/1996, republicată, cu modificările ulterioare, și prin regulamentele emise în
aplicarea acesteia. Acolo unde este cazul, ANRC va solicita colaborarea Consiliului Concurenței.“
8. Alineatul (4) al articolului 33 se abrogă.
9. Articolul 34 va avea următorul cuprins:
îArt. 34. — (1) Dacă în urma unei analize de piață ANRC stabilește că pe o piață relevantă
din sectorul comunicațiilor electronice există concurență efectivă, nu va impune niciuna dintre
obligațiile specifice prevăzute la art. 32 alin. (3) sau le va retrage în cazul în care acestea există.
Decizia președintelui ANRC prin care se retrag obligații impuse unui furnizor de rețele sau de
servicii de comunicații electronice va stabili un termen corespunzător de la care încetează
obligațiile respective, pentru a permite persoanelor care sunt afectate prin luarea acestei măsuri
să se adapteze la noile condiții.
(2) Dacă în urma unei analize de piață ANRC stabilește că pe o piață relevantă din sectorul
comunicațiilor electronice nu există concurență efectivă, va identifica furnizorii de rețele sau de
servicii de comunicații electronice care au, potrivit art. 33, putere semnificativă pe piață și va
impune acestora, în mod corespunzător, una ori mai multe dintre obligațiile prevăzute la art. 32
alin. (3) sau va menține ori va modifica aceste obligații, acolo unde acestea există deja.
(3) În cazul în care o piață transnațională identificată de Comisia Europeană, în conformitate
cu art. 15 alin. (4) din Directiva-cadru, acoperă parțial sau total teritoriul României, ANRC,
împreună cu celelalte autorități naționale de reglementare implicate, va realiza analizele de piață,
va identifica furnizorii cu putere semnificativă pe piață și va decide în mod concertat cu aceste
autorități asupra impunerii, menținerii, modificării sau retragerii obligațiilor specifice prevăzute la
art. 32 alin. (3).
(4) Măsurile prevăzute la alin. (1)—(3) pot fi luate numai în urma parcurgerii procedurilor
prevăzute la art. 341 și 50.“

MONITORUL OFICIAL AL ROMÂNIEI, PARTEA I, Nr. 810/2.X.2006
10. După articolul 34 se introduce un nou articol, articolul 341, cu următorul cuprins:
îArt. 341. — (1) Suplimentar față de parcurgerea procedurii prevăzute la art. 50, dacă ANRC
intenționează să ia o măsură dintre cele prevăzute la art. 32 sau 34 din prezenta ordonanță de
urgență, la art. 5 ori 8 din Ordonanța privind accesul sau la art. 15—18 din Legea serviciului
universal, care ar afecta comerțul între statele membre ale Uniunii Europene, va notifica în același
timp Comisiei Europene și autorităților naționale de reglementare din celelalte state membre ale
Uniunii Europene proiectul acestei măsuri, împreună cu motivele care stau la baza adoptării
acesteia. Dispozițiile art. 52 alin. (6) se aplică în mod corespunzător.
(2) Comisia Europeană și celelalte autorități naționale de reglementare vor putea transmite
comentarii și observații cu privire la măsura propusă de ANRC în termen de o lună de la data
notificării sau în cadrul perioadei de consultare publică prevăzută la art. 50, dacă această
perioadă este mai lungă. Termenul de o lună nu poate fi prelungit.
(3) În cazul în care măsura prevăzută la alin. (1) are ca obiect identificarea unei piețe
relevante diferite de cele identificate în recomandarea Comisiei Europene prevăzută la art. 15
alin. (1) din Directiva-cadru sau determinarea situației concurențiale pe o piață relevantă, în sensul
existenței sau nu a unor furnizori de rețele ori de servicii de comunicații electronice cu putere
semnificativă pe piață, și această măsură ar afecta comerțul între statele membre ale Uniunii
Europene, iar comentariile și observațiile Comisiei Europene transmise ANRC potrivit alin. (2)
indică faptul că această măsură ar crea o barieră pentru piața unică sau existența unor rezerve
serioase în ceea ce privește compatibilitatea acestei măsuri cu dreptul comunitar și în special cu
obiectivele prevăzute la art. 45, ANRC nu va putea adopta măsura propusă pentru o perioadă de
două luni.
(4) În perioada prevăzută la alin. (3), Comisia Europeană poate adopta o decizie prin care să
solicite ANRC retragerea măsurii propuse. Decizia va fi însoțită de o analiză detaliată și obiectivă
a motivelor pentru care Comisia Europeană consideră că măsura propusă nu ar trebui adoptată,
precum și de propuneri concrete de modificare a măsurii propuse.
(5) Cu excepția situației prevăzute la alin. (4), ANRC poate adopta măsura propusă, având în
vedere comentariile și observațiile primite din partea Comisiei Europene și autorităților naționale de
reglementare. Măsura adoptată va fi comunicată de către ANRC Comisiei Europene.
(6) În cazul prevăzut la alin. (4), ANRC va putea adopta măsura propusă numai cu
respectarea procedurilor prevăzute la alin. (1) și (2) și la art. 50, avându-se în vedere propunerile
de modificare transmise de Comisia Europeană.
(7) În situații excepționale, prin derogare de la prevederile alin. (1)—(6), atunci când este
necesară intervenția urgentă, în vederea protejării concurenței și a intereselor utilizatorilor finali,
ANRC poate lua măsuri temporare, cu respectarea principiului proporționalității, comunicând în cel
mai scurt timp aceste măsuri, împreună cu motivele care au stat la baza adoptării acestora,
Comisiei Europene și autorităților naționale de reglementare din celelalte state membre ale Uniunii
Europene.
(8) Prelungirea aplicării măsurilor prevăzute la alin. (7) sau aplicarea definitivă a acestora nu
poate fi realizată decât în urma parcurgerii procedurii prevăzute la alin. (1)—(6).“
11. Alineatele (1) și (3) ale articolului 36 vor avea următorul cuprins:
îArt. 36. — (1) În situația apariției unui litigiu între furnizori de rețele sau de servicii de
comunicații electronice în legătură cu obligațiile impuse acestora prin dispozițiile prezentei
ordonanțe de urgență sau ale legislației speciale în domeniul comunicațiilor electronice sau de
către ANRC în conformitate cu aceste dispoziții, partea interesată poate sesiza ANRC în vederea
soluționării litigiului sau poate introduce o cerere de chemare în judecată la instanța competentă.
ANRC soluționează litigiul în termen de 4 luni de la data sesizării, în afara situațiilor excepționale,
în care un termen mai lung este necesar pentru buna soluționare a cazului.
.............................................................................................................................................................
(3) În situația apariției unui litigiu între furnizori de rețele sau de servicii de comunicații
electronice care provin din România și dintr-un alt stat membru al Uniunii Europene, partea
interesată se poate adresa oricăreia dintre autoritățile naționale de reglementare competente,
în vederea soluționării litigiului. Dacă ANRC este sesizată, litigiul va fi soluționat cu luarea în
considerare a punctelor de vedere exprimate de celelalte autorități naționale de reglementare.“
12. La articolul 44, litera i) va avea următorul cuprins:
îi) de organ de decizie în soluționarea litigiilor dintre furnizorii de rețele și de servicii în
domeniul comunicațiilor electronice, în scopul asigurării liberei concurențe și al protecției intereselor
utilizatorilor finali.“
13. La articolul 44 se introduce un nou alineat, alineatul (2), cu următorul cuprins:
î(2) În îndeplinirea rolului și atribuțiilor sale legale, ANRC va colabora cu Consiliul Concurenței,
inclusiv prin furnizarea reciprocă de informații necesare aplicării atât a prevederilor legislației
concurenței, cât și a prevederilor legislației din domeniul comunicațiilor electronice și al serviciilor
poștale.“
14. Articolul 45 va avea următorul cuprins:
îArt. 45. — (1) În îndeplinirea atribuțiilor sale, ANRC va urmări atingerea obiectivelor prevăzute
la alin. (2)—(4), luând în acest sens măsuri rezonabile, cu respectarea principiului proporționalității.

11

12

MONITORUL OFICIAL AL ROMÂNIEI, PARTEA I, Nr. 810/2.X.2006
(2) ANRC promovează concurența în sectorul comunicațiilor electronice și al serviciilor poștale,
acționând în special în următoarele direcții:
a) luarea tuturor măsurilor necesare pentru ca utilizatorii, inclusiv cei cu handicap sau cu nevoi
sociale speciale, să obțină un maxim de beneficii în condițiile unei piețe concurențiale, în ceea ce
privește diversitatea ofertei, tarifele și calitatea serviciilor;
b) prevenirea acțiunilor ce au ca obiect sau pot avea ca efect distorsionarea ori restrângerea
concurenței în sectorul comunicațiilor electronice și al serviciilor poștale;
c) încurajarea investițiilor eficiente în infrastructură și promovarea inovației;
d) încurajarea utilizării eficiente și asigurarea administrării eficiente a resurselor de numerotație.
(3) ANRC contribuie la dezvoltarea pieței interne a Comunității Europene, în special prin:
a) înlăturarea barierelor în calea furnizării la nivel european a rețelelor și serviciilor de
comunicații electronice, a infrastructurii asociate și a serviciilor poștale;
b) încurajarea stabilirii și dezvoltării de rețele transeuropene, a interoperabilității serviciilor
paneuropene și a conectivității între utilizatorii finali;
c) respectarea principiului nediscriminării în ceea ce privește tratamentul aplicat furnizorilor de
rețele și servicii de comunicații electronice sau furnizorilor de servicii poștale aflați în situații
similare;
d) cooperarea într-o manieră transparentă cu autoritățile naționale de reglementare cu atribuții
similare din străinătate, precum și cu Comisia Europeană, în vederea dezvoltării unei practici de
reglementare coerente și a aplicării concertate a legislației naționale armonizate cu normele
adoptate la nivelul Uniunii Europene.
(4) ANRC promovează interesele utilizatorilor finali din Uniunea Europeană, în special prin:
a) asigurarea condițiilor de exercitare a dreptului de acces la serviciul universal, astfel cum
acesta este prevăzut de Legea serviciului universal și de Ordonanța privind serviciile poștale;
b) asigurarea unui nivel înalt de protecție a utilizatorilor finali în relațiile acestora cu furnizorii;
c) implicarea în asigurarea unui nivel înalt de protecție a drepturilor persoanelor, în special a
dreptului la viață privată, cu privire la prelucrarea datelor cu caracter personal;
d) promovarea furnizării de informații clare, în special în ceea ce privește transparența tarifelor
și a condițiilor de utilizare a serviciilor de comunicații electronice destinate publicului;
e) promovarea intereselor specifice ale utilizatorilor cu handicap și ale celor cu nevoi sociale
speciale;
f) asigurarea protejării integrității și securității rețelelor publice de comunicații electronice.
(5) În activitatea sa ANRC are în vedere respectarea principiului neutralității tehnologice, prin
prisma fenomenului convergenței tehnologiilor, și contribuie, în limitele competențelor sale, la
asigurarea implementării politicilor care urmăresc promovarea diversității culturale și lingvistice,
precum și a pluralismului media.“
15. La articolul 46 alineatul (1), punctele 8, 11, 14 și 22 vor avea următorul cuprins:
î8. identificarea piețelor relevante din sectorul comunicațiilor electronice;
................................................................................................................................................................
11. impunerea în sarcina furnizorilor de rețele sau de servicii de comunicații electronice cu
putere semnificativă pe piață a obligațiilor prevăzute la art. 9—13 din Ordonanța privind accesul
sau la art. 15—18 din Legea serviciului universal;
................................................................................................................................................................
14. atribuțiile stabilite prin Legea nr. 506/2004 privind prelucrarea datelor cu caracter personal
și protecția vieții private în sectorul comunicațiilor electronice, cu completările ulterioare;
................................................................................................................................................................
22. inițierea, în colaborare cu ministerul de specialitate, de proiecte de acte normative în
vederea perfecționării cadrului legislativ în domeniul comunicațiilor electronice și al serviciilor
poștale;“.
16. După articolul 46 se introduc două noi articole, articolele 461 și 462, cu următorul cuprins:
îArt. 461. — (1) ANRC va încuraja utilizarea standardelor sau specificațiilor tehnice pentru
furnizarea serviciilor, interfețelor tehnice și funcțiilor rețelelor, publicate în Jurnalul Oficial al
Comunităților Europene, în măsura strict necesară asigurării interoperabilității serviciilor și
îmbunătățirii posibilităților de alegere pentru utilizatori, cu excepția cazului în care utilizarea unor
standarde sau specificații a fost declarată obligatorie de Comisia Europeană.
(2) Până la publicarea standardelor și specificațiilor prevăzute la alin. (1), ANRC va încuraja
implementarea standardelor și specificațiilor adoptate de organizațiile europene de standardizare
sau, în lipsa acestora, a standardelor și recomandărilor adoptate de Uniunea Internațională a
Telecomunicațiilor, de Organizația Internațională de Standardizare sau de Comisia Electrotehnică
Internațională.
(3) Prezentul articol nu se aplică în cazul cerințelor esențiale, specificațiilor interfețelor și
standardelor armonizate prevăzute în Hotărârea Guvernului nr. 88/2003 privind echipamentele radio
și echipamentele terminale de telecomunicații și recunoașterea mutuală a conformității acestora, cu
modificările și completările ulterioare.
Art. 462. — (1) În cazul în care Comisia Europeană adoptă recomandări în vederea asigurării
aplicării armonizate a normelor comunitare în domeniul comunicațiilor electronice, ANRC va ține
seama în cel mai înalt grad de aceste recomandări în exercitarea atribuțiilor sale.
(2) Dacă ANRC optează să nu aplice o recomandare, va transmite o informare motivată
Comisiei Europene.“

MONITORUL OFICIAL AL ROMÂNIEI, PARTEA I, Nr. 810/2.X.2006
17. La capitolul VIII1 îTariful de monitorizare“, articolele 481— 485 vor avea următorul cuprins:
îArt. 481. — (1) Orice persoană care are calitatea de furnizor de rețele publice de comunicații
electronice, furnizor de servicii de comunicații electronice destinate publicului sau furnizor de
servicii poștale are obligația de a plăti către ANRC un tarif de monitorizare anual, în condițiile
prevăzute de prezentul capitol, din momentul dobândirii calității de furnizor și până la încetarea
acestei calități.
(2) Persoanele prevăzute la alin. (1) care au avut calitatea de furnizor pe parcursul unui an
calendaristic întreg sunt obligate la plata către ANRC a unui tarif de monitorizare anual pentru
anul următor, calculat ca un procent din cifra de afaceri a fiecărui furnizor din anul anterior celui
pentru care se datorează tariful de monitorizare.
(3) Pentru persoanele prevăzute la alin. (1) care nu au avut calitatea de furnizor pe parcursul
unui an calendaristic întreg, tariful de monitorizare se calculează ca un procent din cifra de afaceri
înregistrată în lunile anului anterior celui pentru care se datorează tariful, în care acestea au avut
calitatea de furnizor.
(4) Procentul prevăzut la alin. (2) și (3) se determină anual, fără a depăși 0,5%, ca raport
între:
a) cheltuielile prevăzute în bugetul de venituri și cheltuieli aprobat potrivit art. 42, din care se
scad veniturile din alte surse; și
b) cifra de afaceri cumulată a persoanelor prevăzute la alin. (2) și (3).
(5) Cifra de afaceri a persoanelor prevăzute la alin. (2) este cea prevăzută în situațiile
financiare anuale întocmite pentru anul anterior celui pentru care se datorează tariful de
monitorizare.
(6) Cifra de afaceri a persoanelor prevăzute la alin. (3) se determină prin cumularea veniturilor
realizate în lunile din anul anterior celui pentru care se datorează tariful de monitorizare, în care
acestea au avut calitatea de furnizor, luându-se în considerare inclusiv luna în care au dobândit
această calitate și exclusiv luna în care aceasta a încetat.
(7) Pentru persoanele fizice sau asociațiile familiale autorizate în condițiile legii să desfășoare
activități economice în mod independent, cifrei de afaceri îi corespunde totalitatea veniturilor brute
realizate în anul anterior celui pentru care se datorează tariful de monitorizare, respectiv totalitatea
veniturilor brute realizate în lunile din anul anterior celui pentru care se datorează tariful de
monitorizare, în care au avut calitatea de furnizor.
(8) Prin derogare de la prevederile alin. (1), anual, se poate stabili prin decizie a președintelui
ANRC, cu respectarea principiilor obiectivității, transparenței și proporționalității, în scopul
minimizării costurilor de administrare, ca în sarcina furnizorilor care înregistrează o cifră de afaceri
sub un anumit plafon să nu fie stabilită obligația de plată a tarifului de monitorizare.
Art. 48 2. — (1) Cuantumul tarifului de monitorizare anual datorat de fiecare furnizor se
stabilește prin aplicarea procentului prevăzut la art. 481 alin. (4) la cifra de afaceri prevăzută la
art. 481 alin. (5) și (6), după caz.
(2) Cuantumul tarifului de monitorizare prevăzut la alin. (1) se stabilește la data determinării
cifrei de afaceri cumulate prevăzute la art. 481 alin. (4) lit. b), dar nu mai târziu de data de
15 septembrie a anului respectiv, prin decizie a președintelui ANRC, care se comunică fiecărui
furnizor.
(3) Tariful de monitorizare și tariful de utilizare a resurselor de numerotație se administrează de
ANRC, fiind aplicabile în mod corespunzător dispozițiile Ordonanței Guvernului nr. 92/2003 privind
Codul de procedură fiscală, republicată, cu modificările și completările ulterioare, cu excepția
cazului în care prin lege specială se dispune altfel.
Art. 483. — (1) La încetarea calității de furnizor, indiferent de forma acesteia, orice furnizor are
obligația de a achita un tarif de monitorizare stabilit astfel:
a) în cazul în care încetarea calității de furnizor are loc înainte de determinarea tarifului de
monitorizare anual potrivit art. 482 alin. (2), furnizorul datorează un tarif de monitorizare ce
reprezintă produsul dintre procentul stabilit de ANRC în condițiile art. 481 alin. (4) pentru anul
anterior și cifra de afaceri realizată în anul anterior sau în lunile din anul anterior în care acesta
a avut calitatea de furnizor, cumulată cu cifra de afaceri realizată în lunile în care a avut această
calitate din anul în cursul căruia are loc încetarea;
b) în cazul în care încetarea calității de furnizor are loc după determinarea tarifului de
monitorizare anual potrivit art. 482 alin. (2), pe lângă acest tarif, furnizorul datorează și un tarif
suplimentar, calculat ca produs între procentul stabilit de ANRC în condițiile art. 481 alin. (4)
pentru anul în curs și cifra de afaceri realizată în lunile în care a avut această calitate din anul în
cursul căruia are loc încetarea.
(2) Persoanele care datorează tariful de monitorizare prevăzut la alin. (1) au obligația de a
transmite ANRC, odată cu încetarea calității de furnizor, o situație privind cifra de afaceri realizată
în anul anterior sau în lunile din anul anterior în care a avut calitatea de furnizor, cumulată cu
cifra de afaceri realizată în lunile în care a avut această calitate din anul în cursul căruia are loc
încetarea sau, respectiv, privind cifra de afaceri realizată în lunile în care a avut această calitate
din anul în cursul căruia are loc încetarea, în condițiile stabilite de ANRC.
(3) În cazul în care persoanele prevăzute la alin. (1) nu comunică ANRC, odată cu încetarea
calității de furnizor, documentele prevăzute la alin. (2), până la data transmiterii acestora, ANRC

13

14

MONITORUL OFICIAL AL ROMÂNIEI, PARTEA I, Nr. 810/2.X.2006
va stabili în sarcina acestor persoane obligația de plată a tarifului de monitorizare anual, ca și
cum nu ar fi încetat calitatea de furnizor.
(4) Tariful de monitorizare datorat potrivit prevederilor alin. (1) lit. a) se stabilește prin decizie a
președintelui ANRC, în termen de 7 zile de la data primirii documentelor prevăzute la alin. (2), iar
diferența dintre acesta și plățile anticipate stabilite în condițiile art. 484 alin. (1) se achită în
termen de 30 de zile de la data comunicării deciziei sau, după caz, se restituie în condițiile
Codului de procedură fiscală.
(5) Tariful de monitorizare datorat potrivit prevederilor alin. (1) lit. b) se stabilește prin decizie a
președintelui ANRC, în termen de 7 zile de la data primirii documentelor prevăzute la alin. (2), și
se achită în termen de 30 de zile de la comunicarea deciziei.
(6) Persoanele care au dobândit calitatea de furnizor de rețele sau servicii de comunicații
electronice ori furnizor de servicii poștale în același an în care încetează această calitate
datorează un tarif de monitorizare ce reprezintă produsul dintre procentul prevăzut la alin. (1)
lit. a) sau, după caz, la alin. (1) lit. b) și cifra de afaceri realizată în lunile în care a avut această
calitate.
(7) Persoanelor prevăzute la alin. (6) li se aplică în mod corespunzător prevederile alin. (2)—(5).
Art. 484. — (1) Persoanele prevăzute la art. 481 alin. (1) au obligația de a efectua în contul
tarifului de monitorizare anual plăți anticipate după cum urmează:
a) până la data de 15 martie a anului, 30% din tariful de monitorizare datorat pentru anul
precedent;
b) până la data de 15 iunie a anului, 30% din tariful de monitorizare datorat pentru anul
precedent.
(2) Cuantumul plăților anticipate prevăzute la alin. (1) se stabilește până la data de
15 februarie prin decizie a președintelui ANRC.
(3) Tariful de monitorizare datorat pentru anul precedent, pe baza căruia se determină plățile
anticipate, este tariful de monitorizare stabilit prin decizie a președintelui ANRC, fără a lua în
calcul plățile anticipate efectuate în acel an.
(4) Diferența dintre tariful de monitorizare anual stabilit prin decizie a președintelui ANRC și
plățile anticipate stabilite în condițiile alin. (1) se achită în termen de 30 de zile de la data
comunicării deciziei președintelui ANRC prevăzute la art. 482 alin. (2) sau, după caz, se restituie
în condițiile Codului de procedură fiscală.
Art. 485. — (1) Persoanele prevăzute la art. 481 și la art. 483 alin. (1) și (6) pot solicita, în
vederea determinării tarifului, luarea în considerare a veniturilor rezultate din furnizarea de rețele
sau de servicii de comunicații electronice ori din furnizarea de servicii poștale, în locul cifrei de
afaceri, prevederile art. 481—484 aplicându-se în mod corespunzător.
(2) În vederea aplicării prevederilor alin. (1), furnizorii sunt obligați să țină contabilitatea în mod
distinct în ceea ce privește veniturile obținute din activitățile de furnizare de rețele sau de servicii
de comunicații electronice ori, după caz, de furnizare de servicii poștale. Certificarea acestor
venituri se va realiza de un auditor independent autorizat potrivit legii, în condițiile stabilite de
ANRC.“
18. La capitolul VIII1, după articolul 485 se introduc două noi articole, articolele 486 și 487, cu
următorul cuprins:
îArt. 486. — (1) Persoanele juridice care au calitatea de comerciant, prevăzute la art. 481
alin. (2) și (3), au obligația de a transmite ANRC situațiile financiare anuale, conținând cifrele de
afaceri înscrise în contul de profit și pierdere, necesare pentru determinarea tarifului de
monitorizare, în termen de 5 zile de la expirarea termenului legal de depunere a acestora la
unitățile teritoriale ale Ministerului Finanțelor Publice.
(2) Persoanele fizice și asociațiile familiale care datorează tariful de monitorizare prevăzut la
art. 481 au obligația de a transmite ANRC declarațiile financiare anuale privind veniturile brute
realizate, necesare pentru determinarea tarifului de monitorizare, în termen de 5 zile de la
expirarea termenului legal de depunere a acestora la unitățile teritoriale ale Ministerului Finanțelor
Publice.
(3) Pentru alte categorii de persoane decât cele prevăzute la alin. (1) și (2), care au calitatea
de furnizor, documentele necesare în vederea stabilirii tarifului de monitorizare și termenele de
transmitere a acestora către ANRC se stabilesc prin decizie a președintelui ANRC.
(4) Persoanele prevăzute la art. 481 alin. (3) au obligația de a transmite ANRC, în termenul
prevăzut la alin. (2), situația privind cifra de afaceri realizată în lunile din anul anterior în care
acestea au avut calitatea de furnizor de rețele sau servicii de comunicații electronice ori de
furnizor de servicii poștale.
(5) Netransmiterea în termenele și în condițiile prevăzute de dispozițiile legale a documentelor
necesare în vederea determinării tarifului de monitorizare are ca efect determinarea acestuia în
funcție de cifra de afaceri prevăzută la art. 481 alin. (5).
Art. 487. — Procedura de aplicare a prevederilor art. 481—486 se stabilește prin decizie a
președintelui ANRC.“
19. La articolul 49 alineatul (1), după litera h) se introduc patru noi litere, literele h1)—h4), cu
următorul cuprins:
îh1) obligațiile impuse de ANRC în conformitate cu Ordonanța privind accesul;

MONITORUL OFICIAL AL ROMÂNIEI, PARTEA I, Nr. 810/2.X.2006
h2) procedura de autorizare generală și procedura de solicitare și emitere a licențelor de
utilizare a resurselor de numerotație;
h3) drepturile și obligațiile furnizorilor de rețele sau de servicii de comunicații electronice,
autorizați în condițiile art. 4;
h4) drepturile și obligațiile titularilor de licențe de utilizare a resurselor de numerotație;“.
20. După articolul 49 se introduce un nou articol, articolul 491, cu următorul cuprins:
îArt. 491. — (1) ANRC va comunica Comisiei Europene prevederile adoptate în legislația
națională în domeniul de reglementare al Directivei-cadru, al Directivei 2002/20/CE a Parlamentului
European și a Consiliului din 7 martie 2002 privind autorizarea rețelelor și serviciilor de
comunicații electronice, al Directivei 2002/19/CE a Parlamentului European și a Consiliului din
7 martie 2002 privind accesul la rețelele de comunicații electronice și la infrastructura asociată,
precum și interconectarea acestora și al Directivei 2002/22/CE a Parlamentului European și a
Consiliului din 7 martie 2002 privind serviciul universal și drepturile utilizatorilor cu privire la
rețelele și serviciile de comunicații electronice, precum și orice modificări sau completări ale
acestor prevederi.
(2) ANRC va transmite Comisiei Europene o copie de pe informațiile prevăzute la art. 49
alin. (1) lit. h1).“
21. Alineatul (1) al articolului 50 va avea următorul cuprins:
îArt. 50. — (1) Cu excepția măsurilor adoptate potrivit prevederilor art. 341 alin. (7) sau
art. 36, ANRC are obligația de a respecta procedura de consultare stabilită prin prezentul articol
ori de câte ori intenționează să adopte măsuri de natură să producă un impact semnificativ pe
piața relevantă, în aplicarea prevederilor prezentei ordonanțe de urgență ori a legislației speciale
în domeniul comunicațiilor electronice sau al serviciilor poștale.“
22. La articolul 51, litera h) a alineatului (2) și alineatul (3) vor avea următorul cuprins:
îh) soluționarea litigiilor dintre furnizorii de rețele sau de servicii de comunicații electronice și
dintre utilizatorii finali și furnizorii de servicii de comunicații electronice;
................................................................................................................................................................
(3) În exercitarea atribuțiilor sale, IGCTI are dreptul să solicite furnizorilor de rețele sau de
servicii de comunicații electronice informațiile necesare în vederea verificării respectării obligațiilor
prevăzute de prezenta ordonanță de urgență, de legislația specială din domeniul comunicațiilor
electronice sau de licențele de utilizare a frecvențelor radioelectrice ori impuse de IGCTI în
conformitate cu aceste dispoziții.“
23. La articolul 52 se introduc opt noi alineate, alineatele (2)—(9), cu următorul cuprins:
î(2) ANRC va transmite autorităților naționale de reglementare din alte state membre ale
Uniunii Europene informațiile solicitate motivat de acestea, în vederea îndeplinirii atribuțiilor
acestora prevăzute în legislația comunitară.
(3) ANRC va furniza Comisiei Europene, la cererea motivată a acesteia, toate informațiile
necesare în vederea exercitării atribuțiilor sale. Natura și cantitatea informațiilor vor fi proporționale
cu scopul pentru care au fost solicitate.
(4) Dacă informațiile solicitate de Comisia Europeană au fost transmise în prealabil de furnizorii
de rețele sau de servicii de comunicații electronice, în conformitate cu dispozițiile art. 51, ANRC
va informa furnizorii respectivi cu privire la transmiterea informațiilor.
(5) În măsura în care este necesar, Comisia Europeană poate pune la dispoziția autorităților
naționale de reglementare din alte state membre ale Uniunii Europene informațiile transmise în
conformitate cu prevederile alin. (3), cu excepția cazului în care ANRC a solicitat, în mod expres
și motivat, contrariul.
(6) Dacă informațiile transmise în conformitate cu prevederile alin. (2), (3) sau (5) sunt
considerate de ANRC confidențiale, în conformitate cu prevederile legislației naționale și
comunitare, Comisia Europeană și autoritățile naționale de reglementare vor respecta caracterul
confidențial al informațiilor.
(7) ANRC poate solicita autorităților naționale de reglementare din alte state membre ale
Uniunii Europene informațiile necesare în vederea exercitării atribuțiilor prevăzute de prezenta
ordonanță de urgență sau de legislația specială din domeniul comunicațiilor electronice ori al
serviciilor poștale, respectând, acolo unde este cazul, caracterul confidențial al informațiilor primite.
(8) În vederea revizuirii periodice a legislației comunitare din domeniul comunicațiilor
electronice, ANRC va furniza Comisiei Europene toate informațiile solicitate.
(9) ANRC va publica informațiile care ar putea contribui la dezvoltarea unei piețe deschise și
concurențiale, cu respectarea principiului confidențialității și a prevederilor legale privind liberul
acces la informațiile de interes public, precizând și condițiile și procedura de acces al persoanelor
interesate la aceste informații.“
24. La articolul 55 alineatul (1), litera h1) va avea următorul cuprins:
îh1) nedepunerea situațiilor financiare anuale sau, în cazul persoanelor fizice ori al asociațiilor
familiale, a declarațiilor financiare anuale privind veniturile realizate în termenul și în condițiile
prevăzute la art. 486 alin. (1) și (2);“.
25. Articolul 57 va avea următorul cuprins:
îArt. 57. — Dacă în termen de 90 de zile de la data scadenței furnizorul nu achită tariful de
monitorizare, tariful de utilizare a spectrului sau tariful de utilizare a resurselor de numerotație,

15

16

MONITORUL OFICIAL AL ROMÂNIEI, PARTEA I, Nr. 810/2.X.2006
precum și accesoriile acestora, ANRC sau IGCTI, după caz, îi poate suspenda sau retrage dreptul
de a mai furniza rețele ori servicii de comunicații electronice pe baza regimului de autorizare
generală sau licența de utilizare a frecvențelor radioelectrice ori a resurselor de numerotație.“
26. După alineatul (6) al articolului 58 se introduce un nou alineat, alineatul (61), cu următorul
cuprins:
î(61) Odată cu aplicarea amenzilor prevăzute la art. 55 alin. (2) se poate dispune confiscarea
bunurilor destinate, rezultate sau folosite la săvârșirea contravențiilor prevăzute la art. 55 alin. (1).“
27. Alineatul (1) al articolului 59 va avea următorul cuprins:
îArt. 59. — (1) În cazul descoperirii nerespectării de către un furnizor de rețele sau de servicii
de comunicații electronice a unei obligații prevăzute în prezenta ordonanță de urgență, în legislația
specială în domeniul comunicațiilor electronice sau în actele normative ori individuale emise în
temeiul prezentei ordonanțe de urgență sau al legislației speciale în domeniul comunicațiilor
electronice, ANRC ori IGCTI, după caz, va transmite furnizorului în cauză o notificare prin care îi
va aduce la cunoștință intenția aplicării sancțiunii prevăzute de lege și îi va acorda un termen de
cel puțin 30 de zile pentru a justifica sau remedia încălcarea săvârșită.“
28. La articolul 59 alineatul (2), litera c) se abrogă.
29. După alineatul (3) al articolului 59 se introduce un nou alineat, alineatul (31), cu următorul
cuprins:
î(31) Măsurile prevăzute la alin. (3) vor fi dispuse prin actul prin care se aplică sancțiunea,
emis de președintele ANRC sau de președintele IGCTI, după caz. Transmiterea actului prin care
se aplică sancțiunea și se dispun măsuri în vederea asigurării respectării obligației încălcate se
realizează într-un termen de 7 zile de la emiterea acestuia.“
30. Alineatul (5) al articolului 59 va avea următorul cuprins:
î(5) În cazul în care nerespectarea obligațiilor prevăzute la alin. (1) prezintă un pericol grav și
iminent pentru siguranța națională, ordinea publică sau sănătatea publică ori poate crea probleme
grave de natură economică sau operațională altor furnizori de rețele ori servicii de comunicații
electronice sau utilizatorilor, ANRC ori IGCTI, după caz, poate lua măsuri urgente cu caracter
provizoriu pentru remedierea situației, care pot fi ulterior confirmate. Persoanei în cauză trebuie să
i se acorde posibilitatea de a-și prezenta punctul de vedere, în condiții rezonabile, și de a
propune soluții pentru remedierea definitivă a situației create.“
31. După articolul 59 se introduce un nou articol, articolul 591, cu următorul cuprins:
îArt. 591. — Procedura prealabilă prevăzută la art. 59 nu se aplică:
a) în cazul nerespectării deciziilor președintelui ANRC emise în temeiul art. 36;
b) în cazul nerespectării obligației de a transmite informațiile solicitate de ANRC sau IGCTI,
după caz, în temeiul art. 51 alin. (2) lit. a), respectiv al art. 51 alin. (3);
c) în cazul contravențiilor prevăzute la art. 55 alin. (1) lit. a), c), d) și h1);
d) în cazul nerespectării obligațiilor de transparență impuse de ANRC în conformitate cu
prevederile art. 9 din Ordonanța privind accesul.“
32. După articolul 67 se introduce mențiunea privind transpunerea normelor comunitare, cu
următorul cuprins:
îPrezenta ordonanță de urgență transpune Directiva 2002/20/CE a Parlamentului European și
a Consiliului din 7 martie 2002 privind autorizarea rețelelor și serviciilor de comunicații electronice
(Directiva privind autorizarea), publicată în Jurnalul Oficial al Comunităților Europene nr. L 108 din
24 aprilie 2002, și Directiva 2002/21/CE a Parlamentului European și a Consiliului din 7 martie
2002 privind cadrul comun de reglementare pentru rețelele și serviciile de comunicații electronice
(Directiva-cadru), publicată în Jurnalul Oficial al Comunităților Europene nr. L 108 din 24 aprilie
2002.“
33. În tot cuprinsul ordonanței de urgență, sintagma îinterferență perturbatoare“ se
înlocuiește cu sintagma îperturbație prejudiciabilă“.
Art. IV. — Legea nr. 304/2003 pentru serviciul universal și drepturile utilizatorilor cu privire la
rețelele și serviciile de comunicații electronice, publicată în Monitorul Oficial al României, Partea I,
nr. 551 din 31 iulie 2003, se modifică și se completează după cum urmează:
1. La articolul 2 alineatul (1), litera c) va avea următorul cuprins:
îc) serviciu de telefonie destinat publicului — serviciul destinat publicului care permite inițierea și
primirea apelurilor naționale și internaționale și accesul la serviciile de urgență, prin utilizarea unui
număr sau unor numere din Planul național de numerotație ori dintr-un plan internațional de
numerotație. De asemenea, acesta poate include, după caz, unul sau mai multe dintre
următoarele servicii: serviciul de relații cu clienții, serviciul de informații privind abonații, registrele
abonaților, telefoane publice cu plată, servicii furnizate în condiții speciale, facilități pentru
persoanele cu handicap sau cu nevoi speciale ori servicii nongeografice;“.
2. Alineatul (2) al articolului 2 va avea următorul cuprins:
î(2) În cuprinsul prezentei legi sunt, de asemenea, aplicabile definițiile relevante prevăzute la
art. 1 din Ordonanța Guvernului nr. 18/2002 privind funcționarea Sistemului național unic pentru
apeluri de urgență, aprobată cu modificări și completări prin Legea nr. 398/2002, cu modificările
ulterioare, la art. 2 din Ordonanța Guvernului nr. 34/2002 privind accesul la rețelele publice de
comunicații electronice și la infrastructura asociată, precum și interconectarea acestora, aprobată
cu modificări și completări prin Legea nr. 527/2002, denumită în continuare Ordonanța privind
accesul, și la art. 2 alin. (1) din Ordonanța de urgență a Guvernului nr. 79/2002 privind cadrul

MONITORUL OFICIAL AL ROMÂNIEI, PARTEA I, Nr. 810/2.X.2006
general de reglementare a comunicațiilor, aprobată cu modificări și completări prin Legea
nr. 591/2002, cu modificările și completările ulterioare, denumită în continuare Ordonanța-cadru, și
la art. 2 din Legea nr. 506/2004 privind prelucrarea datelor cu caracter personal și protecția vieții
private în sectorul comunicațiilor electronice, cu completările ulterioare.“
3. Alineatele (2) și (4) ale articolului 4 vor avea următorul cuprins:
î(2) În stabilirea politicii și strategiei, Ministerul Comunicațiilor și Tehnologiei Informației va
urmări reducerea la minimum a posibilelor efecte negative asupra concurenței, determinate în
special de furnizarea serviciilor la tarife sau în condiții diferite de cele practicate în condiții
comerciale normale, protejând în același timp interesul public.
..............................................................................................................................................................
(4) Condițiile și procedura de desemnare a furnizorilor de serviciu universal se stabilesc de
către ANRC, cu respectarea principiilor eficienței, obiectivității, transparenței și nediscriminării,
niciun furnizor de rețele sau de servicii de comunicații electronice nefiind a priori exclus.“
4. Alineatele (3) și (4) ale articolului 6 vor avea următorul cuprins:
î(3) Registrul abonaților prevăzut la alin. (1) și serviciul de informații privind abonații prevăzut la
alin. (2) vor conține informații cu privire la numerele de telefon și datele cu caracter personal ale
tuturor abonaților serviciilor de telefonie destinate publicului, cu respectarea prevederilor art. 11
din Legea nr. 506/2004, cu completările ulterioare.
(4) Furnizorii de serviciu universal care pun la dispoziție utilizatorilor finali registrele abonaților
sau serviciile de informații privind abonații, în condițiile alin. (1)—(3), au obligația să aplice principiul
nediscriminării în tratamentul informațiilor care le-au fost puse la dispoziție de către furnizorii de
servicii de telefonie destinate publicului sau de către alte persoane care dețin asemenea date.“
5. Articolul 8 va avea următorul cuprins:
îArt. 8. — (1) ANRC va lua măsuri specifice, acolo unde este cazul, pentru a asigura accesul
și posibilitatea utilizatorilor finali cu handicap de a beneficia de serviciile de telefonie destinate
publicului, inclusiv la serviciile de urgență, la serviciile de informații privind abonații și la registrele
abonaților, în condiții echivalente celor de care beneficiază ceilalți utilizatori finali.
(2) ANRC poate lua măsuri specifice pentru a asigura că utilizatorii finali cu handicap pot
beneficia de aceeași ofertă de servicii disponibilă pentru majoritatea utilizatorilor finali.“
6. Alineatul (3) al articolului 9 va avea următorul cuprins:
î(3) ANRC poate obliga furnizorii de serviciu universal să ofere consumatorilor anumite opțiuni
tarifare sau pachete tarifare diferite de cele practicate în condiții comerciale normale, în special
pentru a asigura posibilitatea persoanelor cu venituri reduse sau cu nevoi speciale de a avea
acces la serviciile de telefonie destinate publicului și de a utiliza aceste servicii. Ministerul
Comunicațiilor și Tehnologiei Informației poate stabili categoriile de persoane care beneficiază de
opțiunile tarifare sau pachetele tarifare oferite.“
7. Alineatele (1) și (3)—(5) ale articolului 10 vor avea următorul cuprins:
îArt. 10. — (1) Prestarea de către furnizorii de serviciu universal a serviciilor în condițiile
prevăzute la art. 5—8 sau art. 9 alin. (3) nu poate fi condiționată de oferirea unor facilități sau
servicii suplimentare ce nu sunt necesare pentru furnizarea serviciului solicitat.
.................................................................................................................................................................
(3) Furnizorii de serviciu universal sunt obligați să asigure următoarele facilități, astfel încât
abonații să-și poată monitoriza și controla cheltuielile și să evite deconectarea nejustificată:
a) facturarea detaliată;
b) la cerere, restricționarea selectivă, gratuită, a originării de apeluri de un anumit tip sau către
anumite tipuri de numere;
c) modalități de plată în avans;
d) plata eșalonată a tarifelor de conectare la rețeaua publică de telefonie;
e) măsuri specifice aplicabile în caz de neplată a facturilor.
(4) ANRC poate stabili, cu respectarea prevederilor art. 6 din Legea nr. 506/2004, cu
completările ulterioare, informațiile minime pe care trebuie să le conțină factura detaliată care va fi
emisă de către furnizorii de serviciu universal în mod gratuit, astfel încât abonații:
a) să poată verifica și controla tarifele de utilizare a rețelei publice de telefonie și a serviciilor
de telefonie destinate publicului furnizate;
b) să poată monitoriza în mod adecvat utilizarea și cheltuielile, asigurându-se un control
rezonabil asupra sumelor datorate.
(5) Acolo unde este cazul, abonaților le pot fi oferite informații suplimentare față de cele
stabilite potrivit alin. (4), în mod gratuit sau la un tarif rezonabil, aprobat în prealabil de ANRC.
Apelurile gratuite inițiate de abonat, inclusiv apelurile de urgență, nu vor fi cuprinse în factura
detaliată.“
8. Alineatul (11) al articolului 10 va avea următorul cuprins:
î(11) În toate cazurile, suspendarea furnizării, la un punct fix, a serviciului de telefonie destinat
publicului sau deconectarea de la rețeaua publică de telefonie, în caz de neplată a facturii
telefonice, se va realiza doar în urma notificării abonatului de către furnizor.“
9. Alineatele (12) și (13) ale articolului 10 vor avea următorul cuprins:
î(12) ANRC poate impune tuturor furnizorilor de rețele sau de servicii de comunicații
electronice obligația de a lua măsurile prevăzute la alin. (8) sau (11) în ceea ce privește
deconectarea.

17

18

MONITORUL OFICIAL AL ROMÂNIEI, PARTEA I, Nr. 810/2.X.2006
(13) ANRC poate retrage obligațiile prevăzute la alin. (3) sau (10) pe întregul teritoriu național
sau pe o parte a acestuia, în cazul în care aceste facilități sunt larg accesibile.“
10. Alineatul (1) al articolului 14 va avea următorul cuprins:
îArt. 14. — (1) ANRC va face public și va comunica Comisiei Europene mecanismul de
compensare a costului net stabilit în conformitate cu prevederile art. 13.“
11. Alineatul (1) al articolului 15 va avea următorul cuprins:
îArt. 15. — (1) Dacă în urma unei analize de piață realizate în conformitate cu prevederile
cap. V din Ordonanța-cadru ANRC stabilește că pe o anumită piață la nivelul furnizării serviciilor
cu amănuntul nu există concurență efectivă, iar obligațiile impuse în conformitate cu prevederile
art. 8 din Ordonanța privind accesul sau ale art. 18 din prezenta lege nu sunt suficiente pentru
atingerea obiectivelor prevăzute la art. 45 din Ordonanța-cadru, ANRC poate impune furnizorilor de
rețele sau servicii de comunicații electronice cu putere semnificativă pe piața respectivă, în mod
corespunzător, una sau mai multe dintre obligațiile prevăzute la alin. (2) și (3), în scopul protejării
intereselor utilizatorilor finali și al promovării unei concurențe efective.“
12. La articolul 15 alineatul (2), partea introductivă și litera b) vor avea următorul cuprins:
î(2) Obligațiile impuse de ANRC pot include:
..............................................................................................................................................................
b) interzicerea practicării unor prețuri de ruinare, având ca efect limitarea intrării pe piață sau
restrângerea concurenței;“.
13. La articolul 15 alineatul (3), partea introductivă și litera a) vor avea următorul cuprins:
î(3) De asemenea, ANRC poate impune:
a) plafoane tarifare sau formule de control al creșterii tarifelor la furnizarea serviciilor cu
amănuntul;“.
14. După alineatul (7) al articolului 15 se introduce un nou alineat, alineatul (8), cu următorul
cuprins:
î(8) La cererea Comisiei Europene, ANRC va transmite informații privind obligațiile impuse în
conformitate cu prevederile alin. (1)—(4), precum și, dacă este cazul, sistemele de evidențiere
contabilă a costurilor utilizate de furnizorii cu putere semnificativă pe piață.“
15. Alineatele (1) și (2) ale articolului 16 vor avea următorul cuprins:
îArt. 16. — (1) Acolo unde, pe baza unei analize de piață realizate în conformitate cu
prevederile cap. V din Ordonanța-cadru, ANRC stabilește că, în ceea ce privește furnizarea unei
părți sau a întregului set minim de linii închiriate, astfel cum acesta este identificat în lista de
standarde publicată în Jurnalul Oficial al Comunităților Europene în conformitate cu prevederile
art. 17 din Directiva 2002/21/CE a Parlamentului European și a Consiliului din 7 martie 2002
privind cadrul comun de reglementare pentru rețelele și serviciile de comunicații electronice, nu
există concurență efectivă, va desemna furnizorii cu putere semnificativă și le va impune acestora
obligații de nediscriminare, fundamentare a tarifelor în funcție de costuri și transparență, în
conformitate cu prevederile alin. (2)—(8).
(2) ANRC va impune furnizorilor desemnați ca având putere semnificativă pe piață, potrivit
alin. (1), să aplice condiții similare în situații similare pentru furnizorii care prestează servicii
similare și să furnizeze linii închiriate către terți în aceleași condiții și la aceeași calitate cu cele
folosite pentru furnizarea propriilor servicii sau ale filialelor ori ale altor societăți din același grup,
dacă este cazul.“
16. Alineatul (3) al articolului 16 va avea următorul cuprins:
î(3) Acolo unde este cazul, ANRC va impune furnizorilor identificați ca având putere
semnificativă pe piață, potrivit alin. (1), obligația de a implementa un sistem adecvat de
evidențiere contabilă a costurilor. ANRC va avea disponibile informații detaliate privind sistemul
contabil utilizat, pe baza informațiilor transmise de furnizorii cu putere semnificativă pe piață, pe
care le va transmite, la cerere, Comisiei Europene.“
17. La articolul 16 alineatul (4), litera b) va avea următorul cuprins:
îb) tarifele practicate, incluzând tarifele inițiale de conectare, tarifele de utilizare și alte tarife,
precizându-se, dacă este cazul, dacă tarifele sunt diferențiate;“.
18. La articolul 16 alineatul (5), litera d) va avea următorul cuprins:
îd) termenul obișnuit de efectuare a reparațiilor, care reprezintă perioada în care 80% din
defecțiunile apărute la liniile închiriate de același tip au fost remediate, calculată de la momentul
în care defecțiunea a fost notificată departamentului responsabil cu remedierea defecțiunilor până
la momentul în care defecțiunea a fost remediată și, acolo unde este cazul, a fost transmisă o
notificare către utilizator privind remedierea defecțiunii. În cazurile în care pentru același tip de linii
închiriate sunt oferite servicii de reparații diferite, termenele diferite de efectuare a reparațiilor vor
fi publicate;“.
19. Alineatele (6) și (7) ale articolului 16 vor avea următorul cuprins:
î(6) Termenul obișnuit de livrare, prevăzut la alin. (5) lit. b), se va stabili luându-se în
considerare duratele în care liniile închiriate au fost puse la dispoziție utilizatorilor, pe parcursul
unui interval de timp de durată rezonabilă, apropiat de momentul la care se efectuează această
determinare. La stabilirea termenului obișnuit de livrare nu se vor lua în calcul cazurile în care
utilizatorii au solicitat livrarea într-un termen mai lung.
(7) Dacă, într-un caz concret, un furnizor identificat ca având putere semnificativă pe piață,
potrivit alin. (1), consideră că furnizarea unei linii închiriate din setul minim prevăzut la art. 16
alin. (1) la tarifele și în condițiile publicate potrivit alin. (4) și (5) este nerezonabilă, acesta va
putea solicita acordul ANRC pentru modificarea tarifelor sau condițiilor în acel caz.“

MONITORUL OFICIAL AL ROMÂNIEI, PARTEA I, Nr. 810/2.X.2006
20. Articolul 17 va avea următorul cuprins:
îArt. 17. — Dacă, în urma unei analize de piață realizate în conformitate cu prevederile cap. V
din Ordonanța-cadru, ANRC stabilește că pe piața furnizării unei părți sau a întregului set minim
de linii închiriate prevăzut la art. 16 alin. (1) există concurență efectivă, va retrage obligațiile
impuse potrivit art. 16 alin. (2)—(8).“
21. La articolul 18, alineatul (1) partea introductivă și alineatul (2) vor avea următorul cuprins:
îArt. 18. — (1) Dacă, în urma unei analize de piață realizate în conformitate cu prevederile
cap. V din Ordonanța-cadru, un furnizor de rețele sau servicii de comunicații electronice este
desemnat ca având putere semnificativă pe piața furnizării conectării la un punct fix la rețelele
publice de telefonie și a utilizării la un punct fix a acestor rețele, ANRC va impune acestuia
obligația de a oferi abonaților săi posibilitatea de a utiliza serviciile oricărui furnizor de servicii de
telefonie destinate publicului, cu care este interconectat, în următoarele moduri:
...............................................................................................................................................................
(2) Cererea utilizatorilor ca facilitățile prevăzute la alin. (1) să fie implementate și pe alte rețele
sau în alte moduri va fi evaluată de ANRC în urma unei analize de piață realizate în conformitate
cu prevederile cap. V din Ordonanța-cadru, iar obligațiile necesare pentru satisfacerea acestei
cereri vor fi impuse în conformitate cu prevederile art. 12 din Ordonanța privind accesul.“
22. La articolul 19, alineatul (1) partea introductivă va avea următorul cuprins:
îArt. 19. — (1) Contractele între utilizatorii finali și furnizorii de servicii de comunicații
electronice destinate publicului vor conține următoarele clauze minime privitoare la:“.
23. După alineatul (1) al articolului 19 se introduc două noi alineate, alineatele (11) și (12), cu
următorul cuprins:
î(11) Contractele între utilizatorii finali și furnizorii de servicii de comunicații electronice destinate
publicului, cu excepția celor privind serviciile furnizate prin intermediul cartelelor preplătite sau al
altor mijloace de plată asimilate, vor fi încheiate în scris.
(12) La momentul achiziționării serviciilor furnizate prin intermediul cartelelor preplătite sau al
altor mijloace de plată asimilate, furnizorii de servicii de comunicații electronice destinate publicului
au obligația să pună la dispoziția utilizatorilor finali condițiile generale privind furnizarea acestora,
care vor conține informațiile corespunzătoare clauzelor minime prevăzute la alin. (1).“
24. La articolul 20 alineatul (3), litera a) va avea următorul cuprins:
îa) descrierea serviciilor oferite, cu precizarea serviciilor incluse în tariful inițial de conectare și
a celor incluse în tariful periodic de utilizare;“.
25. Alineatul (1) al articolului 22 va avea următorul cuprins:
îArt. 22. — (1) Furnizorii de rețele publice de telefonie și furnizorii de servicii de telefonie
destinate publicului sunt obligați să ia toate măsurile necesare pentru a asigura integritatea rețelei
publice de telefonie la puncte fixe și, în caz de perturbare gravă a funcționării rețelei sau în caz
de forță majoră, disponibilitatea rețelei publice de telefonie și a serviciilor de telefonie destinate
publicului la puncte fixe.“
26. Alineatul (4) al articolului 23 va avea următorul cuprins:
î(4) Prevederile prezentului articol nu aduc atingere dispozițiilor art. 11 din Legea nr. 506/2004,
cu completările ulterioare.“
27. Articolul 24 va avea următorul cuprins:
îArt. 24. — (1) Utilizatorii finali ai serviciilor de telefonie destinate publicului, inclusiv utilizatorii
telefoanelor publice cu plată, au dreptul de a efectua în mod gratuit, indiferent de tipul rețelei sau
al echipamentului terminal utilizat, apeluri către numărul unic pentru apeluri de urgență 112, în
condițiile stabilite prin reglementări speciale.
(2) Furnizorii de rețele publice de telefonie au obligația de a pune la dispoziția Sistemului
național unic pentru apeluri de urgență informații privind localizarea apelantului, în măsura în care
este tehnic posibil, pentru toate apelurile către numărul unic pentru apeluri de urgență 112.
(3) ANRC va lua toate măsurile necesare pentru a asigura informarea adecvată a publicului
despre existența și modul de utilizare a numărului unic pentru apeluri de urgență 112 în rețelele
publice de telefonie.“
28. Alineatul (2) al articolului 25 va avea următorul cuprins:
î(2) Furnizorii de rețele publice de telefonie au obligația de a transmite la destinație toate
apelurile efectuate către Spațiul european de numerotație telefonică (ETNS), fără a se aduce
atingere dreptului acestora de a recupera costurile determinate de transportul apelurilor prin
propriile rețele.“
29. Alineatul (1) al articolului 27 va avea următorul cuprins:
îArt. 27. — (1) ANRC poate impune furnizorilor de rețele publice de telefonie obligația de a
pune la dispoziția utilizatorilor finali, acolo unde este tehnic fezabil și economic viabil:
a) servicii de semnalizare tip multifrecvență bitonală (DTMF), potrivit standardelor europene sau
standardelor naționale care implementează în statele membre ale Uniunii Europene acest
standard;
b) servicii de identificare a liniei care apelează, în condițiile prevăzute la art. 7 din Legea
nr. 506/2004, cu completările ulterioare.“
30. După alineatul (1) al articolului 27 se introduce un nou alineat, alineatul (11), cu următorul
cuprins:
î(11) În măsura în care este tehnic fezabil, furnizorii de rețele publice de telefonie vor furniza
date și semnale pentru a facilita furnizarea serviciilor prevăzute la alin. (1) între statele membre
ale Uniunii Europene.“

19

20

MONITORUL OFICIAL AL ROMÂNIEI, PARTEA I, Nr. 810/2.X.2006
31. Articolul 29 se abrogă.
32. La articolul 31 alineatul (1), punctul 31 va avea următorul cuprins:
î31. nerespectarea prevederilor art. 22 alin. (1) și (2) și ale art. 24 alin. (2);“.
33. La articolul 31 alineatul (1), punctul 42 se abrogă.
34. Alineatele (2) și (3) ale articolului 33 vor avea următorul cuprins:
î(2) Sancțiunile pentru contravențiile prevăzute la art. 31 alin. (1) pct. 1—27 se aplică prin
decizie a președintelui ANRC.
(3) Sancțiunile pentru contravențiile prevăzute la art. 31 alin. (1) pct. 28—41 se aplică prin
rezoluție scrisă a președintelui ANRC, potrivit dispozițiilor art. 21 alin. (2) din Ordonanța
Guvernului nr. 2/2001 privind regimul juridic al contravențiilor, aprobată cu modificări și completări
prin Legea nr. 180/2002, cu modificările și completările ulterioare.“
35. Articolul 34 va avea următorul cuprins:
îArt. 34. — Regimul sancționator instituit prin prezentul capitol se completează în mod
corespunzător cu prevederile art. 59 și art. 591 din Ordonanța-cadru.“
36. Articolul 36 va avea următorul cuprins:
îArt. 36. — ANRC stabilește o procedură transparentă, simplă și necostisitoare, în scopul
soluționării corecte și prompte a litigiilor nerezolvate pe cale amiabilă dintre utilizatorii finali și
furnizorii de servicii de comunicații electronice, ocazionate de aplicarea prezentei legi, cu
implicarea organismelor ce reprezintă interesele utilizatorilor finali, precum și a altor entități
relevante din domeniul protecției consumatorilor, după caz. ANRC poate stabili un sistem de
rambursare a cheltuielilor făcute de utilizatorii finali sau de despăgubire pentru prejudiciile suferite
de aceștia în raporturile cu furnizorii de servicii de comunicații electronice, aplicabil în cazuri
întemeiate.“
37. După articolul 36 se introduce un nou articol, articolul 361, cu următorul cuprins:
îArt. 361. — (1) ANRC va notifica de îndată Comisiei Europene furnizorii de serviciu universal
desemnați să presteze serviciile prevăzute la art. 3 alin. (2).
(2) ANRC va notifica Comisiei Europene furnizorii de rețele sau de servicii de comunicații
electronice desemnați ca având putere semnificativă pe piețele relevante cu amănuntul din
sectorul comunicațiilor electronice și obligațiile impuse acestora în conformitate cu prevederile
cap. III, precum și, în cel mai scurt timp, orice modificare a obligațiilor impuse sau a furnizorilor
cărora li se aplică aceste obligații.“
38. Articolul 38 va avea următorul cuprins:
îArt. 38. — Până la adoptarea, în temeiul prezentei legi, a unor decizii ale președintelui ANRC
privind nivelul tarifelor practicate pentru serviciile furnizate pe piețele relevante cu amănuntul din
sectorul comunicațiilor electronice identificate, Societatea Comercială îRomtelecom“ — S.A. nu va
putea majora tarifele serviciilor prevăzute la art. 61 alin. (1) lit. a) din Ordonanța-cadru, pentru
care a deținut drepturi exclusive până la data de 31 decembrie 2002, decât cu acordul ANRC.“
39. După articolul 39 se introduce mențiunea privind transpunerea normelor comunitare, cu
următorul cuprins:
îPrezenta lege transpune Directiva 2002/22/CE a Parlamentului European și a Consiliului din
7 martie 2002 privind serviciul universal și drepturile utilizatorilor cu privire la rețelele și serviciile
de comunicații electronice (Directiva privind serviciul universal), publicată în Jurnalul Oficial al
Comunităților Europene nr. L 108 din 24 aprilie 2002.“
Art. V. — În cazul în care furnizorii de serviciu universal beneficiază de sprijin financiar din
partea statului, acesta va fi acordat numai cu respectarea condițiilor prevăzute în legislația
aplicabilă în domeniul ajutorului de stat, în vigoare la data acordării acestuia.
Art. VI. — (1) Pentru anul 2006, cuantumul tarifului de monitorizare definitiv se va determina
până la data de 30 noiembrie 2006, pe baza cifrelor de afaceri sau a veniturilor realizate din
furnizarea de rețele sau servicii de comunicații electronice ori din furnizarea de servicii poștale în
anul 2005, prin decizie a președintelui ANRC.
(2) Diferența dintre tariful de monitorizare estimativ pentru anul 2006 și tariful de monitorizare
prevăzut la alin. (1) se achită în termen de 30 de zile de la data comunicării deciziei sau, după
caz, se restituie în condițiile Ordonanței Guvernului nr. 92/2003 privind Codul de procedură fiscală,
republicată, cu modificările și completările ulterioare.
(3) Tariful de monitorizare prevăzut la alin. (1) va fi avut în vedere la determinarea
cuantumului plăților anticipate pe care furnizorii de rețele publice de comunicații electronice,
furnizorii de servicii de comunicații electronice destinate publicului și furnizorii de servicii poștale
au obligația să le efectueze în contul tarifului de monitorizare pentru anul 2007.
Art. VII. — Prezenta ordonanță de urgență intră în vigoare la data publicării în Monitorul Oficial
al României, Partea I, cu următoarele excepții:
a) dispozițiile art. I pct. 3 în ceea ce privește lit. w) a art. 2 din Ordonanța Guvernului
nr. 31/2002, art. I pct. 13 în ceea ce privește art. 141 din Ordonanța Guvernului nr. 31/2002 și
art. I pct. 14 și 15 intră în vigoare la 90 de zile de la data publicării prezentei ordonanțe de
urgență;
b) dispozițiile art. III pct. 17, 18 și 24 intră în vigoare la data de 31 decembrie 2006;
c) dispozițiile art. I pct. 2, 7—9, 20, art. I pct. 21 în ceea ce privește alin. (4)—(6) ale art. 24
din Ordonanța Guvernului nr. 31/2002, art. I pct. 23 în ceea ce privește alin. (2) al art. 25 din
Ordonanța Guvernului nr. 31/2002 și pct. 24, art. II pct. 6 în ceea ce privește trimiterea la
procedura prevăzută la art. 341 din Ordonanța de urgență a Guvernului nr. 79/2002 din cuprinsul
alin. (4) și (5) ale art. 5 din Ordonanța Guvernului nr. 34/2002, art. II pct. 8 în ceea ce privește

MONITORUL OFICIAL AL ROMÂNIEI, PARTEA I, Nr. 810/2.X.2006
modificarea alin. (3)—(5) ale art. 8 din Ordonanța Guvernului nr. 34/2002 și art. II pct. 15, art. III
pct. 2, art. III pct. 7—10, art. III pct. 11 în ceea ce privește modificarea alin. (3) al art. 36 din
Ordonanța de urgență a Guvernului nr. 79/2002, art. III pct. 14, 16, 19, 20, 21 și 23, art. IV
pct. 10, 14, art. IV pct. 15 în ceea ce privește modificarea alin. (1) al art. 16 din Legea
nr. 304/2003 și art. IV pct. 16, 28, 30, 31, 33, 37 și 38 intră în vigoare la data aderării României
la Uniunea Europeană.
Art. VIII. — La expirarea termenului prevăzut la art. VII lit. a), licențele individuale emise în
temeiul art. 16 din Ordonanța Guvernului nr. 31/2002 își încetează valabilitatea.
Art. IX. — Ordonanța Guvernului nr. 31/2002 privind serviciile poștale, aprobată cu modificări și
completări prin Legea nr. 642/2002, cu modificările ulterioare, Ordonanța Guvernului nr. 34/2002
privind accesul la rețelele publice de comunicații electronice și la infrastructura asociată, precum și
interconectarea acestora, aprobată cu modificări și completări la Legea nr. 527/2002, Ordonanța
de urgență a Guvernului nr. 79/2002 privind cadrul general de reglementare a comunicațiilor,
aprobată cu modificări și completări prin Legea nr. 591/2002, cu modificările și completările
ulterioare, și Legea nr. 304/2003 pentru serviciul universal și drepturile utilizatorilor cu privire la
rețelele și serviciile de comunicații electronice, cu modificările și completările aduse prin prezenta
ordonanță de urgență, după aprobarea prin lege a acesteia, vor fi republicate în Monitorul Oficial
al României, Partea I, dându-se textelor o nouă numerotare.
PRIM-MINISTRU

CĂLIN POPESCU-TĂRICEANU
Contrasemnează:
Ministrul comunicațiilor și tehnologiei informației,
Zsolt Nagy
Șeful Cancelariei Primului-Ministru,
Aleodor Marian Frâncu
Ministrul integrării europene,
Anca Daniela Boagiu
p. Ministrul finanțelor publice,
Doina-Elena Dascălu,
secretar de stat
București, 13 septembrie 2006.
Nr. 70.

GUVERNUL ROMÂNIEI

HOTĂRÂRE
privind aprobarea renunțării la cetățenia română unor persoane
În temeiul art. 108 din Constituția României, republicată, și al art. 30 din Legea cetățeniei
române nr. 21/1991, republicată, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă renunțarea la cetățenia română persoanelor prevăzute în anexa*)
care face parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Katalin-Barbara Kibedi,
secretar de stat
p. Ministrul afacerilor externe,
Anton Niculescu,
secretar de stat
p. Ministrul administrației și internelor,
Mircea Nicu Toader,
secretar de stat
București, 20 septembrie 2006.
Nr. 1.283.
*) Anexa este reprodusă în facsimil.

21

22

MONITORUL OFICIAL AL ROMÂNIEI, PARTEA I, Nr. 810/2.X.2006
ANEXĂ

MONITORUL OFICIAL AL ROMÂNIEI, PARTEA I, Nr. 810/2.X.2006

23

24

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

25

26

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

27

28

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

29

30

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

31

32

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

33

34

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

35

36

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

37

38

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

39

40

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

41

42

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

43

44

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

45

46

MONITORUL OFICIAL AL ROMÂNIEI, PARTEA I, Nr. 810/2.X.2006

MONITORUL OFICIAL AL ROMÂNIEI, PARTEA I, Nr. 810/2.X.2006

47

48

MONITORUL OFICIAL AL ROMÂNIEI, PARTEA I, Nr. 810/2.X.2006
GUVERNUL ROMÂNIEI

HOTĂRÂRE
privind stabilirea sediului Teatrului Național de Operetă îIon Dacian“ din
București
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Sediul Teatrului Național de Operetă îIon Dacian“ din București se stabilește în
imobilul îSala Omnia“, situat în municipiul București, Piața Revoluției nr. 1A, sectorul 1.
Art. 2. — Până la finalizarea lucrărilor de amenajare a îSălii Omnia“, folosirea comună,
împreună cu Teatrul Național îI.L. Caragiale“ București, a spațiilor și dotărilor tehnice necesare
activității de repetiții și spectacole, situate în municipiul București, bd. N. Bălcescu nr. 2, sectorul
1, se face pe bază de protocol încheiat în termen de 30 de zile de la data intrării în vigoare a
prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul finanțelor publice,
Doina-Elena Dascălu,
secretar de stat
București, 20 septembrie 2006.
Nr. 1.294.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 810/2.X.2006 conține 48 de pagini.

Prețul: 3,40 lei

&JUYDGY|119864]
ISSN 1453—4495

