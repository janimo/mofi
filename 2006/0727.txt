PARTEA

Anul 174 (XVIII) — Nr. 727

I

Vineri, 25 august 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

1.049.

— Hotărâre privind cerințele minime pentru
asigurarea securității și sănătății lucrătorilor din
industria extractivă de suprafață sau subteran.......

2–11

1.056. — Hotărâre privind modificarea art. 102 din
Hotărârea Guvernului nr. 952/2006 pentru
aprobarea normelor de aplicare a prevederilor
referitoare la atribuirea contractelor de achiziție
publică din Ordonanța de urgență a Guvernului
nr. 34/2006 privind atribuirea contractelor de
achiziție publică, a contractelor de concesiune
de lucrări publice și a contractelor de concesiune
de servicii...................................................................

11

1.083. — Hotărâre privind modificarea și completarea
Hotărârii Guvernului nr. 1.584/2005 pentru
înființarea, organizarea și funcționarea Agenției
Naționale de Prevenire a Traficului de Persoane și
Monitorizare a Asistenței Acordate Victimelor
Traficului de Persoane..............................................

12–14

1.085. — Hotărâre pentru modificarea art. 49 din
Normele metodologice de aplicare a prevederilor
Legii nr. 279/2005 privind ucenicia la locul de
muncă, aprobate prin Hotărârea Guvernului
nr. 234/2006 ..............................................................

14

1.086. — Hotărâre privind aprobarea nivelurilor
impozitului pe mijloacele de transport, prevăzute la
art. 263 alin. (4) și (5) din Legea nr. 571/2003
privind Codul fiscal, aplicabile în anul fiscal 2007 .....

15–16

´
Rectificări ...............................................................................

16

2

MONITORUL OFICIAL AL ROMÂNIEI, PARTEA I, Nr. 727/25.VIII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind cerințele minime pentru asigurarea securității și sănătății lucrătorilor
din industria extractivă de suprafață sau subteran
În temeiul art. 108 din Constituția României, republicată, și al art. 51 alin. (1) lit. b) din Legea securității și
sănătății în muncă nr. 319/2006,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Prezenta hotărâre stabilește cerințele
minime de protecție a lucrătorilor în domeniul securității și
sănătății în muncă din ramurile industriei extractive de
suprafață sau subteran.
(2) Prevederile Legii securității și sănătății în muncă
nr. 319/2006 se aplică în întregime domeniului menționat la
alin. (1), fără a aduce atingere prevederilor mai restrictive
și/sau specifice conținute în prezenta hotărâre.
Art. 2. — Pentru aplicarea prezentei hotărâri, termenii și
expresiile de mai jos semnifică după cum urmează:
a) industria extractivă de suprafață sau subteran — toate
ramurile industriei extractive în care se desfășoară activități
de extracție la suprafață sau subteran a substanțelor
minerale utile, în sensul strict al termenului, și/sau
prospecțiuni și explorări în vederea extracției, și/sau
pregătirea materiilor prime extrase în vederea
comercializării, exclusiv activitățile de prelucrare ori
preparare a materiilor prime extrase, cu excepția ramurilor
industriei extractive prin foraj definite prin prevederile
legislației naționale care transpun Directiva 92/91/CEE;
b) loc de muncă — ansamblul locurilor destinate
amplasării posturilor de lucru, în cadrul activităților și
instalațiilor legate direct sau indirect de ramurile industriei
extractive de suprafață sau subteran, inclusiv haldele de
steril ori alte zone de depozitare, precum și locurile de
cazare în care lucrătorii au acces în cadrul activității lor.
Art. 3. — Prevederile prezentei hotărâri nu se aplică
industriei extractive prin dragare dacă se asigură protecția
lucrătorilor, în conformitate cu principiile generale de
protecție a sănătății și securității lucrătorilor cuprinse în
prezenta hotărâre, avându-se în vedere riscurile specifice
acestei activități.
CAPITOLUL II
Obligațiile angajatorilor
Art. 4. — Pentru a asigura securitatea și sănătatea
lucrătorilor, angajatorul trebuie să ia măsurile necesare,
astfel încât:
a) locurile de muncă să fie proiectate, construite,
echipate, date în folosință, exploatate și întreținute în așa
fel încât să permită lucrătorilor efectuarea sarcinilor de
muncă fără a pune în pericol securitatea și/sau sănătatea
proprie și/sau a celorlalți lucrători;
b) exploatarea locurilor de muncă în prezența lucrătorilor
să se facă sub supravegherea unei persoane responsabile;

c) activitățile care comportă un risc special să fie
încredințate numai personalului competent și să se execute
conform instrucțiunilor date;
d) toate instrucțiunile de securitate să fie redactate astfel
încât să poată fi înțelese de către toți lucrătorii la care se
referă;
e) să fie prevăzute echipamente de prim ajutor
adecvate;
f) toate exercițiile de securitate necesare să se
efectueze periodic.
Art. 5. — Angajatorul trebuie să se asigure că este
întocmit și ținut la zi un document referitor la securitate și
sănătate, denumit în continuare document de securitate și
sănătate, care îndeplinește cerințele prevăzute la art. 7, 12,
16 și 17 din Legea nr. 319/2006.
Art. 6. — Documentul de securitate și sănătate face
dovada în special că:
a) sunt determinate și evaluate riscurile la care sunt
expuși lucrătorii la locul de muncă;
b) se iau măsurile corespunzătoare pentru a se atinge
obiectivele prezentei hotărâri;
c) proiectarea, utilizarea și întreținerea locului de muncă
și ale echipamentelor prezintă securitate.
Art. 7. — Documentul de securitate și sănătate trebuie
întocmit înainte de începerea lucrării și trebuie revizuit dacă
locul de muncă suferă modificări majore, extinderi sau
transformări.
Art. 8. — În situația în care la același loc de muncă
sunt prezenți lucrători din diferite întreprinderi, fiecare
angajator răspunde de toate problemele care țin de
responsabilitatea sa.
Art. 9. — Angajatorul pe teritoriul căruia se desfășoară
activitatea răspunde pentru acel loc de muncă în care sunt
prezenți lucrători din diferite întreprinderi, coordonează
punerea în aplicare a tuturor măsurilor privitoare la
securitatea și sănătatea lucrătorilor și înscrie în documentul
de securitate și sănătate scopul, măsurile și modalitățile de
punere în aplicare a acestei coordonări.
Art. 10. — Dispozițiile art. 9 nu aduc atingere
prevederilor referitoare la răspunderea individuală a
angajatorilor din Legea nr. 319/2006.
Art. 11. — Angajatorul trebuie să raporteze cât mai
repede posibil autorităților prevăzute la art. 27 alin. (1) din
Legea nr. 319/2006 orice accident de muncă grav și/sau
mortal, precum și orice pericol grav.
Art. 12. — Angajatorul trebuie să ia măsurile
corespunzătoare în funcție de tipul și metoda de
exploatare:

MONITORUL OFICIAL AL ROMÂNIEI, PARTEA I, Nr. 727/25.VIII.2006
a) pentru a evita, detecta și combate declanșarea și
propagarea incendiilor și exploziilor;
b) pentru a evita formarea atmosferelor explozive și/sau
nocive pentru sănătate.
Art. 13. — Angajatorul trebuie să prevadă, să procure și
să întrețină mijloace corespunzătoare de evacuare și
salvare pentru a asigura, în caz de pericol, evacuarea
lucrătorilor de la locurile de muncă, rapid și în deplină
securitate.
Art. 14. — Angajatorul trebuie să ia măsurile necesare
pentru prevederea sistemelor de alarmă și a altor mijloace
de comunicare necesare care să permită, în caz de
nevoie, declanșarea imediată a operațiunilor de acordare
de prim ajutor, evacuare și salvare.
CAPITOLUL III
Informarea, consultarea și participarea lucrătorilor
Art. 15. — Lucrătorii și/sau reprezentanții lor trebuie să
fie informați asupra măsurilor luate cu privire la securitatea
și sănătatea la locurile de muncă, în mod deosebit asupra
celor privind punerea în aplicare a prevederilor art. 4—14,
fără a aduce atingere prevederilor art. 16 și 17 din Legea
nr. 319/2006.
Art. 16. — Informațiile trebuie să fie pe înțelesul
lucrătorilor cărora le sunt adresate.
Art. 17. — Consultarea și participarea lucrătorilor și/sau
a reprezentanților acestora trebuie să se facă în
conformitate cu prevederile art. 18 din Legea nr. 319/2006.
CAPITOLUL IV
Supravegherea medicală
Art. 18. — Pentru a asigura supravegherea medicală
corespunzătoare a sănătății lucrătorilor, în funcție de
riscurile privind securitatea și sănătatea lor la locul de
muncă, se iau măsuri în conformitate cu reglementările
legale în domeniu.
Art. 19. — Măsurile prevăzute la art. 18 se stabilesc
astfel încât să permită fiecărui lucrător să beneficieze sau
să facă obiectul unei supravegheri a sănătății, înainte de
începerea activităților prevăzute la art. 2 și, ulterior, în mod
periodic.
Art. 20. — Supravegherea medicală a lucrătorilor se
asigură în cadrul structurilor medicale de medicina muncii
care funcționează potrivit reglementărilor Ministerului
Sănătății Publice.

CAPITOLUL V
Dispoziții finale
Art. 21. — Locurile de muncă ce se vor crea după data
intrării în vigoare a prezentei hotărâri trebuie să
îndeplinească cerințele minime de securitate și sănătate
prevăzute în anexele nr. 1—3.
Art. 22. — Locurile de muncă existente la data intrării
în vigoare a prezentei hotărâri trebuie să fie adaptate
cerințelor minime de securitate și sănătate prevăzute în
anexele nr. 1—3.
Art. 23. — În situația în care, după data intrării în
vigoare a prezentei hotărâri, locurile de muncă sunt supuse
unor modificări, extinderi și/sau transformări, angajatorul ia
măsurile necesare pentru ca aceste modificări, extinderi
și/sau transformări să fie în conformitate cu cerințele
minime corespunzătoare prevăzute în anexe.
Art. 24. — Anexele nr. 1—3 se adaptează în funcție de
evoluția aquis-ului comunitar și a standardizării cu privire la
industria extractivă de suprafață sau subteran și/sau
progresul tehnic, evoluția reglementărilor sau specificațiilor
internaționale ori a noilor descoperiri în domeniul industriei
extractive de suprafață sau în subteran.
Art. 25. — Anexele nr. 1—3 fac parte integrantă din
prezenta hotărâre.
Art. 26. — Dispozițiile din anexe se aplică ori de câte ori
acestea sunt cerute de caracteristicile locului de muncă, în
funcție de activitate, de împrejurări sau de un risc specific.
Art. 27. — De la data aderării României la Uniunea
Europeană, Ministerul Muncii, Solidarității Sociale și Familiei
va raporta, la fiecare 5 ani, Comisiei Europene despre
aplicarea prevederilor prezentei hotărâri, prezentând
totodată punctele de vedere ale partenerilor sociali.
Art. 28. — Prezenta hotărâre intră în vigoare la data de
1 octombrie 2006.
Prezenta hotărâre transpune Directiva nr. 92/104/CEE
privind cerințele minime pentru îmbunătățirea securității și
protecției sănătății lucrătorilor din industria extractivă de
suprafață sau subteran, publicată în Jurnalul Oficial al
Comunităților Europene (JOCE) nr. L 404/1992.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul economiei și comerțului,
Codruț Ioan Șereș
Ministrul sănătății publice,
Gheorghe Eugen Nicolăescu
p. Ministrul integrării europene,
Adrian Ciocănea,
secretar de stat
București, 9 august 2006.
Nr. 1.049

3

4

MONITORUL OFICIAL AL ROMÂNIEI, PARTEA I, Nr. 727/25.VIII.2006
ANEXA Nr. 1

CERINȚE MINIME COMUNE

care se aplică industriei extractive de suprafață sau subteran, precum și instalațiilor auxiliare de la suprafață
1. Supraveghere și organizare
1.1. Organizarea locurilor de muncă
1.1.1. Locurile de muncă trebuie să fie astfel organizate
încât să asigure o protecție adecvată împotriva riscurilor.
Ele trebuie menținute în stare corespunzătoare, iar
substanțele ori depunerile periculoase trebuie îndepărtate
sau ținute sub supraveghere, pentru a nu pune în pericol
securitatea și sănătatea lucrătorilor.
1.1.2. Posturile de lucru trebuie proiectate și realizate
după principii ergonomice, ținându-se seama de necesitatea
lucrătorilor de a urmări derularea operațiunilor de la postul
lor de lucru.
1.1.3. Lucrătorii izolați din posturile de lucru trebuie să
beneficieze de supraveghere adecvată sau de mijloace de
telecomunicație.
1.2. Persoana responsabilă
La orice loc de muncă ocupat de lucrători trebuie să
existe în permanență o persoană responsabilă care să aibă
calitățile și competența acestei funcții, desemnată de
angajator.
Angajatorul poate să își asume însuși responsabilitatea
pentru locul de muncă la care se face referire în paragraful
anterior, dacă are calitățile și competența cerute.
1.3. Supravegherea
Pentru asigurarea securității și sănătății lucrătorilor pe
parcursul desfășurării tuturor activităților, trebuie asigurată
supravegherea prin persoane care au calitățile și
competența cerute de această funcție, desemnate de către
angajator sau în numele acestuia, acționând în interesul
acestuia.
Supraveghetorul trebuie să efectueze vizite de control la
posturile de muncă ocupate cel puțin o dată pe parcursul
unui schimb, dacă documentul de securitate și sănătate
prevede acest lucru.
Angajatorul
poate
să
își
asume
personal
responsabilitatea supravegherii la care se face referire în
primul și al doilea paragraf, dacă are calitățile și
competența necesare.
1.4. Lucrători competenți
La fiecare lot de muncă ocupat de lucrători trebuie să
existe în permenență un număr suficient de lucrători care
să aibă calitățile, experiența și pregătirea necesare pentru
a îndeplini sarcinile ce le sunt încredințate.
1.5. Informare, instruire și pregătire
Lucrătorii trebuie să beneficieze de informare, instruire și
pregătire sau de reciclare profesională necesare pentru
asigurarea securității și sănătății lor.
Angajatorul trebuie să se asigure că lucrătorii primesc
instrucțiuni pe înțelesul lor, astfel încât să nu pună în
pericol propria securitate și sănătate sau pe a celorlalți
lucrători.
1.6. Instrucțiuni scrise
Pentru fiecare loc de muncă trebuie elaborate
instrucțiuni scrise, care să cuprindă reguli ce trebuie
respectate în scopul asigurării securității și sănătății
lucrătorilor și al utilizării în siguranță a utilajelor.

Aceste instrucțiuni trebuie să includă informații cu privire
la utilizarea echipamentelor de intervenție, precum și la
măsurile ce trebuie luate la locul de muncă sau în
apropierea acestuia, în caz de urgență.
1.7. Metode sigure de lucru
La fiecare loc de muncă sau pentru fiecare activitate
trebuie aplicate metode sigure de lucru.
1.8. Permise de lucru
Atunci când documentul de securitate și sănătate
prevede acest lucru, trebuie introdus un sistem de permise
de lucru pentru executarea lucrărilor periculoase și pentru
executarea lucrărilor care în mod normal nu sunt
periculoase, dar care, în interacțiune cu alte activități, pot
genera pericole grave.
Permisele de lucru trebuie emise înainte de începerea
lucrului de către persoana desemnată în acest scop și
trebuie să specifice condițiile ce trebuie îndeplinite și
măsurile ce trebuie luate înainte, în timpul lucrului și după
lucru.
1.9. Revizuirea periodică a măsurilor de securitate și de
sănătate
Angajatorul are obligația să asigure revizuirea periodică
a măsurilor referitoare la securitatea și sănătatea
lucrătorilor, inclusiv a sistemului de gestionare a securității
și sănătății.
2. Utilaje și instalații mecanice și electrice
2.1. Generalități
În momentul alegerii, instalării, punerii în funcțiune,
exploatării și întreținerii utilajelor mecanice și electrice
trebuie să se acorde atenția cuvenită securității și sănătății
lucrătorilor, luându-se în considerare prevederi din prezenta
hotărâre, din Hotărârea Guvernului nr. 119/2004 privind
stabilirea condițiilor pentru introducerea pe piață a mașinilor
industriale, precum și ale legislației naționale care transpun
Directiva 89/655/CEE.
Dacă instalațiile sunt amplasate într-o zonă în care
există sau poate exista riscul de incendiu ori de explozie
datorat aprinderii unor gaze, vapori sau lichide volatile,
atunci ele trebuie să corespundă utilizării într-o astfel de
zonă.
Utilajele trebuie să fie prevăzute, dacă este necesar, cu
dispozitive de protecție corespunzătoare și sisteme de
securitate în caz de avarie.
2.2. Dispoziții specifice
Instalațiile și utilajele mecanice trebuie să prezinte o
rezistență suficientă, fără defecte evidente și să corespundă
scopului pentru care au fost realizate.
Utilajele și instalațiile electrice trebuie să fie de
capacitatea și puterea corespunzătoare scopului pentru care
au fost realizate.
Utilajele și instalațiile mecanice și electrice trebuie să fie
instalate și protejate astfel încât să prevină pericolele.
3. Întreținere
3.1. Întreținere generală
Verificarea sistematică, întreținerea, precum și testarea
utilajelor și instalațiilor mecanice și electrice se fac în baza

MONITORUL OFICIAL AL ROMÂNIEI, PARTEA I, Nr. 727/25.VIII.2006
unui program (grafic) de revizii și reparații stabilit conform
reglementărilor tehnice.
Întreținerea, verificarea și testarea oricărei părți a
instalației sau utilajului trebuie efectuate de către o
persoană competentă.
Procesele-verbale de verificare și testare trebuie
întocmite și păstrate în mod corespunzător.
3.2. Întreținerea echipamentului de protecție
Echipamentul de protecție trebuie să fie adecvat,
pregătit pentru utilizare și în stare de funcționare în orice
moment.
Întreținerea trebuie efectuată ținându-se seama de
activitățile exercitate.
4. Protecția împotriva riscului de explozie, a
atmosferelor nocive și a riscului de incendiu
4.1. Generalități
4.1.1. Trebuie luate măsuri pentru evaluarea prezenței
substanțelor nocive și/sau potențial explozive în atmosferă
și pentru măsurarea concentrației acestora.
Atunci când documentul de securitate și sănătate
prevede acest lucru, trebuie montate dispozitive de
supraveghere care să înregistreze și să măsoare
concentrațiile de gaze, automat și continuu, în punctele
menționate, dispozitive de alarmă automate, sisteme de
decuplare automată a instalațiilor electrice și sisteme de
oprire automată a motoarelor cu ardere internă.
Dacă sunt prevăzute măsurători automate, valorile
determinate trebuie înregistrate și păstrate așa cum este
prevăzut în documentul de securitate și sănătate.
4.1.2. Se interzice fumatul în zonele care prezintă
pericole specifice de incendiu sau explozie.
Executarea unor lucrări cu flacără deschisă la locurile
de muncă care pot prezenta un risc de incendiu sau
explozie este interzis, cu excepția cazurilor când au fost
luate măsurile de securitate corespunzătoare pentru
prevenirea declanșării incendiilor sau exploziilor, precum și
a propagării acestora.
4.2. Protecția împotriva riscului exploziilor
4.2.1. Trebuie luate toate măsurile necesare pentru
combaterea formării și acumulării atmosferelor explozive.
4.2.2. În interiorul zonelor care prezintă risc de explozie
trebuie luate toate măsurile necesare pentru a împiedica
aprinderea atmosferei explozive.
4.2.3. Pentru prevenirea exploziilor se stabilește un plan
detaliat cu privire la echipamentele de lucru și măsurile
necesare ce trebuie luate.
4.3. Protecția împotriva atmosferelor nocive
4.3.1. Acolo unde se acumulează sau există riscul să
se acumuleze în atmosferă substanțe nocive, trebuie luate
măsuri corespunzătoare pentru a se asigura:
a) reținerea lor la sursă; sau
b) captarea la sursă ori eliminarea; sau
c) diminuarea acumulărilor acestor substanțe, astfel
încât să nu existe riscuri pentru lucrători.
Sistemul trebuie să fie capabil să disperseze aceste
substanțe nocive astfel încât să nu prezinte niciun risc
pentru lucrători.
4.3.2. În zonele în care lucrătorii pot fi expuși
atmosferelor nocive pentru sănătatea lor, pe lângă
echipamentele individuale de protecție respiratorie, trebuie

5

să existe un număr suficient de aparate respiratorii și
echipamente de reanimare corespunzătoare.
În asemenea cazuri, trebuie să fie prezent la locul de
muncă un număr suficient de lucrători instruiți care să
folosească asemenea echipamente.
Aparatele respiratorii și echipamentele de reanimare
trebuie să fie depozitate și întreținute corespunzător.
4.3.3. În cazul în care gazele toxice sunt sau pot
apărea în atmosfera locului de muncă, trebuie să existe un
plan de apărare care să precizeze echipamentele
disponibile și măsurile preventive adoptate.
4.4. Protecția împotriva incendiilor
4.4.1. Oriunde se proiectează, se construiesc, se
dotează, se dau în folosință, se exploatează sau se întrețin
locuri de muncă, trebuie luate măsurile adecvate pentru
prevenirea declanșării și propagării incendiilor care provin
de la sursele identificate în documentul de securitate și
sănătate.
Trebuie să fie stabilite prevederi pentru stingerea rapidă
și eficientă a oricărui incendiu.
4.4.2. Locurile de muncă trebuie să fie dotate cu
echipamente adecvate pentru stingerea incendiului și, dacă
este necesar, cu detectoare de incendiu și sisteme de
alarmă.
4.4.3. Echipamentele neautomate de stingere a
incendiului trebuie să fie accesibile și simplu de manipulat
și, dacă este necesar, protejate contra riscurilor de
deteriorare.
4.4.4. La locul de muncă trebuie păstrat un plan de
prevenire și stingere a incendiilor care să precizeze
măsurile ce trebuie luate, în conformitate cu prevederile
art. 4—14 din hotărâre, pentru prevenirea declanșării și
propagării, detectarea și stingerea incendiilor.
4.4.5. Echipamentul pentru stingerea incendiilor trebuie
să fie semnalizat în conformitate cu prevederile legislației
naționale care transpun Directiva 92/58/CEE.
Aceste panouri de semnalizare trebuie să fie rezistente
și amplasate în puncte corespunzătoare.
5. Explozivi și dispozitive de amorsare
Operațiunile de depozitare, transport și utilizare a
explozivilor și dispozitivelor de amorsare trebuie să fie
executate de către persoane competente, autorizate
corespunzător.
Aceste operațiuni trebuie organizate și efectuate astfel
încât să nu constituie niciun pericol pentru lucrători.
6. Căi de circulație
6.1. La locul de muncă accesul trebuie să se facă fără
pericol și, în caz de urgență, evacuarea trebuie să se
efectueze rapid și în condiții de siguranță.
6.2. Căile de circulație, inclusiv scările, scările fixe,
cheiurile și rampele de încărcare, trebuie să fie calculate,
dimensionate și amplasate astfel încât pietonii sau
vehiculele să le poată utiliza ușor, în deplină securitate și
conform destinației lor, iar lucrătorii aflați în vecinătatea
acestor căi de circulație să nu fie periclitați de niciun
pericol.
6.3. Căile utilizate pentru traficul pietonal și/sau traficul
de mărfuri trebuie să fie dimensionate în concordanță cu
numărul de utilizatori potențiali și cu tipul de întreprindere.

6

MONITORUL OFICIAL AL ROMÂNIEI, PARTEA I, Nr. 727/25.VIII.2006

Dacă pe căile de circulație sunt utilizate mijloace de
transport, trebuie prevăzută o distanță de securitate
corespunzătoare pentru pietoni.
6.4. Între căile de circulație destinate vehiculelor și porți,
portaluri, pasaje pentru pietoni, coridoare și scări trebuie să
existe o distanță de securitate.
6.5. Traseul căilor de circulație și acces pentru vehicule
și pentru pietoni trebuie să fie semnalizat vizibil pentru a
se asigura protecția lucrătorilor.
6.6. Atunci când vehiculele sau mașinile intră la locurile
de muncă, trebuie stabilite regulile de circulație necesare.
7. Locuri de muncă în aer liber
7.1. Posturile de lucru, căile de circulație și alte
amplasamente sau instalații în aer liber, care sunt ocupate
ori utilizate de către lucrători în decursul activității lor,
trebuie să fie astfel organizate încât circulația pietonilor sau
a vehiculelor să se facă în condiții de securitate.
7.2. Locurile de muncă în aer liber trebuie să fie
iluminate corespunzător prin lumină artificială, atunci când
lumina zilei este insuficientă.
7.3. Atunci când lucrătorii își desfășoară activitatea la
posturi de lucru în aer liber, acestea trebuie să fie
amenajate astfel încât lucrătorii:
a) să fie protejați contra condițiilor atmosferice
nefavorabile și, dacă este necesar, contra căderii de
obiecte;
b) să nu fie expuși la niveluri sonore nocive și nici la
influențe exterioare nocive;
c) să poată părăsi rapid locul de muncă și să li se
poată acorda rapid ajutor în caz de pericol;
d) să nu alunece sau să cadă.
8. Zone periculoase
8.1. Zonele periculoase trebuie semnalizate vizibil.
8.2. Atunci când locurile de muncă cuprind zone
periculoase în care, datorită naturii muncii, există riscuri,
inclusiv de cădere a lucrătorilor sau a obiectelor, locurile de
muncă trebuie prevăzute cu dispozitive care să împiedice
intrarea în zonă a lucrătorilor fără atribuții de serviciu.
8.3. Trebuie luate măsuri corespunzătoare care să
protejeze lucrătorii care sunt autorizați să intre în zonele
de pericol.
9. Căi și ieșiri de urgență
9.1. În caz de pericol, lucrătorii trebuie să poate evacua
rapid și în condiții de securitate maximă toate locurile de
muncă.
9.2. Căile și ieșirile de urgență trebuie să fie libere și
să conducă în modul cel mai direct spre exterior sau într-o
zonă de securitate, la un punct de adunare ori la un post
de evacuare sigur.
9.3. Numărul, distribuția și dimensiunile căilor și ieșirilor
de urgență se fac în funcție de folosirea, dotarea și
dimensiunile locurilor de muncă, precum și de numărul
maxim de persoane prezente.
9.4. Ușile de la ieșirile de urgență trebuie să se
deschidă spre exterior.
Ușile de la ieșirile de urgență trebuie să fie închise
astfel încât să poată fi deschise ușor și repede de către
persoanele care ar avea nevoie să le utilizeze în caz de
urgență.

9.5. Ușile de la ieșirile de urgență nu trebuie încuiate
cu lacăt, broască cu cheie sau alt sistem de zăvorâre.
Căile și ieșirile de urgență, precum și căile de circulație
și ușile de acces către acestea trebuie să fie libere, astfel
încât să poată fi utilizate în orice moment, fără piedici.
9.6. Căile și ieșirile de urgență care necesită iluminare
trebuie prevăzute și cu iluminare de siguranță de
intensitate corespunzătoare, în eventualitatea unei
întreruperi a alimentării cu energie electrică.
9.7. Căile și ieșirile de urgență specifice trebuie
semnalizate în conformitate cu prevederile legislației
naționale care transpun Directiva 92/58/CEE.
10. Mijloace de evacuare și salvare
10.1. Lucrătorii trebuie să fie instruiți cu privire la
măsurile corespunzătoare ce trebuie luate în caz de
urgență.
10.2. Echipamentele de salvare trebuie pregătite în
vederea utilizării și depozitate în spații corespunzătoare,
ușor accesibile. Aceste spații trebuie să fie semnalizate în
conformitate cu prevederile legislației naționale care
transpun Directiva 92/58/CEE.
11. Exerciții de securitate
La toate locurile de muncă ocupate în mod obișnuit de
lucrători trebuie să se efectueze periodic exerciții de
securitate.
Scopul principal al acestor exerciții este de a forma
deprinderile și de a verifica aptitudinile lucrătorilor
desemnați să utilizeze, să manipuleze sau să exploateze
echipamentul de salvare în caz de pericol.
De asemenea, lucrătorii trebuie să exerseze asupra
modului de folosire, manipulare sau exploatare corectă a
acestor echipamente.
12. Echipamente de prim ajutor
12.1. Echipamente de prim ajutor trebuie să se
găsească în permanență acolo unde condițiile de muncă
impun acest lucru și să fie corespunzătoare, în funcție de
activitatea desfășurată.
Aceste echipamente trebuie să fie semnalizate
corespunzător și ușor accesibile.
12.2. În funcție de importanța locurilor de muncă, a
tipului de activitate care se desfășoară și de frecvența
accidentelor presupuse a avea loc, trebuie să fie prevăzute
una sau mai multe încăperi de prim ajutor.
În aceste încăperi instrucțiunile de prim ajutor trebuie să
fie lizibile și afișate la loc vizibil.
12.3. Încăperile de prim ajutor trebuie dotate cu instalații
și echipamente de prim ajutor indispensabile și ușor
accesibile brancardierilor.
Acestea trebuie semnalizate în conformitate cu
prevederile legislației naționale care transpun Directiva
92/58/CEE.
12.4. Materialele de prim ajutor trebuie să existe la
locurile de muncă unde condițiile de muncă impun acest
lucru.
Acestea trebuie să fie semnalizate corespunzător și să
fie ușor accesibile.
12.5. Un număr suficient de lucrători trebuie să fie
instruiți cu privire la utilizarea echipamentelor și materialelor
de prim ajutor prevăzute.

MONITORUL OFICIAL AL ROMÂNIEI, PARTEA I, Nr. 727/25.VIII.2006
13. Iluminarea naturală și artificială
13.1. Fiecare loc de muncă trebuie să dispună de o
iluminare suficientă care să asigure securitatea și sănătatea
lucrătorilor.
13.2. Locurile de muncă trebuie să primească, pe cât
posibil, lumină naturală suficientă și, ținându-se seama de
condițiile climaterice, să fie prevăzute cu dispozitive de
iluminare artificială adecvată pentru a se asigura
securitatea și sănătatea lucrătorilor.
13.3. Instalațiile de iluminat din încăperile de lucru și de
pe căile de acces trebuie să fie amplasate astfel încât tipul
iluminării să nu prezinte un risc de accidentare pentru
lucrători.
13.4. Locurile de muncă în care lucrătorii sunt expuși în
mod deosebit riscurilor în caz de întrerupere a iluminării
artificiale trebuie să fie prevăzute cu iluminare de siguranță
cu o intensitate suficientă.
Dacă nu este posibil, lucrătorii trebuie să fie dotați cu
lămpi individuale.
14. Instalații sanitare
14.1. Vestiare și dulapuri pentru îmbrăcăminte
14.1.1. Lucrătorii trebuie să aibă la dispoziție vestiare
corespunzătoare, dacă aceștia trebuie să poarte
îmbrăcăminte de lucru specială și dacă, din motive de
sănătate sau de decență, nu li se poate cere să se
schimbe în alte încăperi.
Vestiarele trebuie să fie ușor accesibile, să aibă o
capacitate suficientă și să fie prevăzute cu scaune.
14.1.2. Vestiarele trebuie să fie de dimensiuni suficient
de mari și să aibă dotările care să permită fiecărui lucrător
să-și țină hainele încuiate în timpul lucrului.
Dacă împrejurările o justifică (de exemplu, substanțe
periculoase, umiditate, murdărie), dulapurile pentru
îmbrăcămintea de lucru trebuie să fie separate de cele
pentru îmbrăcămintea personală.
Trebuie să existe dotările necesare pentru ca fiecare
lucrător să poată să își pună la uscat hainele de lucru.
14.1.3. Trebuie prevăzute vestiare separate sau o
utilizare separată a vestiarelor pentru bărbați și pentru
femei.
14.1.4. Dacă nu sunt necesare vestiare, în conformitate
cu prevederile pct. 14.1.1, atunci fiecare lucrător trebuie să
dispună de un loc pentru păstrarea îmbrăcămintei.
14.2. Dușuri și chiuvete
14.2.1. La dispoziția lucrătorilor trebuie puse dușuri
corespunzătoare în număr suficient, ținându-se seama de
tipul de activitate sau din rațiuni de igienă.
Trebuie prevăzute săli de dușuri separate pentru bărbați
și femei sau utilizarea acestora trebuie să se facă separat
de către bărbați și femei.
14.2.2. Sălile de dușuri trebuie să fie suficient de
încăpătoare încât să permită fiecărui lucrător să își facă
toaleta în condiții de igienă corespunzătoare, fără să fie
deranjat.
Dușurile trebuie să dispună de apă rece și caldă.
14.2.3. Dacă, în conformitate cu prevederile pct. 14.2.1
primul paragraf, nu sunt necesare dușuri, trebuie să existe
chiuvete corespunzătoare în număr suficient, cu apă rece
și caldă, plasate în apropierea posturilor de lucru și a
vestiarelor.

7

Dacă este necesar, din motive de decență, vor fi
prevăzute chiuvete separate pentru bărbați și femei sau
utilizarea acestora trebuie să se facă separat de către
bărbați și femei.
14.3. Toalete și chiuvete
În apropierea posturilor de lucru lucrătorii trebuie să
dispună de camere de repaus, vestiare și săli de dușuri
sau chiuvete, precum și de încăperi dotate cu un număr
suficient de toalete și chiuvete.
Trebuie prevăzute toalete separate pentru femei și
bărbați sau utilizarea acestora trebuie să se facă separat
de către femei și bărbați.
În cazul industriei extractive în subteran, instalațiile
sanitare la care se referă prezentul punct pot fi amplasate
la suprafață.
15. Haldele de steril și alte zone de descărcare a
sterilului
Depozitele de steril, haldele și alte zone de depozitare
a sterilului, precum și bazinele de decantare trebuie să fie
proiectate, construite, exploatate și întreținute astfel încât
să se asigure stabilitatea lor, precum și securitatea și
sănătatea lucrătorilor.
16. Instalații auxiliare de suprafață (dispoziții
suplimentare speciale)
16.1. Stabilitate și soliditate
Locurile de muncă trebuie să fie proiectate, construite,
instalate, exploatate, supravegheate și întreținute de o
asemenea manieră pentru a rezista forțelor exterioare la
care ar putea fi supuse.
Ele trebuie să aibă o structură și o rezistență
corespunzătoare destinației lor.
16.2. Pardoselile, pereții, plafoanele și acoperișurile
încăperilor
16.2.1. Pardoselile locurilor de muncă trebuie să fie
lipsite de proeminențe, de găuri sau de planuri înclinate
periculoase; ele trebuie să fie fixe, stabile și nealunecoase.
Locurile de muncă în care sunt instalate posturi de
lucru trebuie să prezinte o izolație termică suficientă,
ținându-se seama de tipul întreprinderii și de efortul fizic al
lucrătorilor.
16.2.2. Suprafețele pardoselilor, pereților și plafoanelor
din încăperi trebuie să fie curățate și renovate ori de câte
ori este nevoie pentru a se obține condiții de igienă
corespunzătoare.
16.2.3. Pereții transparenți sau translucizi, în special cei
complet din sticlă, din încăperile sau din apropierea
locurilor de muncă și a căilor de acces trebuie să fie
semnalizați vizibil și confecționați din material securizat sau
separați de aceste locuri de muncă și de căile de acces,
astfel încât lucrătorii să nu vină în contact cu glasvandurile
sau să fie răniți în cazul spargerii lor.
16.2.4. Accesul pe acoperișurile din materiale insuficient
de rezistente este permis numai dacă se realizează
dotarea cu echipamente care să asigure desfășurarea
lucrului în deplină securitate.
16.3. Dimensiunile și volumul de aer al încăperilor —
libertatea de mișcare la posturile de lucru
16.3.1. Încăperile de lucru trebuie să aibă o suprafață,
înălțime și un volum de aer corespunzătoare, permițând
lucrătorilor să își execute sarcinile fără risc pentru
securitatea, sănătatea sau confortul lor.

8

MONITORUL OFICIAL AL ROMÂNIEI, PARTEA I, Nr. 727/25.VIII.2006

16.3.2. Dimensiunile suprafeței neocupate a postului de
lucru trebuie să permită lucrătorilor suficientă libertate de
mișcare și să le dea posibilitatea să își desfășoare munca
în deplină securitate.
16.4. Ferestre și luminatoare
16.4.1. Ferestrele, luminatoarele și sistemele de
ventilație prevăzute cu dispozitive de deschidere, reglare și
blocare trebuie proiectate astfel încât funcționarea acestora
să se facă în deplină siguranță.
Amplasarea lor trebuie să nu constituie un risc pentru
lucrători atunci când sunt deschise.
16.4.2. Ferestrele și luminatoarele trebuie să fie curățate
fără riscuri pentru personalul care efectuează astfel de
lucrări.
16.5. Uși și porți
16.5.1. Poziția, numărul și dimensiunile ușilor și porților,
precum și materialele din care sunt confecționate sunt
prevăzute în funcție de natura și utilizarea încăperilor sau
incintelor.
16.5.2. Ușile transparente
corespunzător la nivelul vederii.

trebuie

semnalizate

16.5.3. Ușile și porțile batante trebuie să fie
transparente sau să fie prevăzute cu panouri transparente.
16.5.4. Dacă suprafețele transparente sau translucide
ale ușilor și porților nu sunt din materiale securizate și
dacă există posibilitatea ca lucrătorii să fie răniți prin
spargerea lor, suprafețele trebuie protejate împotriva
spargerii.
16.5.5. Ușile glisante trebuie să fie prevăzute cu un
sistem de siguranță care să împiedice ieșirea acestora de
pe șine și căderea în mod neașteptat.
16.5.6. Ușile și porțile care se deschid în sus trebuie
să fie prevăzute cu un sistem de siguranță care să
împiedice căderea acestora în mod neașteptat.
16.5.7. Ușile și porțile situate de-a lungul căilor de
salvare trebuie semnalizate corespunzător.
Trebuie să existe posibilitatea de a fi deschise în orice
moment, cu ușurință, din interior și fără ajutor special.
Atunci când locurile de muncă sunt ocupate de lucrători
trebuie să existe posibilitatea de a fi deschise.
16.5.8. În imediata apropiere a porților destinate în
principal traficului de vehicule, dacă acestea nu sunt sigure
pentru pietoni, trebuie să fie prevăzute porți pentru pietoni
semnalizate vizibil și libere în permanență.
16.5.9. Ușile și porțile mecanice trebuie să funcționeze
fără risc de accidentare a lucrătorilor. Ele trebuie prevăzute
cu dispozitive de oprire de urgență ușor de identificat și
accesibile, să se deschidă automat în caz de întrerupere a
alimentării cu energie sau să poată fi deschise manual.
16.6. Aerisirea locurilor de muncă închise.
16.6.1. În locurile de muncă închise trebuie să se
asigure o cantitate suficientă de aer proaspăt, avându-se
în vedere metodele de lucru folosite și eforturile fizice ale
lucrătorilor.
Dacă se utilizează o instalație de ventilație, ea trebuie
menținută în stare de funcționare.

Un sistem de control trebuie să semnalizeze orice
defecțiune, dacă acest lucru poate afecta sănătatea
lucrătorilor.
16.6.2. Dacă sunt utilizate instalațiile de aer condiționat
sau de ventilație mecanică, ele trebuie să funcționeze
astfel încât lucrătorii să nu fie expuși la curenți de aer
care să le creeze disconfort.
Orice depunere sau murdărie care poate antrena un
risc imediat pentru sănătatea lucrătorilor prin poluarea
atmosferei trebuie eliminată fără întârziere.
16.7. Temperatura din încăperi
16.7.1. În timpul lucrului temperatura din încăperile unde
există posturi de lucru trebuie să fie adecvată pentru
organismul uman, avându-se în vedere metodele de lucru
aplicate și eforturile fizice impuse lucrătorilor.
16.7.2. Temperatura din camerele de repaus, din
încăperile pentru personalul de serviciu permanent, din
grupurile sanitare, din cantine și din camerele de prim
ajutor trebuie să corespundă destinațiilor specifice ale
acestor încăperi.
16.7.3. Ferestrele, luminatoarele și glasvandurile trebuie
să permită evitarea unor efecte excesive ale luminii solare
la locurile de muncă, în funcție de tipul activității și de
natura locului de muncă.
16.8. Camerele de repaus
16.8.1. Atunci când securitatea și sănătatea lucrătorilor
o cer, ținându-se seama de tipul activității sau de efectivele
care depășesc un anumit număr de persoane, lucrătorii
trebuie să dispună de o cameră de repaus ușor accesibilă.
Această dispoziție nu se aplică dacă lucrătorii își
desfășoară activitatea în birouri sau în camere de lucru
similare, care oferă posibilitatea de relaxare în timpul
pauzelor.
16.8.2. Camerele de repaus trebuie să fie suficient de
mari și să fie dotate cu un număr corespunzător de mese
și scaune cu spătar, în funcție de numărul lucrătorilor.
16.8.3. În camerele de repaus trebuie luate măsuri
pentru protecția nefumătorilor împotriva disconfortului creat
de fumul de țigară.
16.8.4. Atunci când în timpul programului de lucru se
produc întreruperi cu regularitate și în mod frecvent și nu
există cameră de repaus, trebuie puse la dispoziție alte
alte camere în care lucrătorii să poată sta în timpul
întreruperilor, ori de câte ori securitatea și sănătatea
lucrătorilor o justifică.
Trebuie luate măsuri corespunzătoare pentru protecția
nefumătorilor împotriva disconfortului provocat de fumul de
țigară.
17. Femei gravide și mame care alăptează
Femeile gravide și mamele care alăptează trebuie să
aibă posibilitatea de a se odihni în poziție orizontală, în
condiții corespunzătoare.
18. Lucrători cu handicap
La organizarea locurilor de muncă trebuie să se țină
seama de lucrătorii cu handicap, dacă este cazul.
Această dispoziție se referă, în special, la ușile, căile
de comunicație, scările, dușurile, chiuvetele, toaletele și
posturile de lucru utilizate sau ocupate direct de lucrătorii
cu handicap.

MONITORUL OFICIAL AL ROMÂNIEI, PARTEA I, Nr. 727/25.VIII.2006

9
ANEXA Nr. 2

CERINȚE MINIME SPECIALE

aplicabile industriei extractive de suprafață
1. Generalități
1.1. Fără a aduce atingere prevederilor art. 5—7 din
hotărâre, angajatorul care răspunde de locul de muncă
trebuie să se asigure că documentul de securitate și
sănătate precizează că s-au luat toate măsurile necesare
pentru protecția sănătății și securității lucrătorilor atât în
situații normale, cât și în situații critice.
1.2. Documentul de securitate și sănătate trebuie
actualizat periodic și ori de câte ori este nevoie și
prezentat la inspecția locului de muncă.
Lucrările trebuie executate în conformitate cu
documentul de securitate și sănătate.
2. Exploatarea
2.1. Lucrările trebuie planificate ținându-se seama de
prevederile din documentul de securitate și sănătate
referitoare la riscurile de surpare și alunecare de teren.

Ca măsură preventivă, trebuie să se definească
înălțimea și panta fronturilor de descopertă și de extracție
în funcție de natura și stabilitatea terenului, precum și de
metodele de exploatare.
2.2. Treptele și căile de circulație trebuie să prezinte
stabilitate adaptată utilajelor utilizate.
Ele trebuie să fie amenajate și întreținute astfel încât
deplasarea utilajelor să se facă în condiții de securitate.
2.3. Înainte de începerea sau reluarea lucrărilor,
fronturile de descopertă și extracție de deasupra
suprafețelor de lucru sau căilor de circulație trebuie
controlate pentru a se asigura că nu există blocuri sau roci
dislocate.
În cazul în care este necesar, trebuie efectuată
îndepărtarea acestora.
2.4. Exploatarea fronturilor și zonelor de descărcare a
sterilului trebuie efectuată astfel încât să nu creeze
instabilitate.
ANEXA Nr. 3

CERINȚE MINIME SPECIALE

aplicabile industriei extractive de subteran
1. Generalități
1.1. Fără a aduce atingere prevederilor art. 5—7 din
hotărâre, angajatorul care răspunde de locul de muncă
trebuie să se asigure că documentul de securitate și
sănătate precizează că au fost luate toate măsurile
necesare pentru protecția securității și sănătății lucrătorilor
atât în situații normale, cât și în situații critice.
Documentul de securitate și sănătate trebuie actualizat
periodic și ori de câte ori este nevoie și prezentat la
inspecția locului de muncă.
Lucrările trebuie executate în conformitate cu
documentul de securitate și sănătate.
2. Planul abatajelor din subteran
2.1. Planurile lucrărilor miniere subterane trebuie să fie
întocmite la o scară care să ofere o reprezentare clară, în
conformitate cu Ordinul ministrului economiei și comerțului
și al președintelui Agenției Naționale pentru Resurse
Minerale nr. 65/133/2003 privind aprobarea Regulamentului
de topografie minieră.
În afară de galerii și zonele de extracție, trebuie
reprezentate toate lucrările miniere cunoscute, care pot
influența exploatarea și securitatea.
Ele trebuie să fie ușor accesibile și să fie păstrate atât
timp cât este necesar, din motive de securitate.
2.2. Planurile și desenele abatajelor, precum și ale altor
lucrări miniere subterane trebuie să fie actualizate periodic
și ori de câte ori este nevoie și să se găsească în
permanență la locul de muncă.

3. Ieșiri
Orice exploatare subterană trebuie să aibă acces la
suprafață prin cel puțin două ieșiri separate, construite solid
și ușor accesibile lucrătorilor din subteran.
Când circulația prin aceste ieșiri necesită un efort
important din partea lucrătorilor, ele trebuie să fie prevăzute
cu mijloace mecanice pentru transportul lucrătorilor.
4. Lucrări miniere
Lucrările miniere subterane în care se execută diverse
activități trebuie să fie construite, exploatate, echipate și
întreținute astfel încât lucrătorii să poată lucra și circula în
ele cu riscuri minime.
Galeriile trebuie să fie prevăzute cu panouri indicatoare
pentru a permite orientarea lucrătorilor.
5. Transport
5.1. Instalațiile sau mijloacele de transport trebuie să fie
instalate, amenajate, exploatate și întreținute astfel încât să
se asigure securitatea și sănătatea lucrătorilor care le
conduc, le utilizează sau se află în vecinătatea lor.
5.2. Transportul cu ajutorul instalațiilor mecanice trebuie
să facă obiectul unei montări corespunzătoare și al unor
instrucțiuni scrise, afișate la locul de exploatare.
6. Susținerea și stabilitatea lucrărilor miniere
Susținerea lucrărilor miniere trebuie efectuată cât mai
repede posibil după excavare, în afara cazurilor în care
stabilitatea lucrării nu condiționează securitatea lucrătorilor.
Această susținere trebuie să fie realizată în conformitate cu
monografiile de armare și instrucțiunile scrise și elaborate
în acest sens.

10

MONITORUL OFICIAL AL ROMÂNIEI, PARTEA I, Nr. 727/25.VIII.2006

Lucrările miniere în care este permis accesul lucrătorilor
trebuie să fie controlate periodic din punctul de vedere al
susținerii și stabilității lucrării și întreținute în mod
corespunzător.
7. Aeraj
7.1. Toate lucrările din subteran la care este permis
accesul trebuie să fie aerisite în mod corespunzător.
Trebuie prevăzut un aeraj permanent pentru a se
menține cu o marjă suficientă de securitate:
a) o atmosferă sănătoasă;
b) o atmosferă în care riscurile de explozie și de prafuri
respirabile sunt sub control;
c) o atmosferă în care condițiile de muncă sunt
corespunzătoare în timpul lucrului, ținându-se seama de
metodele de lucru aplicate și de eforturile fizice impuse
lucrătorilor.
7.2. Când aerajul natural nu permite îndeplinirea
prevederilor pct. 7.1, aerajul principal trebuie să fie asigurat
cu una sau mai multe stații de ventilatoare principale.
Trebuie luate măsuri pentru asigurarea stabilității și
continuității aerajului.
Depresiunea ventilatoarelor principale trebuie să fie
supravegheată în mod continuu și pentru semnalizarea
opririlor intempestive trebuie prevăzut un dispozitiv automat
de alarmă.
7.3. Parametrii de aeraj trebuie măsurați și înregistrați
periodic.
Proiectul de aeraj, care să indice parametrii caracteristici
utili ai sistemului de aeraj, trebuie elaborat, actualizat
periodic și să fie disponibil la locul de muncă.
8. Mine grizutoase
8.1. Se consideră grizutoasă orice exploatare subterană
în care există posibilitatea degajării de metan într-o
cantitate care nu exclude riscul formării unei atmosfere
explozive.
8.2. Aerajul principal trebuie să fie asigurat prin una sau
mai multe stații de ventilatoare mecanice.
8.3. Exploatarea trebuie să se facă ținându-se seama
de degajările de metan.
Trebuie luate măsuri pentru eliminarea sau diminuarea
riscurilor generate de metan.
8.4. Aerajul parțial trebuie să fie limitat la lucrările de
pregătire și de salvare, precum și la locurile de muncă
legate direct la curentul principal de aeraj.
Abatajele aflate în exploatare pot fi aerisite cu instalații
de aeraj parțial numai dacă au fost luate măsuri
corespunzătoare pentru asigurarea securității și sănătății
lucrătorilor.
8.5. Parametrii de aeraj prevăzuți la pct. 7.3 trebuie să
fie completați prin determinări ale concentrației de metan.
Dacă documentul de securitate și sănătate prevede,
concentrația de metan trebuie să fie măsurată continuu în
curentul de ieșire al aerului din abatajele la care depilarea
substanței minerale utile se face mecanizat, precum și la
lucrările de pregătire în fund de sac, la care avansarea se
face, de asemenea, mecanizat.
8.6. În minele grizutoase se pot folosi numai explozivi
și mijloace de inițiere de siguranță.

8.7. Prevederile pct. 4.1.2 din anexa nr. 1 se înlocuiesc
după cum urmează:
a) sunt interzise fumatul, deținerea de tutun pentru
fumat și orice obiect care poate fi folosit la producerea
flăcării;
b) lucrările de tăiere cu flacără, de sudură sau alte
activități similare la care se impune folosirea flăcării
deschise sunt permise numai în împrejurări excepționale și
în condițiile unor măsuri specifice care să garanteze
securitatea și sănătatea lucrătorilor.
9. Mine sau cariere care conțin praf inflamabil
9.1. Minele de cărbuni sunt considerate mine cu praf
inflamabil dacă documentul de securitate și sănătate
precizează că orice strat exploatat poate produce praf
astfel încât să propage o explozie.
9.2. În minele cu praf inflamabil, prevederile prevăzute
la pct. 8.6 și 8.7 se aplică mutatis mutandis.
9.3. Pentru reducerea depunerilor de praf inflamabil,
îndepărtarea și neutralizarea sau fixarea acestora se iau
măsuri corespunzătoare.
9.4. Propagarea exploziilor de praf inflamabil și/sau
metan, care pot declanșa alte explozii de praf inflamabil,
trebuie să fie limitată prin instalarea unui sistem de baraje
pentru limitarea exploziilor.
Amplasarea acestor baraje trebuie să fie precizată
într-un document actualizat periodic și disponibil la locul de
muncă.
10. Degajări instantanee de gaz, lovituri de acoperiș și
erupții de apă
10.1. În zonele în care se pot produce degajări
instantanee de gaz cu sau fără erupții de material mărunt,
lovituri de acoperiș sau erupții de apă, trebuie conceput și
pus în aplicare un program de exploatare astfel încât să
se asigure, pe cât posibil, un sistem de muncă sigur,
precum și protecția lucrătorilor.
10.2. Trebuie luate măsuri pentru identificarea zonelor
de risc, pentru protejarea lucrătorilor în lucrările miniere
care se află în apropiere sau traversează aceste zone,
precum și pentru controlarea acestor riscuri.
11. Incendii, arderi și încălzire
11.1. Trebuie luate măsuri pentru prevenirea și
detectarea la timp a aprinderilor spontane.
11.2. Introducerea materialelor inflamabile în lucrările
miniere subterane trebuie să fie limitată la cantitatea strict
necesară.
11.3. Atunci când este necesară utilizarea fluidelor
hidraulice (fluide pentru transmiterea energiei mecanice
hidrostatice și/sau hidrocinetice) trebuie utilizate numai
fluide greu inflamabile, în scopul evitării riscului de incendiu
și propagării sale.
Fluidele hidraulice trebuie să corespundă specificațiilor și
condițiilor de testare referitoare la rezistența la foc, precum
și criteriilor de igienă.
Când se utilizează fluide hidraulice care nu corespund
specificațiilor, condițiilor și criteriilor prevăzute la al doilea
paragraf, trebuie luate măsuri suplimentare pentru evitarea
riscului sporit de incendiu și propagarea sa.

MONITORUL OFICIAL AL ROMÂNIEI, PARTEA I, Nr. 727/25.VIII.2006
12. Măsuri de precauție privind evacuarea lucrătorilor
Pentru a se putea retrage în siguranță atunci când este
necesar, fiecare lucrător trebuie să dispună de o mască de
autosalvare pentru protecția respiratorie pe care trebuie să
o aibă permanent la îndemână.
Ei trebuie să fie instruiți cu privire la utilizarea acestor
măști de autosalvare.
Aceste măști de autosalvare trebuie să rămână
permanent la locul de muncă, iar starea lor de funcționare
trebuie să fie controlată cu regularitate.
13. Iluminare
Prevederile pct. 13 din anexa nr. 1 se înlocuiesc după
cum urmează:
a) lucrătorii trebuie să dispună de o lampă individuală,
adaptată utilizării;
b) pe cât posibil, posturile de lucru trebuie să fie
prevăzute cu dispozitive care să permită o iluminare

11

artificială corespunzătoare, în scopul protejării securității și
sănătății lucrătorilor;
c) instalațiile de iluminat trebuie să fie astfel plasate
încât tipul de iluminare prevăzut să nu antreneze riscuri de
accidentare pentru lucrători.
14. Controlul prezenței în subteran
În orice moment trebuie să fie posibilă cunoașterea cu
exactitate a persoanelor aflate în subteran.
15. Organizarea salvării
Pentru a permite desfășurarea unei acțiuni rapide și
eficiente în eventualitatea unui incident major, trebuie să fie
organizată o echipă de salvare corespunzătoare.
Această echipă de salvare trebuie să dispună de un
număr suficient de salvatori antrenați și dotați cu
echipament de salvare corespunzător, pentru a putea
interveni în toate locurile exploatării subterane sau a
lucrărilor de exploatare în curs.

GUVERNUL ROMÂNIEI

HOTĂRÂRE
privind modificarea art. 102 din Hotărârea Guvernului nr. 925/2006 pentru aprobarea
normelor de aplicare a prevederilor referitoare la atribuirea contractelor de achiziție publică
din Ordonanța de urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări publice și a contractelor
de concesiune de servicii
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 102 din Hotărârea Guvernului
nr. 925/2006 pentru aprobarea normelor de aplicare a
prevederilor referitoare la atribuirea contractelor de achiziție
publică din Ordonanța de urgență a Guvernului nr. 34/2006
privind atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii, publicată în

Monitorul Oficial al României, Partea I, nr. 625 din 20 iulie
2006, se modifică și va avea următorul cuprins:
îArt. 102. — În sensul prevederilor art. 298 din
ordonanța de urgență, prin procedura de atribuire în curs de
desfășurare se înțelege orice procedură pentru care s-a
transmis un anunț de participare sau, după caz, o invitație
de participare, până la data de 29 iunie 2006 inclusiv.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Președintele Autorității Naționale
pentru Reglementarea și Monitorizarea Achizițiilor Publice,
Alexandru Cojocaru

București, 9 august 2006.
Nr. 1.056.

12

MONITORUL OFICIAL AL ROMÂNIEI, PARTEA I, Nr. 727/25.VIII.2006
GUVERNUL ROMÂNIEI

HOTĂRÂRE
privind modificarea și completarea Hotărârii Guvernului nr. 1.584/2005
pentru înființarea, organizarea și funcționarea Agenției Naționale de Prevenire a Traficului
de Persoane și Monitorizare a Asistenței Acordate Victimelor Traficului de Persoane
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.584/2005 pentru
înființarea, organizarea și funcționarea Agenției Naționale de
Prevenire a Traficului de Persoane și Monitorizare a
Asistenței Acordate Victimelor Traficului de Persoane,
publicată în Monitorul Oficial al României, Partea I, nr. 5
din 4 ianuarie 2006, se modifică și se completează după
cum urmează:
1. În cuprinsul titlului hotărârii și al alineatului (1) al
articolului 1 denumirea Agenția Națională de Prevenire a
Traficului de Persoane și Monitorizare a Asistenței
Acordate Victimelor Traficului de Persoane se înlocuiește
cu denumirea Agenția Națională împotriva Traficului de
Persoane.
2. Articolul 2 va avea următorul cuprins:
îArt. 2. — (1) Agenția coordonează, evaluează și
monitorizează la nivel național aplicarea politicilor în
domeniul traficului de persoane de către instituțiile publice,
precum și a celor din domeniul protecției și asistenței
acordate victimelor acestuia.
(2) Agenția este autorizată să difuzeze și să dea
publicității date cu caracter oficial din domeniul său de
activitate, în condițiile legii.
(3) Pentru realizarea atribuțiilor sale Agenția cooperează
cu instituții publice și organizații neguvernamentale române
și străine, precum și cu organizații internaționale.“
3. Articolul 3 va avea următorul cuprins:
îArt. 3. — (1) Agenția are următoarele atribuții
principale:
a) elaborează, pe baza propunerilor instituțiilor cu
atribuții în domeniu, proiectul Strategiei naționale împotriva
traficului de persoane, denumită în continuare Strategie
națională, care se supune spre aprobare Guvernului;
b) monitorizează și evaluează activitățile desfășurate de
instituțiile publice cu atribuții în domeniul traficului de
persoane, în raport cu obiectivele prevăzute în planurile de
acțiune pentru implementarea Strategiei naționale;
c) asigură coordonarea activităților de colaborare
desfășurate de instituțiile publice cu organizațiile
neguvernamentale pentru realizarea obiectivelor din
Strategia națională;
d) elaborează proiectele standardelor naționale în
domeniu împreună cu instituțiile publice și organizațiile

neguvernamentale implicate, pe care le supune aprobării
Guvernului, în condițiile legii;
e) stabilește indicatorii și criteriile de apreciere a
fenomenului traficului de persoane;
f) colectează, stochează, procesează și analizează date
și informații cu caracter statistic în domeniul său de
competență;
g) efectuează studii și cercetări privind diagnoza și
evoluția fenomenului traficului de persoane;
h) facilitează schimbul de date și informații cu caracter
statistic între instituțiile cu competențe în domeniu, din țară
și din străinătate;
i) formulează propuneri pentru modificarea și
completarea legislației în domeniul său de activitate;
j) elaborează răspunsurile la chestionare, precum și
rapoartele de țară în domeniul traficului de persoane;
k) dezvoltă programe proprii pentru realizarea activităților
de prevenire a traficului de persoane și de acordare a
asistenței victimelor traficului de persoane și sprijină, la
cerere, programele în derulare;
l) întocmește în colaborare cu celelalte structuri ale
Ministerului Administrației și Internelor, pe baza datelor
furnizate de instituțiile publice cu atribuții în domeniu,
raportul anual privind evoluția și nivelul traficului de
persoane, care se supune spre aprobare Guvernului
României;
m) elaborează și fundamentează programe de interes
național privind prevenirea traficului de persoane și
asistența acordată victimelor acestuia în vederea reintegrării
sociale;
n) gestionează sau, după caz, monitorizează gestionarea
fondurilor alocate pentru finanțarea programelor din
domeniul său de activitate;
o) sprijină activitatea de informare privind drepturile
persoanelor, victime ale traficului, atât în țară, cât și în
străinătate;
p) sprijină, la cerere, instituțiile publice pentru obținerea
resurselor necesare desfășurării activităților specifice și
furnizează, la cerere, date statistice necesare planificării
activităților proprii pentru reducerea fenomenului traficului de
persoane;
q) desfășoară activități de cooperare internațională în
domeniul său de competență, monitorizează și evaluează

MONITORUL OFICIAL AL ROMÂNIEI, PARTEA I, Nr. 727/25.VIII.2006
activitățile de cooperare internațională desfășurate de
instituțiile publice în conformitate cu obiectivele Strategiei
naționale;
r) asigură reprezentarea în grupuri specializate sau
structuri ale Uniunii Europene, precum și în organizații
internaționale în domeniul de competență.
(2) Activitățile prevăzute la alin. (1) se desfășoară fără
a se produce imixtiuni în competențele și activitățile
specifice fiecărei instituții.
(3) Agenția exercită și alte atribuții potrivit legii.“
4. Alineatele (1) și (2) ale articolului 5 vor avea
următorul cuprins:
îArt. 5. — (1) În exercitarea atribuțiilor sale, președintele
emite decizii și dispoziții, după caz.

13

î(2 1 ) Centrele regionale prevăzute la alin. (2) se
constituie în județele în care funcționează Curți de Apel.“
8. Alineatul (5) al articolului 6 va avea următorul
cuprins:
î(5) Numărul maxim de posturi al Agenției este de 100,
dintre care 55 în aparatul central, iar 45 în cele 15 centre
regionale.“
9. După alineatul (1) al articolului 7 se introduce un nou
alineat, alineatul (11), cu următorul cuprins:
î(1 1) Instituțiile prevăzute la alin. (1) informează în
prealabil Agenția cu privire la datele și informațiile
referitoare la traficul de persoane pe care le dau publicității
în țară și în străinătate.“

(2) Președintele Agenției este sprijinit în activitatea sa
de un vicepreședinte, asimilat ca salarizare cu funcția de
director general adjunct în cadrul Ministerului Administrației
și Internelor, care este și înlocuitorul de drept al acestuia.“

10. Alineatele (2), (3) și (4) ale articolului 8 vor avea
următorul cuprins:

5. La articolul 5 alineatul (3), literele d) și f) vor avea
următorul cuprins:

(3) Spațiile necesare funcționării Agenției și centrelor
regionale se asigură prin achiziționare, închiriere și/sau
transmitere în administrare, conform prevederilor legale.

îd) urmărește și controlează aplicarea deciziilor proprii, a
convențiilor și acordurilor internaționale în domeniu la care
România este parte și propune măsuri pentru îndeplinirea
obligațiilor rezultate din aceste documente internaționale;

î(2) Agenția poate primi fonduri externe nerambursabile,
donații și sponsorizări, conform legii.

...............................................................................................

(4) Agenția are în dotare un număr de autoturisme
stabilit potrivit prevederilor legale, precum și alte bunuri,
mobilier, aparatură, echipamente electronice și tehnică de
calcul necesare funcționării acesteia în condiții optime.“

f) propune spre aprobare ministrului administrației și
internelor statul de funcții al Agenției, numește și eliberează
din funcție personalul acesteia.“

11. Anexa se modifică și se înlocuiește cu anexa care
face parte integrantă din prezenta hotărâre.

6. Alineatul (2) al articolului 6 va avea următorul
cuprins:
î(2) În cadrul Agenției se înființează 15 centre regionale,
fără personalitate juridică, a căror organizare se stabilește
prin regulamentul de organizare și funcționare al Agenției.“
7. După alineatul (2) al articolului 6 se introduce un nou
alineat, alineatul (21), cu următorul cuprins:

Art. II. — Hotărârea Guvernului nr. 1.584/2005 privind
înființarea, organizarea și funcționarea Agenției Naționale
de Prevenire a Traficului de Persoane și Monitorizare a
Asistenței Acordate Victimelor Traficului de Persoane,
publicată în Monitorul Oficial al României, Partea I, nr. 5
din 4 ianuarie 2006, cu modificările și completările aduse
prin prezenta hotărâre, se va republica, dându-se textelor o
nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu

București, 16 august 2006.
Nr. 1.083.

14

MONITORUL OFICIAL AL ROMÂNIEI, PARTEA I, Nr. 727/25.VIII.2006
ANEXĂ
Număr maxim de posturi: 100

STRUCTURA ORGANIZATORICĂ

a Agenției Naționale împotriva Traficului de Persoane
COMPARTIMENTUL JURIDIC

PREȘEDINTE

COMPARTIMENTUL
FINANCIAR-CONTABILITATE

VICEPREȘEDINTE

COMPARTIMENTUL
SECRETARIAT

SERVICIUL RESURSE UMANE
ȘI RELAȚII PUBLICE

COMPARTIMENTUL
COOPERARE INTERNAȚIONALĂ

SERVICIUL DE PREVENIRE
A TRAFICULUI DE PERSOANE

SERVICIUL
MONITORIZARE,
EVALUARE, CERCETARE
A TRAFICULUI
DE PERSOANE

COMPARTIMENTUL
ADMINISTRATIV

COMPARTIMENTUL IT

NIVEL TERITORIAL

LINIA TELVERDE

15 CENTRE REGIONALE ÎMPOTRIVA
TRAFICULUI DE PERSOANE

GUVERNUL ROMÂNIEI

HOTĂRÂRE
pentru modificarea art. 49 din Normele metodologice de aplicare a prevederilor Legii nr. 279/2005
privind ucenicia la locul de muncă, aprobate prin Hotărârea Guvernului nr. 234/2006
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 49 din Normele metodologice
de aplicare a prevederilor Legii nr. 279/2005 privind
ucenicia la locul de muncă, aprobate prin Hotărârea
Guvernului nr. 234/2006, publicată în Monitorul Oficial al
României, Partea I, nr. 196 din 2 martie 2006, se modifică
și va avea următorul cuprins:
îArt. 49. — (1) În vederea aplicării prevederilor art. 20
din lege, agențiile pentru ocuparea forței de muncă
județene sau a municipiului București stabilesc, cu

consultarea partenerilor sociali, lista calificărilor/
competențelor profesionale solicitate pe piața muncii de la
nivel local din județul respectiv și o transmit Agenției
Naționale pentru Ocuparea Forței de Muncă.
(2) Calificările/competențele profesionale pentru care se
acordă sumele prevăzute la art. 17 din lege se aprobă
anual prin ordin al președintelui Agenției Naționale pentru
Ocuparea Forței de Muncă și se publică în Monitorul
Oficial al României, Partea I.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.085.

15

MONITORUL OFICIAL AL ROMÂNIEI, PARTEA I, Nr. 727/25.VIII.2006
GUVERNUL ROMÂNIEI

HOTĂRÂRE
privind aprobarea nivelurilor impozitului pe mijloacele de transport, prevăzute la art. 263 alin. (4)
și (5) din Legea nr. 571/2003 privind Codul fiscal, aplicabile în anul fiscal 2007
În temeiul art. 108 din Constituția României, republicată, și al art. 292 alin. (3) din Legea nr. 571/2003 privind
Codul fiscal, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă nivelurile impozitului pe
mijloacele de transport, prevăzute la art. 263 alin. (4) și (5)
din Legea nr. 571/2003 privind Codul fiscal, cu modificările
și completările ulterioare, aplicabile în anul fiscal 2007,
prevăzute în anexa care face parte integrantă din prezenta
hotărâre.

(2) Consiliile locale și Consiliul General al Municipiului
București adoptă hotărâri privind impozitul pe mijloacele de
transport, aplicabil pentru anul fiscal 2007, în termen de
45 de zile lucrătoare de la data publicării în Monitorul
Oficial al României, Partea I, a prezentei hotărâri.
Art. 2. — Prezenta hotărâre intră în vigoare la data de
1 ianuarie 2007.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul administrației și internelor,
Vasile Blaga
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 16 august 2006.
Nr. 1.086.
ANEXĂ*)

1. Nivelurile impozitului pe mijloacele de transport, prevăzute la art. 263 alin. (4) din Legea nr. 571/2003
privind Codul fiscal

*) Anexa este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 727/25.VIII.2006
2. Nivelurile impozitului pe mijloacele de transport, prevăzute la art. 263 alin. (5) din Legea nr. 571/2003
privind Codul fiscal

´
RECTIFICĂRI
În Hotărârea Guvernului nr. 862/2006 privind organizarea și funcționarea
Ministerului Sănătății Publice, publicată în Monitorul Oficial al României, Partea I,
nr. 590 din 7 iulie 2006, se face următoarea rectificare (care aparține Redacției
îMonitorul Oficial”, Partea I):
— la art. 4 alin. (1) pct. 12, în loc de: îgestionează resursele colectate în
Fondul național unic de asigurări sociale de sănătate, ...“ se va citi: îgestionează
resursele colectate în Fondul Național de Sănătate, ...“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 727/25.VIII.2006 conține 16 pagini.

Prețul: 1,15 lei

ISSN 1453—4495

&JUYDGY|119031]

