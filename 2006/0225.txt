Anul 174 (XVIII) — Nr. 225

PARTEA

I

LEGI, DECRETE, HOTĂRÂRI ȘI ALTE ACTE

Luni, 13 martie 2006

SUMAR

Nr.

Pagina

Pagina

LEGI ȘI DECRETE
31. — Lege privind securitizarea creanțelor..................
219. — Decret pentru promulgarea Legii privind
securitizarea creanțelor .............................................

înțelegere dintre Comunitatea Europeană și
România privind participarea României în cadrul
Programului Marco Polo, semnat la Bruxelles la
28 octombrie 2005 ...................................................

1–8
8

ACTE ALE ÎNALTEI CURȚI DE CASAȚIE
ȘI JUSTIȚIE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. XX din 12 decembrie 2005 .............................

ȘI

11–14

Decizia nr. XXI din 12 decembrie 2005 ............................

291. — Ordin al ministrului transporturilor, construcțiilor
și turismului pentru publicarea Memorandumului de

LEGI

8–11

14–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind securitizarea creanțelor
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege are drept scop stabilirea
principiilor și a cadrului general pentru utilizarea creanțelor,
în vederea obținerii de finanțare prin intermediul
securitizării, precum și reglementarea drepturilor și
obligațiilor părților la o operațiune de securitizare.
Art. 2. — (1) Securitizarea este o operațiune financiară
de valorificare a creanțelor de către un vehicul investițional
care le achiziționează, le grupează și le afectează
garantării unei emisiuni de valori mobiliare.

(2) Pot face obiectul securitizării, conform prevederilor
prezentei legi, creanțe izvorâte din:
a) contracte de credit, inclusiv contracte de credit
ipotecar, contracte de credit pentru achiziția de autoturisme,
contracte pentru emiterea de carduri de credit;
b) contracte de leasing;
c) contracte de vânzare-cumpărare cu plata prețului la
termen, inclusiv contracte de vânzare-cumpărare cu plata în
rate;
d) instrumente financiare de tip participativ sau obligatar,
emise potrivit prevederilor prezentei legi;

2

MONITORUL OFICIAL AL ROMÂNIEI, PARTEA I, Nr. 225/13.III.2006

e) orice titlu de creanță, altele decât cele specificate la
lit. a)—d), cu condiția ca drepturile pe care le conferă să
poată face obiectul unei cesiuni.
Art. 3. — În sensul prezentei legi, termenii și expresiile
de mai jos au următoarele semnificații:
1. agent — persoană juridică sau organizația fără
personalitate juridică numită și autorizată, în condițiile cap. VII
din prezenta lege, să reprezinte interesele deținătorilor de
instrumente financiare securitizate aparținând aceleiași emisiuni;
2. arhivă — Arhiva Electronică de Garanții Reale
Mobiliare;
3. autoritate competentă — Comisia Națională a Valorilor
Mobiliare cu atribuții de reglementare, supraveghere și
control al emitenților și al emisiunilor de instrumente
financiare securitizate, potrivit prevederilor prezentei legi;
4. cedent — titularul dreptului de creanță ce se
transferă către un vehicul investițional, în vederea
securitizării;
5. creanță — dreptul de a încasa o sumă de bani în
temeiul unui titlu de creanță de tipul celor prevăzute cu
toate drepturile accesorii aferente;
6. debitor cedat — debitorul creanței transmise către un
vehicul investițional;
7. drepturi accesorii — totalitatea drepturilor reale ori
personale aferente creanțelor, inclusiv drepturi de garanție
reală și drepturi de creanță decurgând din polițele de
asigurare încheiate de debitorul cedat;
8. emitent — vehicul investițional autorizat de către
Comisia Națională a Valorilor Mobiliare să emită
instrumente financiare securitizate, în condițiile prezentei
legi;
9. fond de securitizare — vehicul investițional fără
personalitate juridică, constituit pe baza unui contract de
societate civilă, în condițiile cap. III secțiunea a 2-a din
prezenta lege;
10. instrumente financiare securitizate — valori mobiliare
de tip obligatar sau de tip participativ, emise în formă
dematerializată în cadrul unei operațiuni de securitizare;
11. investitor — orice persoană care deține instrumente
financiare securitizate în cont propriu;
12. investitor calificat — entitate care are capacitatea de
a evalua caracteristicile de risc și randament ale
instrumentelor financiare securitizate, definită conform art. 2
alin. (1) pct. 15 din Legea nr. 297/2004 privind piața de
capital, cu modificările și completările ulterioare;
13. obligațiune securitizată — valoare mobiliară de tip
obligatar garantată cu un portofoliu de creanțe, emisă de o
societate de securitizare în condițiile cap. VI din prezenta
lege și tranzacționabilă pe piața de capital;
14. ofertă publică de instrumente financiare securitizate —
comunicarea adresată unor persoane, făcută sub orice
formă și prin orice mijloace, care prezintă informații
suficiente despre termenii ofertei și despre instrumentele
financiare securitizate oferite, astfel încât să permită
investitorului să adopte o decizie cu privire la vânzarea,
cumpărarea sau subscrierea respectivelor instrumente
financiare securitizate. Această definiție se va aplica, de
asemenea, și în situația plasamentului de instrumente
financiare securitizate prin intermediari financiari;
15. ofertă adresată investitorilor calificați — vânzarea în
integralitate a unei emisiuni de instrumente financiare

securitizate către investitori calificați, cu respectarea
prevederilor Legii nr. 297/2004, cu modificările și
completările ulterioare, și ale normelor de aplicare a
prezentei legi;
16. persoană afiliată — persoana fizică sau juridică
ce, conform art. 2 alin. (1) pct. 23 din Legea nr. 297/2004,
este prezumată a acționa concertat cu o altă persoană
fizică sau juridică;
17. portofoliu de creanțe sau portofoliu — totalitatea
creanțelor achiziționate și afectate de către un vehicul
investițional, în vederea garantării drepturilor deținătorilor de
obligațiuni sau titluri de participare securitizate dintr-o
singură emisiune;
18. prospect de emisiune sau prospect — prospectul de
ofertă publică de vânzare de instrumente financiare
securitizate, întocmit cu respectarea prevederilor prezentei
legi, ale Legii nr. 297/2004 și ale normelor emise în
aplicarea acestora;
19. societate de securitizare — vehicul investițional
constituit ca societate comercială pe acțiuni, în condițiile
cap. III secțiunea a 2-a din prezenta lege;
20. titlu de participare securitizat — titlu de credit
reprezentând un drept de proprietate indiviză asupra unui
portofoliu de creanțe emis de un fond de securitizare în
condițiile cap. VI din prezenta lege și tranzacționabil pe
piața de capital;
21. valoare nominală — valoarea inițială a creanței ori,
în cazul garanțiilor, suma maximă pentru care acestea au
fost constituite;
22. valoarea creanței — suma rămasă de rambursat din
valoarea nominală a creanței;
23. valoarea portofoliului — suma valorilor creanțelor din
portofoliu;
24. valoare de referință — valoarea determinată potrivit
regulilor prevăzute în prospectul de emisiune;
25. vehicul investițional — entitate cu sau fără
personalitate juridică, ce are drept obiect de activitate
exclusiv emiterea de instrumente financiare securitizate în
baza unui portofoliu de creanțe.
CAPITOLUL II
Cesiunea creanțelor
Art. 4. — (1) Titularii pot cesiona creanțe prezente sau
viitoare către un vehicul investițional, în scopul securitizării
acestora, în conformitate cu prevederile prezentei legi.
(2) Pot face obiectul cesiunii în scopul securitizării
numai creanțele care îndeplinesc următoarele condiții:
a) actul juridic generator de creanță să fie conform cu
toate prevederile legale în vigoare la data încheierii;
b) asupra creanței, în mod individual ori ca element al
unei universalități, să nu fi fost constituit un drept de
garanție sau un alt drept real, altfel decât pentru scopul
securitizării.
Art. 5. — (1) Vehiculul investițional achiziționează
creanțe individuale ori grupate în portofolii de la unul sau
mai mulți cedenți și le afectează garantării de obligațiuni
ori titluri de participare securitizate.
(2) Cesiunea de creanțe cu titlu gratuit către un vehicul
investițional este nulă.

MONITORUL OFICIAL AL ROMÂNIEI, PARTEA I, Nr. 225/13.III.2006
Art. 6. — (1) Achiziționarea de creanțe de către un
vehicul investițional se face exclusiv în vederea emiterii de
instrumente financiare securitizate.
(2) Utilizarea creanțelor achiziționate în alt scop decât cel
menționat la alin. (1), precum și constituirea de sarcini
asupra acestora în favoarea unor terți față de emisiunile de
instrumente financiare securitizate pe care le garantează se
sancționează cu nulitatea absolută.
Art. 7. — Calitatea de titlu executoriu recunoscută de
lege unui titlu de creanță în considerarea titularului originar
al dreptului de creanță profită și cesionarilor acestuia,
inclusiv vehiculului investițional, investitorilor sau altor titulari
de drepturi de proprietate ori de garanție asupra creanței.
Art. 8. — (1) Pentru opozabilitate, cesiunea creanțelor
afectate garantării unei emisiuni de instrumente financiare
securitizate se înscrie la arhivă cu cel puțin 15 zile înainte
de emiterea prospectului, se notifică de către cedent
debitorilor cedați prin scrisoare recomandată și se aduce la
cunoștință creditorilor cedentului fie individual, prin scrisoare
recomandată, fie prin afișare la sediul cedentului, cu
indicarea cesionarului și a prețului la care s-a efectuat
cesiunea.
(2) Acțiunea pentru anularea cesiunii de creanțe care
afectează interesele creditorilor cedentului se prescrie în
termen de 45 de zile de la data întrunirii cumulative a
cerințelor de publicitate privind înscrierea la arhivă și
notificarea creditorilor cedentului, potrivit alin. (1), și nu se
poate exercita de către administratori, lichidatori ori creditori
în cadrul unei proceduri de reorganizare judiciară sau de
faliment, deschise conform prevederilor Legii nr. 64/1995
privind procedura reorganizării judiciare și a falimentului,
republicată, cu modificările și completările ulterioare, ori ale
Ordonanței Guvernului nr. 10/2004 privind procedura
reorganizării judiciare și a falimentului instituțiilor de
credit, aprobată cu modificări și completări prin Legea
nr. 278/2004.
Art. 9. — În cazul în care realizarea unui drept de
creanță este asigurată cu garanții reale imobiliare, cesiunea
de creanță este supusă formalităților de publicitate
prevăzute în legea privind obligațiunile ipotecare.
Art. 10. — Cesiunea efectuată potrivit prezentei legi
este scutită de taxa pe valoarea adăugată, potrivit art. 141
alin. (2) lit. c) pct. 5 din Legea nr. 571/2003 privind Codul
fiscal, cu modificările și completările ulterioare.
Art. 11. — În schimbul creanțelor cesionate cedentul
poate primi titluri de participare sau obligațiuni securitizate
emise în baza acestora.
CAPITOLUL III
Emitenți
SECȚIUNEA 1

3

Art. 14. — Vehiculul investițional nu are dreptul:
a) să vândă, să transfere cu orice titlu, să greveze cu
sarcini sau să dispună în alt mod de portofoliul de creanțe
sau de o parte a acestuia, altfel decât în limitele prevăzute
de prospect;
b) să efectueze compensări sau rețineri asupra sumelor
încasate de la debitorii cedați, cu excepția impozitelor prin
reținere la sursă prevăzute de lege și a costurilor cu
serviciile de agent, de administrare, de audit și a altor
asemenea costuri, în limitele prevăzute în prospectul de
emisiune;
c) să contracteze orice fel de împrumuturi, în afară de
cele prevăzute în prospect;
d) să schimbe sediul social, fără notificarea cu 30 de
zile înainte a agentului sau a fiecărui deținător de
instrumente financiare securitizate;
e) să modifice, fără aprobarea adunării generale a
deținătorilor de instrumente financiare securitizate: actul
constitutiv,
prevederile
contractului
încheiat
cu
administratorul ori cu societatea de management de
portofoliu, prevederile contractului de cesiune de creanțe;
f) să noveze contractul de cesiune de creanțe sau
contractul încheiat cu administratorul ori cu societatea de
management de portofoliu fără aprobarea adunării generale
a deținătorilor de instrumente financiare securitizate.
Art. 15. — Dizolvarea, fuziunea ori divizarea unui
vehicul investițional se hotărăște cu votul tuturor
deținătorilor de instrumente financiare securitizate emise de
acesta și se aduce la cunoștință Comisiei Naționale a
Valorilor Mobiliare, denumită în continuare C.N.V.M.
Art. 16. — (1) Vehiculul investițional este supus
autorizării prealabile de către C.N.V.M., care decide cu
privire la autorizarea acestuia în termen de 20 de zile
lucrătoare de la data depunerii documentelor prevăzute în
regulamentul emis în aplicarea prezentei legi.
(2) Orice modificare a condițiilor pe baza cărora a fost
autorizată funcționarea unui vehicul investițional se notifică
C.N.V.M., în termen de 5 zile de la adoptarea hotărârii
organului statutar competent. Obiectul de activitate și forma
juridică a vehiculelor investiționale nu pot fi modificate.
(3) În cazul în care constată că modificările operate
contravin normelor legale în vigoare, iar emitentul nu
remediază această situație în termenul acordat în acest
scop, C.N.V.M. modifică, suspendă ori revocă autorizația,
după caz, cu luarea măsurilor corespunzătoare pentru
protecția investitorilor.
(4) C.N.V.M. ține un registru special de evidență a
fondurilor și societăților de securitizare. Registrul special de
evidență are caracter public.
(5) Fondurile și societățile de securitizare sunt obligate
să înscrie, în toate actele, documentele și corespondența
lor, numărul de înregistrare din registrul special prevăzut la
alin. (4).

Reguli comune

Art. 12. — Vehiculul investițional este o entitate
constituită ca fond de securitizare pe baza unui contract de
societate civilă sau ca societate de securitizare organizată
sub forma unei societăți comerciale pe acțiuni.
Art. 13. — Vehiculul investițional nu are personal
angajat propriu.

SECȚIUNEA a 2-a
Constituirea, autorizarea și funcționarea fondurilor de
securitizare și a societății de securitizare

Art. 17. — (1) Fondul de securitizare se constituie în
baza unui contract de societate civilă, încheiat de către un
număr de cel puțin 5 membri fondatori, persoane fizice

4

MONITORUL OFICIAL AL ROMÂNIEI, PARTEA I, Nr. 225/13.III.2006

și/sau juridice, române și/sau străine. Capitalul inițial minim
al fondului de securitizare reprezintă echivalentul în lei al
sumei de 25.000 euro.
(2) Fondul de securitizare se constituie pentru o singură
operațiune de securitizare, la data realizării creanțelor din
portofoliu fondul intrând de drept în procedura de dizolvare
și lichidare.
Art. 18. — Prin contractul de societate civilă se
stabilesc condițiile pentru conducerea, administrarea,
funcționarea fondului, transferul titlurilor, convocarea și
ținerea adunărilor membrilor fondului, aderarea ulterioară la
fond, retragerea și excluderea din acesta, dizolvarea și
lichidarea fondului.
Art. 19. — Titlurile de participare securitizate
încorporează fracțiuni din dreptul de proprietate indiviză
asupra portofoliului de creanțe achiziționat de fond.
Art. 20. — Constituirea unei societăți de securitizare se
realizează conform prevederilor Legii nr. 31/1990 privind
societățile comerciale, republicată, cu modificările și
completările ulterioare. Înregistrarea societății de securitizare
la oficiul registrului comerțului se face numai după
autorizarea prealabilă a acesteia de către C.N.V.M., în
conformitate cu art. 16.
CAPITOLUL IV
Administrarea vehiculelor investiționale
Art. 21. — (1) Administrarea fondurilor și societăților de
securitizare se realizează de către persoane juridice
constituite sub forma societății comerciale pe acțiuni.
Înregistrarea la oficiul registrului comerțului a unei societăți
având ca obiect de activitate administrarea de vehicule
investiționale se face numai cu autorizarea prealabilă a
acesteia de către C.N.V.M.
(2) O societate comercială se autorizează de către
C.N.V.M. pentru administrarea de vehicule investiționale
dacă îndeplinește cumulativ cel puțin următoarele condiții:
a) capitalul social subscris și vărsat reprezintă
echivalentul în lei al sumei de 125.000 euro;
b) are ca obiect de activitate exclusiv administrarea de
vehicule investiționale;
c) cel puțin 2 acționari semnificativi sunt instituții
financiare și/sau de credit în înțelesul Legii nr. 58/1998
privind activitatea bancară, republicată;
d) are un consiliu de administrație format din minimum
3 persoane; membrii consiliului de administrație trebuie să
aibă o bună reputație profesională și morală, iar
majoritatea acestora trebuie să întrunească cerințele de
experiență în domeniul financiar-bancar, stabilite de
C.N.V.M.
(3) Documentația și procedura de autorizare a
societăților de administrare a vehiculelor investiționale se
stabilesc prin norme ale C.N.V.M.
(4) Orice modificare a condițiilor care au stat la baza
emiterii autorizației trebuie notificată C.N.V.M. în termen de
5 zile de la adoptarea hotărârii organului statutar
competent.
(5) În cazul în care constată că modificările operate
contravin normelor legale în vigoare, iar societatea nu
remediază această situație în termenul acordat în acest
scop, C.N.V.M. poate modifica, suspenda ori revoca

autorizația, după caz, cu luarea măsurilor corespunzătoare
pentru protecția investitorilor.
(6) C.N.V.M. ține un registru special de evidență a
societăților de administrare de vehicule investiționale.
Registrul special de evidență are caracter public.
(7) Societățile prevăzute la alin. (1) sunt obligate să
înscrie, în toate actele, documentele și corespondența lor,
numărul de înregistrare din registrul special prevăzut la
alin. (6).
Art. 22. — (1) Activitatea de administrare a vehiculelor
investiționale include:
a) înființarea vehiculului investițional;
b) asigurarea serviciilor de secretariat și a altor servicii
administrative;
c) achiziționarea de creanțe pe seama și în numele
vehiculului investițional, organizarea și documentarea
emisiunii de instrumente securitizate;
d) efectuarea sau, după caz, urmărirea efectuării
formalităților de publicitate privind drepturile investitorilor
asupra portofoliului de creanțe, în conformitate cu
prevederile prospectului de emisiune;
e) ținerea registrului deținătorilor de instrumente
financiare securitizate;
f) efectuarea raportărilor curente și periodice către
C.N.V.M. și către agent;
g) reprezentarea vehiculului investițional în raporturile cu
terții;
h) structurarea portofoliilor de creanțe;
i) alte activități autorizate de către C.N.V.M.
(2) Activitățile prevăzute la alin. (1) lit. c) și f) sunt
obligatorii.
(3) Administratorul vehiculelor investiționale poate
angaja, în numele vehiculului investițional, societăți de
consultanță ori de servicii de investiții financiare, dar nu
poate subcontracta sau delega unui terț nici una dintre
responsabilitățile asumate în baza contractului de
administrare încheiat cu vehiculul investițional decât cu
acordul prealabil al C.N.V.M.
CAPITOLUL V
Servicii de management de portofoliu
Art. 23. — (1) Pentru a presta servicii de management
de portofoliu, o entitate trebuie să fie instituție de credit
sau instituție financiară, în înțelesul Legii nr. 58/1998,
republicată.
(2) Documentația și procedura de autorizare a
societăților de management de portofoliu se stabilesc prin
norme ale Băncii Naționale a României pentru instituțiile de
credit, respectiv prin norme ale C.N.V.M. pentru instituțiile
financiare care operează pe piața de capital.
(3) Cedentul unui portofoliu de creanțe poate să
efectueze în continuare managementul acestuia.
Art. 24. — Pentru managementul unui portofoliu de
creanțe emitentul, prin administratorul care îl reprezintă în
raporturile cu terții, poate angaja serviciile uneia sau mai
multor societăți de management de portofoliu, conform
prevederilor prospectului de emisiune.
Art. 25. — Societatea de management de portofoliu
răspunde față de vehiculul investițional, precum și față de
deținătorii de instrumente financiare emise în conformitate

MONITORUL OFICIAL AL ROMÂNIEI, PARTEA I, Nr. 225/13.III.2006
cu prevederile prezentei legi, pentru orice pierdere suferită
de aceștia, ca urmare a neîndeplinirii, a îndeplinirii cu
întârziere ori necorespunzătoare a obligațiilor ce îi revin.
Art. 26. — (1) Rezilierea contractului cu societatea de
management de portofoliu indicată în prospect și angajarea
unei alte entități pentru managementul portofoliului se pot
face numai pe baza unei hotărâri luate cu votul
deținătorilor de instrumente financiare securitizate, care
reprezintă 25% din valoarea emisiunii garantate cu
portofoliul respectiv, și cu notificarea Băncii Naționale a
României sau, după caz, și a C.N.V.M.
(2) Administratorul vehiculului investițional răspunde
solidar cu societatea de management de portofoliu,
angajată cu nerespectarea condiției prevăzute la alin. (1),
pentru orice pierdere suferită de către deținătorii de
instrumente financiare securitizate, ca urmare a
neîndeplinirii sau a îndeplinirii necorespunzătoare ori cu
întârziere a obligațiilor ce îi revin.
Art. 27. — În cazul în care societatea de management
de portofoliu este cedentul sau o persoană afiliată
cedentului, contractul aferent încetează de drept la data
notificării de către administratorul emitentului a încălcării
obligațiilor asumate.
Art. 28. — (1) Serviciile de management de portofoliu
includ:
a) realizarea creanțelor din portofoliu, inclusiv notificarea
debitorilor cedați, calcularea eventualelor dobânzi, penalități
de întârziere, comisioane și a altor sume datorate de către
aceștia și colectarea sumelor achitate;
b) custodia înscrisurilor constatatoare de creanță;
c) monitorizarea îndeplinirii obligațiilor debitorilor cedați
și restructurarea creanțelor; activitatea de restructurare a
creanțelor se face în baza unui mandat special, acordat în
acest sens de către emitent;
d) declararea creanțelor din portofoliu ca fiind exigibile
anticipat și executarea silită a acestora, în condițiile
prevăzute în contract;
e) reînnoirea ori radierea înscrierilor privind drepturile
reale constituite pentru garantarea creanțelor din portofoliu;
f) plata din sumele colectate în urma realizării creanțelor
din portofoliu a sumelor datorate de vehiculul investițional
către deținătorii instrumentelor financiare securitizate, emise
în baza portofoliului respectiv.
(2) În îndeplinirea serviciilor prevăzute la alin. (1),
societatea de management de portofoliu acționează în
nume propriu, dar pe seama societății de securitizare,
respectiv a deținătorilor de titluri de participare securitizate.
Art. 29. — Sumele colectate se evidențiază și se
administrează distinct pentru fiecare emitent și portofoliu în
parte, în conturi separate de cele ale societății de
management de portofoliu.
Art. 30. — (1) Societatea de management de portofoliu
ține, pentru fiecare emisiune de instrumente financiare
securitizate în parte, un registru de evidență internă care
conține în mod obligatoriu următoarele informații cu privire
la fiecare creanță din portofoliu:
a) date de identificare a actului juridic, din care
izvorăște creanța, cu specificarea categoriei din care face
parte;
b) date de identificare a debitorilor cedați;

5

c) date de identificare a garanțiilor constituite pentru
asigurarea satisfacerii creanțelor din portofoliu;
d) valoarea creanței și valoarea nominală, precum și
valoarea de referință a garanției, în cazul garanțiilor
personale, calculată la data încheierii contractului de
garanție.
(2) Registrul de evidență internă se completează de
către societatea de management de portofoliu. Lunar,
societatea de management de portofoliu are obligația de a
transmite administratorului vehiculului investițional o copie a
registrului de evidență internă, semnată pe fiecare pagină
de reprezentantul legal al acesteia, precum și o informare
scrisă cu privire la structura portofoliului de creanțe, suma
obligațiilor patrimoniale ale emitentului față de deținătorii de
instrumente financiare securitizate din emisiunea respectivă,
valoarea creanțelor din portofoliul administrat, valoarea
nominală și, după caz, valoarea de referință a garanțiilor
constituite pentru asigurarea satisfacerii acestora, conform
alin. (1) lit. d).
(3) Agentul are dreptul de a solicita lunar o copie a
registrului de evidență internă, semnată pe fiecare pagină
de reprezentantul legal al societății de management de
portofoliu, și de a consulta documentația sintetică pe baza
căreia s-au determinat valorile menționate la alin. (1) lit. d).
(4) Investitorii care nu și-au desemnat un agent au
dreptul de a solicita lunar și de a obține o copie a
registrului de evidență internă.
(5) În legătură cu îndeplinirea atribuțiilor prevăzute în
prezenta lege, societății de management de portofoliu i se
aplică în mod corespunzător prevederile art. 49—53 din
Legea nr. 58/1998 sau, după caz, ale titlului VII îAbuzul
pe piață“ din Legea nr. 297/2004, cu modificările și
completările ulterioare.
(6) Administratorul vehiculului investițional transmite
rapoarte lunare C.N.V.M. și agentului, pe baza informațiilor
primite de la societatea de management de portofoliu,
potrivit alin. (2).
Art. 31. — În cazul încetării contractului de
management de portofoliu, administratorul vehiculului
investițional are obligația ca, până la luarea unei decizii
pentru angajarea unei alte societăți de management de
portofoliu, potrivit art. 26 alin. (1), să asigure administrarea
temporară a portofoliului de către o societate abilitată să
presteze astfel de servicii, în conformitate cu prevederile
art. 23. Societatea de management de portofoliu al cărei
mandat a încetat răspunde față de deținătorii de
instrumente financiare securitizate și față de emitent pentru
toate daunele cauzate ca urmare a omisiunii de a colabora
pentru predarea-preluarea administrării portofoliului.
CAPITOLUL VI
Emisiunea de instrumente financiare securitizate
Art. 32. — (1) Emisiunea de instrumente financiare
securitizate se realizează prin ofertă publică, în baza unui
prospect aprobat de către C.N.V.M. și în conformitate cu
prevederile Legii nr. 297/2004, cu modificările și
completările ulterioare.
(2) Oferta publică de instrumente financiare securitizate
se realizează cu respectarea prevederilor prezentei legi, ale

6

MONITORUL OFICIAL AL ROMÂNIEI, PARTEA I, Nr. 225/13.III.2006

Legii nr. 297/2004, cu modificările și completările ulterioare,
și ale normelor emise în aplicarea acestora.
(3) Tranzacționarea instrumentelor financiare securitizate
se efectuează pe piețe reglementate sau în cadrul unui
sistem alternativ de tranzacționare.
Art. 33. — Emisiunile de instrumente financiare
securitizate pot fi ordinare ori structurate în mai multe
clase, în raport cu drepturile pe care le conferă
investitorilor cu privire la:
a) dobândă;
b) scadență;
c) ordinea efectuării plăților;
d) vot;
e) alte aspecte stabilite prin prospect.
Art. 34. — Conținutul minim al prospectului de emisiune
include, pe lângă informațiile prevăzute în legislația pieței
de capital, următoarele categorii de informații:
a) date privind emitentul și principalele prevederi ale
actului constitutiv sau ale contractului de societate civilă;
b) date privind cedentul și principalele prevederi ale
contractului de cesiune de creanțe;
c) date privind administratorul emitentului și principalele
prevederi ale contractului de administrare;
d) date privind societatea de management de portofoliu
și principalele prevederi ale contractului de management al
portofoliului;
e) date privind agentul și o descriere a drepturilor
privind remunerarea acestuia;
f) date privind auditorul financiar;
g) caracteristicile emisiunii: valoarea totală a emisiunii și
numărul de instrumente financiare securitizate ce urmează
a fi emise, valoarea nominală și prețul de emisiune, prețul
de achiziție a creanțelor din portofoliu, sumele ce urmează
a fi încasate de către vehiculul investițional în temeiul
acestora, perioada de derulare a ofertei publice, scadența,
dobânda (dacă este cazul), metoda de calculare a
cuantumului dobânzii (dacă este cazul) și intervale de
plată, programul de rambursare a instrumentelor financiare
securitizate, opțiunea de răscumpărare, modalitatea de
plată și de alocare a instrumentelor financiare securitizate
în situația de suprasubscriere, costurile tranzacției,
contravaloarea serviciilor de management de portofoliu și a
oricăror servicii specializate prestate în legătură cu
respectiva emisiune, precum și cheltuielile suportate de
vehiculul investițional reprezentând costuri pentru înființare
și obligații curente de plată; în cazul emisiunilor structurate,
informațiile privind aspectele prevăzute la art. 33 se
prezintă distinct pentru fiecare clasă de instrumente
financiare securitizate din emisiunea respectivă;
h) informații privind respectarea condițiilor prevăzute la
art. 4 alin. (2);
i) caracteristicile portofoliului de creanțe cu care se
garantează emisiunea, inclusiv valoarea acestuia, valoarea
nominală și, după caz, valoarea de referință a garanțiilor
constituite pentru satisfacerea creanțelor, calculată la data
încheierii contractului de garanție, și informații privind
scadența, dobânda, metoda de calcul al cuantumului
dobânzii și intervale de plată, condiții de plată anticipată a
creanțelor din portofoliu;

j) condițiile și tipul de instrumente financiare în care
emitentul poate investi orice surplus rezultat după plata
deținătorilor de instrumente financiare securitizate și a
costurilor tranzacției din sumele colectate de la debitorii
cedați.
Art. 35. — (1) Valoarea totală a creanțelor incluse în
portofoliul afectat unei emisiuni la data închiderii perioadei
de subscriere trebuie să fie cel puțin egală cu suma totală
principală a obligațiilor emitentului față de deținătorii de
instrumente financiare securitizate din emisiunea respectivă.
(2) Prin prospect, emitentul își poate asuma obligația
suplimentării portofoliului de creanțe, în cazul în care
valoarea totală a creanțelor incluse în portofoliu scade în
perioada de derulare a emisiunii sub limita prevăzută la
alin. (1), dacă prin prospect nu se prevede o limită mai
ridicată.
(3) În scopul creșterii valorii portofoliului sau pentru a
compensa reducerea valorică a creanțelor din portofoliu,
emitentul poate include în portofoliu creanțe proprii, garanții
constituite asupra fondurilor bănești, instrumente financiare
plătibile la cerere sau tranzacționabile pe piața de capital.
Art. 36. — Rezultatele ofertei publice se transmit
C.N.V.M. și instituțiilor pieței, după caz, în conformitate cu
reglementările C.N.V.M.
CAPITOLUL VII
Drepturile deținătorilor de instrumente financiare
securitizate
Art. 37. — Interesele colective ale deținătorilor de
instrumente financiare securitizate din aceeași emisiune pot
fi reprezentate de un agent. Prevederile legii privind
obligațiunile ipotecare, inclusiv în ceea ce privește numirea
și revocarea agentului, drepturile, obligațiile și atribuțiile
acestuia, precum și răspunderea ce îi revine față de
investitori, se aplică în mod corespunzător.
Art. 38. — (1) Fiecare emisiune de instrumente
financiare securitizate este garantată cu portofoliul de
creanțe, descris în registrul de evidență internă. În baza
drepturilor constituite în favoarea lor, investitorii dobândesc
posibilitatea de a-și satisface creanțele rezultând din
deținerea de instrumente financiare securitizate prin
valorificarea portofoliului, cu prioritate în raport cu orice
creditor, indiferent de natura creanței acestuia sau de
dreptul real constituit în favoarea acestuia asupra
portofoliului sau asupra oricărei componente a portofoliului,
dacă dreptul real nu a fost înscris la arhivă, anterior
înscrierii drepturilor deținătorilor de instrumente financiare
securitizate.
(2) Prevederile art. 8 și 9 privind formalitățile de
publicitate se aplică în mod corespunzător la constituirea
garanției asupra portofoliului de creanțe în favoarea
investitorilor.
(3) Constituirea în garanție a creanțelor din portofoliu în
favoarea deținătorilor de instrumente financiare securitizate
se notifică debitorului cedat de către societatea de
management de portofoliu, cel mai târziu în termen de
7 zile de la data constituirii garanției asupra portofoliului.
Art. 39. — (1) Deținătorii de titluri de participare la
fondul de securitizare sunt de drept membri ai fondului de

MONITORUL OFICIAL AL ROMÂNIEI, PARTEA I, Nr. 225/13.III.2006
securitizare emitent. Membrii fondului de securitizare se
întrunesc în adunări.
(2) Adunarea membrilor fondului de securitizare are
competențele și ia decizii în condițiile prevăzute în
contractul de societate civilă. Hotărârile adunării se publică
în Monitorul Oficial al României, Partea a IV-a, precum și
într-un ziar de circulație națională.
Art. 40. — (1) Dispozițiile legale privind adunările
generale ale deținătorilor de obligațiuni ipotecare se aplică
în mod corespunzător organizării procesului decizional al
adunării generale a deținătorilor de obligațiuni securitizate
din emisiuni ordinare.
(2) În cazul emisiunilor structurate în mai multe clase,
drepturile deținătorilor de obligațiuni din fiecare clasă în
cadrul procesului decizional se stabilesc prin prospect.
CAPITOLUL VIII
Prevederi speciale privind falimentul societăților
de securitizare
Art. 41. — (1) Dispozițiile secțiunii a 6-a
îReorganizarea“ a cap. III din Legea nr. 64/1995,
republicată, cu modificările și completările ulterioare, nu
sunt aplicabile societăților de securitizare.
(2) Dispozițiile prevăzute în legea privind obligațiunile
ipotecare se aplică în mod corespunzător.
Art. 42. — Prin derogare în la dispozițiile Legii
nr. 64/1995, republicată, cu modificările și completările
ulterioare, în cazul în care împotriva emitentului este
deschisă o procedură de faliment, adunarea generală a
deținătorilor de obligațiuni securitizate va putea decide, cu
votul deținătorilor de instrumente financiare securitizate
reprezentând 75% din valoarea tuturor emisiunilor, pentru
una dintre următoarele modalități de satisfacere a
creanțelor: vânzarea portofoliilor direct, prin licitație publică
sau prin altă modalitate prevăzută de lege; adjudecarea
portofoliului în contul creanțelor pe care le au față de
averea debitorului, fără obligația efectuării formalităților față
de terți, cu plata sumelor reprezentând remunerația
agentului și a administratorului de portofoliu ori costul
lichidării.
CAPITOLUL IX
Prevederi speciale privind executarea silită
Art. 43. — (1) Executarea silită asupra unui portofoliu
afectat unei emisiuni în integralitatea sa, ca universalitate,
poate fi pornită doar de către deținătorii de obligațiuni
securitizate din emisiunea garantată cu portofoliul respectiv.
(2) Distribuirea sumelor rezultate din executare se va
face potrivit următoarei ordini de preferință:
a) creanțele reprezentând cheltuieli de orice fel făcute
cu urmărirea și managementul portofoliului supus executării,
inclusiv remunerația agentului;
b) creanțele rezultând din deținerea instrumentelor
financiare din emisiunea garantată cu portofoliul supus
executării;
c) alte categorii de creditori, în ordinea stabilită de lege.

7

CAPITOLUL X
Contravenții și sancțiuni
Art. 44. — (1) Constituie contravenții următoarele fapte:
a) încălcarea condițiilor prevăzute în autorizație în cazul
oricăror activități și operațiuni pentru care prezenta lege
impune autorizarea;
b) nerespectarea de către vehiculul investițional a
prevederilor art. 14;
c) ținerea incorectă de către societățile de management
de portofoliu a registrului de evidență internă.
(2) Contravențiile prevăzute la alin. (1) se sancționează cu:
a) amendă cuprinsă între 10 mii lei și 50 mii lei;
b) următoarele sancțiuni complementare: retragerea
autorizației și/sau interzicerea, temporară sau definitivă,
pentru persoane fizice ori juridice, a ocupării unor funcții ori
a desfășurării unor activități și servicii prevăzute de
prezenta lege.
(3) Săvârșirea faptelor prevăzute la alin. (1) lit. a) și c)
se constată și se sancționează de către organele abilitate
și cu respectarea dispozițiilor procedurale prevăzute în
Legea nr. 297/2004, cu modificările și completările
ulterioare, respectiv de către persoanele împuternicite
în acest scop de către Banca Națională a României,
în conformitate cu prevederile Legii nr. 58/1998,
republicată.
(4) Săvârșirea faptei prevăzute la alin. (1) lit. b) se
constată și se sancționează cu respectarea dispozițiilor
procedurale prevăzute în Legea nr. 297/2004, cu
modificările și completările ulterioare.
(5) Prevederile referitoare la contravenții se completează
cu dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare, în măsura în care acestea nu
contravin prezentului capitol.
(6) Prin excepție de la prevederile alin. (5), procedura
de stabilire și constatare a contravențiilor, precum și de
aplicare a sancțiunilor de către C.N.V.M. derogă de la
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
CAPITOLUL XI
Dispoziții finale
Art. 45. — Denumirea îfond de securitizare“ sau
îsocietate de securitizare“ va fi folosită exclusiv pentru a
denumi tipurile de vehicule investiționale reglementate de
prezenta lege.
Art. 46. — Prevederile art. 167 din Legea nr. 31/1990
privind societățile comerciale, republicată, cu modificările și
completările ulterioare, nu se aplică obligațiunilor
securitizate emise în temeiul prezentei legi.
Art. 47. — În funcție de competențele de autorizare și
supraveghere, Banca Națională a României și C.N.V.M. vor

8

MONITORUL OFICIAL AL ROMÂNIEI, PARTEA I, Nr. 225/13.III.2006

emite normele și regulamentele prevăzute în prezenta lege
în termen de 3 luni de la data intrării în vigoare a
acesteia.

Art. 48. — Prezenta lege intră în vigoare la 30 de zile
de la data publicării ei în Monitorul Oficial al României,
Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI,

LUCIAN AUGUSTIN BOLCAȘ

NICOLAE VĂCĂROIU

București, 1 martie 2006.
Nr. 31.
PREȘEDINTELE ROMÂNIEI

DECRET
pentru promulgarea Legii privind securitizarea creanțelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind securitizarea creanțelor și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 februarie 2006.
Nr. 219.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru publicarea Memorandumului de înțelegere dintre Comunitatea Europeană și România
privind participarea României în cadrul Programului Marco Polo,
semnat la Bruxelles la 28 octombrie 2005
(Actul a intrat în vigoare la data de 28 octombrie 2005.)
În conformitate cu prevederile art. 28 alin. (2) din Legea nr. 590/2003 privind tratatele,
în temeiul art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă publicarea Memorandumului de
înțelegere dintre Comunitatea Europeană și România
privind participarea României în cadrul Programului
Marco Polo, semnat la Bruxelles la 28 octombrie 2005,

prevăzut în anexa care face parte integrantă din
prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Ministrul transporturilor, construcțiilor și turismului,
Gheorghe Dobre
București, 28 februarie 2006.
Nr. 291.

MONITORUL OFICIAL AL ROMÂNIEI, PARTEA I, Nr. 225/13.III.2006

9
ANEXĂ

MEMORANDUM DE ÎNȚELEGERE
între Comunitatea Europeană și România privind participarea României în cadrul Programului Marco Polo1)
Comisia Comunităților Europene, denumită în continuare Comisia, în numele Comunității Europene, pe de o
parte, și Guvernul României, pe de altă parte,
având în vedere faptul că:
1. Decizia nr. 1/2002 a Consiliului de Asociere UE—România din data de 18 februarie 20022) stabilește principiile
generale pentru participarea României în cadrul programelor comunitare, lăsând la latitudinea Comisiei și a autorităților
competente din România să determine termenii și condițiile specifice, inclusiv contribuția financiară, în ceea ce privește
participarea în cadrul fiecăruia dintre aceste programe;
2. Programul Marco Polo privind acordarea de asistență financiară comunitară pentru îmbunătățirea parametrilor
de protecție a mediului ai sistemului de transport de marfă a fost înființat prin Regulamentul (CE) nr. 1.382/2003 al
Parlamentului European și al Consiliului din data de 22 iulie 20033),
au convenit următoarele:
ARTICOLUL 1
Programul

România va participa în cadrul Programului Marco Polo
privind acordarea de asistență financiară comunitară pentru
îmbunătățirea parametrilor de protecție a mediului ai
sistemului de transport de marfă, denumit în continuare
Programul, în conformitate cu condițiile prevăzute în Decizia
nr. 1/2002 a Consiliului de Asociere UE—România din data
de 18 februarie 2002, prin care au fost adoptați termenii și
condițiile generale de participare a României în cadrul
programelor comunitare, precum și în conformitate cu
termenii și condițiile prevăzute la art. 2—4.

4. Una dintre limbile oficiale ale Comunității va fi
utilizată pentru procedurile legate de solicitări, contracte și
rapoarte, precum și pentru alte aspecte administrative ale
Programului.
ARTICOLUL 3
Contribuția financiară

Regulile care guvernează contribuția financiară a
României sunt prezentate în anexa nr. I la prezentul
memorandum de înțelegere.
O parte din această contribuție financiară poate fi
suportată prin intermediul instrumentului comunitar relevant
de ajutor extern, dacă România va solicita acest lucru.

ARTICOLUL 2

ARTICOLUL 4

Termeni și condiții cu privire la participarea
în cadrul Programului

Raportarea și evaluarea

1. România va participa la activitățile desfășurate în
cadrul Programului în conformitate cu obiectivele, criteriile,
procedurile și termenele limită definite prin Regulamentul
(CE) nr. 1.382/2003, precum și în conformitate cu
următoarele/următorul condiții/calendar:
• începând cu cea de-a treia licitație de proiecte 2005,
participarea în cadrul Programului, prevăzută în art. 3 din
Regulamentul (CE) nr. 1.382/2003, va fi permisă cu
condiția ca prezentul memorandum de înțelegere să intre
în vigoare înainte de termenul limită al celei de-a treia
licitații.
2. Termenii și condițiile aplicabile depunerii, evaluării și
selecției cererilor depuse de companii eligibile din România
vor fi aceleași ca și cele aplicabile companiilor eligibile din
statele membre ale Uniunii Europene.
3. În vederea participării în cadrul Programului, România
va plăti în fiecare an o contribuție financiară la bugetul
general al Uniunii Europene, în conformitate cu art. 3.
Contribuția financiară a României pentru participarea în
cadrul Programului și implementarea acestuia se va adăuga
la suma marcată în fiecare an în bugetul general al Uniunii
Europene pentru alocații de angajament, pentru a îndeplini
obligațiile financiare care decurg din diverse tipuri de
măsuri necesare pentru execuția, managementul și
operarea Programului.

Fără a aduce prejudicii responsabilităților Comisiei și ale
Curții de Auditori ai Comunităților Europene în ceea ce
privește monitorizarea și evaluarea Programului, participarea
României în cadrul Programului va fi monitorizată
permanent pe bază de parteneriat, cu implicarea Comisiei
și a României. România va depune la Comisie rapoarte
relevante și va lua parte la alte activități specifice
prevăzute de Comunitate în acest context.
Regulile privind controlul financiar, recuperarea și alte
măsuri antifraudă sunt prezentate în anexa nr. II la
prezentul memorandum de înțelegere.
ARTICOLUL 5
Prevederi finale

Prezentul memorandum de înțelegere se va aplica pe
durata Programului. Cu toate acestea, în cazul în care
Comunitatea Europeană decide să prelungească durata,
fără nici o modificare substanțială la nivelul Programului/
programelor, valabilitatea prezentului memorandum de
înțelegere va fi, de asemenea, prelungită în mod
corespunzător și automat, dacă nici una dintre părți nu îl
denunță în termen de o lună de la luarea deciziei de
prelungire.
Proiectele și activitățile aflate în derulare la momentul
terminării perioadei de valabilitate vor continua până la
finalizarea acestora, cu respectarea condițiilor prevăzute în

1) Regulamentul (CE) nr. 1.382/2003 al Parlamentului European și al Consiliului din data de 22 iulie 2003 privind acordarea de
asistență financiară comunitară pentru îmbunătățirea parametrilor de protecție a mediului ai sistemului de transport de marfă, OJ nr. L 196 din
2 august 2003, p. 1.
2) OJ nr. L 91 din 6 aprilie 2002, p. 20.
3) OJ nr. L 196 din 2 august 2003, p. 1.

10

MONITORUL OFICIAL AL ROMÂNIEI, PARTEA I, Nr. 225/13.III.2006

prezentul memorandum de înțelegere, precum și a
angajamentelor contractuale aplicabile acestor proiecte și
activități și a prevederilor anexei nr. II.
Anexele fac parte integrantă din prezentul memorandum
de înțelegere.

Prezentul memorandum de înțelegere poate fi amendat
numai în formă scrisă, prin consensul părților.
Prezentul memorandum de înțelegere va intra în vigoare
la data la care va fi semnat de ambele părți.
Semnat la Bruxelles, la 28 octombrie 2005.

Pentru Guvernul României,
Lazăr Comănescu,
ambasador, șeful Misiunii Permanente
a României pe lângă Uniunea Europeană

Pentru Comisie, în numele Comunității Europene,
Jacques Barrot,
vicepreședinte al Comisiei Europene,
comisar european pentru energie și transporturi

ANEXA Nr. I
la memorandumul de înțelegere
REGULI

care guvernează contribuția financiară a României la Programul Marco Polo
privind acordarea de asistență financiară comunitară pentru îmbunătățirea parametrilor de protecție
a mediului ai sistemului de transport de marfă
1. Prevederile bugetare sunt proporționale cu rata PIB-ului
României în comparație cu (statele) UE-25. În consecință,
contribuția financiară totală care trebuie plătită de România
la bugetul general al Uniunii Europene pentru a participa în
cadrul Programului Marco Polo, denumit în continuare
Program, pe perioada 2005—2006 va fi în valoare de
0,327 milioane euro, cu o defalcare anuală indicativă în
valoare de 0,151 milioane euro pentru anul 2005 și
0,176 milioane euro pentru anul 2006.
2. Contribuția României va acoperi costurile legate de
pregătirea, fezabilitatea, dezvoltarea și execuția proiectelor
de interes comun, precum și pentru dezvoltarea și
implementarea măsurilor orizontale, așa cum este prevăzut
în Program.
3. Costurile legate de deplasarea reprezentanților și
experților din România în vederea participării, în calitate de
observatori, la lucrările comitetului la care se face referire
în art. 12 al Regulamentului (CE) nr. 1.382/2003 sau la
alte întâlniri legate de implementarea Programului vor fi
rambursate de Comisie pe aceeași bază și în conformitate
cu procedurile aflate în vigoare la ora actuală pentru
reprezentanții statelor membre ale Uniunii Europene.
4. Regulamentul financiar aplicabil bugetului general al
Uniunii Europene se va aplica și în administrarea
contribuției României.

5. Când memorandumul de înțelegere va intra în
vigoare și ulterior, la începutul fiecărui an financiar, Comisia
va transmite României o solicitare de alocare a fondurilor
corespunzătoare contribuției sale din totalul costurilor
acoperite de memorandumul de înțelegere.
6. Această contribuție va fi plătită în euro, într-un anumit
cont bancar al Comisiei, deschis în euro.
7. România își va plăti contribuția la costurile anuale, în
conformitate cu solicitarea de alocare a fondurilor, în
termen de 3 luni de la data solicitării. Orice întârziere la
plata contribuției va atrage pentru România plata unei
dobânzi de penalizare aplicabile la suma restantă din data
respectivă. Rata dobânzii va fi rata aplicată de Banca
Centrală Europeană principalelor sale operațiuni de
refinanțare, așa cum este publicată în Jurnalul Oficial al
Comunităților Europene, partea C, în vigoare în prima zi
calendaristică a lunii în care cade respectiva dată, majorată
cu un procent de 3,5 puncte. În cazul în care întârzierea la
plata contribuției este de așa natură încât poate afecta în
mod semnificativ implementarea și managementul
Programului și în absența efectuării plății în termen de 20
de zile lucrătoare de la transmiterea unui memento oficial
din partea Comisiei, participarea României în cadrul
Programului, pe anul respectiv, va fi suspendată.

ANEXA Nr. II
la memorandumul de înțelegere
C O N T R O L U L F I N A N C I A R, R E C U P E R A R E A Ș I A L T E M Ă S U R I A N T I F R A U D Ă

I. Măsuri de control și antifraudă aplicate
de Comunitate
1. În conformitate cu regulamentele (CE, Euratom)
nr. 1.605/2002 din 25 iunie 2002 și (EC, Euratom)
nr. 2.342/2002 din 23 decembrie 2002, precum și cu
celelalte reguli la care se face referire în memorandumul
de înțelegere, contractele încheiate cu beneficiari ai
programelor, cu sediul în România, vor prevedea

posibilitatea desfășurării unui audit financiar sau a altui tip
de audit, la orice moment, la sediul beneficiarilor și al
subcontractorilor acestora, de către agenții Comisiei sau
alte persoane mandatate de Comisie.
2. Agenții Comisiei și alte persoane mandatate de
Comisie vor beneficia de accesul corespunzător la șantiere,
lucrări și documente și la toate informațiile solicitate, cu
scopul de a desfășura aceste audituri, inclusiv în format

MONITORUL OFICIAL AL ROMÂNIEI, PARTEA I, Nr. 225/13.III.2006
electronic. Dreptul de acces va fi stipulat în mod explicit în
contractele încheiate în scopul implementării instrumentelor
la care se face referire în memorandumul de înțelegere.
Curtea Europeană a Auditorilor va beneficia de aceleași
drepturi ca și Comisia.
3. Pe baza memorandumului de înțelegere, Comisia/
OLAF (Biroul European Antifraudă) va fi autorizată/autorizat
să întreprindă controale și inspecții inopinate pe teritoriul
României, în conformitate cu prevederile procedurale ale
Regulamentului Consiliului (Euratom, CE) nr. 2.185/96 din
11 noiembrie 1996.
Aceste controale și inspecții vor fi pregătite și
desfășurate în strânsă colaborare cu autoritățile române
competente, desemnate de autoritățile române, care vor fi
notificate în timp util cu privire la obiectul, scopul și baza
legală a acestor controale și inspecții, astfel încât acestea
să poată oferi tot sprijinul solicitat.
La cererea autorităților române implicate, controalele
inopinate pot fi desfășurate în colaborare cu acestea.
În cazul în care participanții în cadrul programelor
refuză controalele sau inspecțiile inopinate, autoritățile
române, acționând în conformitate cu legislația națională,
vor acorda inspectorilor din partea Comisiei/OLAF tot
sprijinul de care aceștia au nevoie, astfel încât să își poată
îndeplini datoria în desfășurarea controlului sau inspecției
inopinate.
Comisia/OLAF va raporta, în cel mai scurt timp posibil,
autorităților române orice fapt sau suspiciune privind o
neregularitate care i-a fost adusă la cunoștință în cursul
controlului sau inspecției inopinate. În orice caz,
Comisia/OLAF va fi solicitată să informeze autoritatea susmenționată cu privire la rezultatul acestor controale și
inspecții.

11

cu privire la încheierea sau implementarea contractelor
încheiate pentru aplicarea instrumentelor la care se face
referire în memorandumul de înțelegere.
III. Măsuri administrative și penalizări
Fără a aduce nici un prejudiciu aplicării legislației
penale române, Comisia poate impune măsuri
administrative și penalizări, în conformitate cu regulamentele
(CE, Euratom) nr. 1.605/2002 din 25 iunie 2002 și (CE,
Euratom) nr. 2.342/2002 din 23 decembrie 2002.
IV. Recuperarea
Deciziile adoptate de Comisie în scopul aplicării
memorandumului de înțelegere, care impun o obligație
precuniară asupra unor persoane, altele decât statele, vor
fi executorii în România. Executarea va fi guvernată de
regulile procedurii civile în vigoare în statul pe al cărui
teritoriu se produce. Ordinul privind executarea va fi anexat
la decizie, fără altă formalitate decât verificarea autenticității
deciziei, de către autoritatea națională pe care Guvernul
României o va desemna în acest scop și o va face
cunoscută Comisiei. Atunci când aceste formalități au fost
finalizate la solicitarea Comisiei, aceasta din urmă poate
proceda la executare, în conformitate cu legislația
națională, aducând problema direct în atenția autorității
competente. Legalitatea deciziilor Comisiei va face obiectul
controlului efectuat de Curtea de Justiție a Comunităților
Europene.
Sentințele date de Curtea de Justiție a Comunităților
Europene, în urma unei clauze de arbitraj incluse într-un
contract încheiat în scopul memorandumului de înțelegere,
vor fi executorii în aceleași condiții.

II. Informarea și consultarea

V. Comunicarea directă

1. În scopul implementării corespunzătoare a prezentei
anexe, autoritățile competente române și comunitare vor
efectua un schimb regulat de informații și, la cererea uneia
dintre părți, vor desfășura consultări.
2. Autoritățile române competente vor informa Comisia,
fără întârziere, cu privire la orice fapt sau suspiciune
privind o neregularitate care le-a fost adusă la cunoștință

Comisia va comunica direct cu participanții în cadrul
Programului, cu sediul în România, și cu subantreprenorii
acestora. Aceștia pot furniza direct Comisiei toate
informațiile și documentele relevante care le sunt solicitate
pe baza instrumentelor la care se face referire în
memorandumul de înțelegere, precum și pe baza
contractelor încheiate în vederea implementării acestora.

ACTE ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XX
din 12 decembrie 2005
Dosar nr. 16/2005
Sub președinția domnului prof. univ. dr. Nicolae Popa,
președintele Înaltei Curți de Casație și Justiție
Înalta Curte de Casație și Justiție, constituită în Secții
Unite în conformitate cu dispozițiile art. 25 lit. a) din Legea

nr. 304/2004 privind organizarea judiciară, republicată, s-a
întrunit pentru a examina recursul în interesul legii, declarat
de procurorul general al Parchetului de pe lângă Înalta
Curte de Casație și Justiție, cu privire la admisibilitatea

12

MONITORUL OFICIAL AL ROMÂNIEI, PARTEA I, Nr. 225/13.III.2006

cererilor prin care se solicită obligarea debitorilor ce nu-și
îndeplinesc obligațiile de a face sau de a nu face la plata
de daune cominatorii, după intrarea în vigoare a art. 5803
din Codul de procedură civilă, precum și la problema dacă
hotărârea judecătorească prin care s-au acordat daune
cominatorii constituie titlu executoriu.
Secțiile Unite au fost constituite cu respectarea
prevederilor art. 34 din Legea nr. 304/2004, republicată,
fiind prezenți 87 de judecători din totalul de 108 judecători
în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Florența Baltă.
Reprezentanta procurorului general al Parchetului de pe
lângă Înalta Curte de Casație și Justiție a susținut recursul
în interesul legii, punând concluzii pentru admiterea
acestuia în sensul de a se stabili că daunele cominatorii,
care reprezintă o sancțiune pecuniară, se pot aplica și în
condițiile reglementării obligării debitorului la plata amenzii
civile conform art. 5803 din Codul de procedură civilă,
precum și că hotărârea prin care se acordă daune
cominatorii este susceptibilă de executare silită, la cererea
creditorului, în limita daunelor-interese dovedite.
SECȚIILE

U N I T E,

deliberând asupra recursului în interesul legii, constată
următoarele:
1. În aplicarea dispozițiilor art. 580 3 din Codul de
procedură civilă, instanțele judecătorești nu au un punct de
vedere unitar cu privire la soluționarea cererilor prin care
se solicită obligarea la daune cominatorii a debitorilor
obligațiilor de a face sau de a nu face, în condițiile
reglementării posibilității constrângerii debitorului la
îndeplinirea acelor obligații, prin aplicarea unei amenzi
civile.
Astfel, unele instanțe au considerat că, ulterior
introducerii în Codul de procedură civilă a art. 5803, prin
care a fost reglementată procedura constrângerii debitorului
la îndeplinirea obligației de a face sau a obligației de a
nu face, prin aplicarea unei amenzi civile, cererea de
obligare a acestuia la plata de daune cominatorii nu mai
este admisibilă.
S-a motivat că, în condițiile aplicabilității dispozițiilor
art. 5803 alin. 1 din Codul de procedură civilă, daunele
cominatorii nu mai sunt operante deoarece acest text de
lege consacră principiul îndeplinirii obligației debitorului de a
face sau de a nu face prin constrângerea acestuia pe
calea aplicării unei amenzi civile, concretizată în
condamnarea sa la plata unei sume de bani pentru fiecare
zi de întârziere, până la executarea obligației în natură, iar
cadrul legal pentru solicitarea de despăgubiri într-un astfel
de caz este reglementat la alin. 2 al aceluiași articol, în
sensul că, îpentru acoperirea prejudiciilor cauzate prin
neîndeplinirea obligației prevăzute la alin. 1, creditorul
poate cere obligarea debitorului la daune-interese“.
Alte instanțe, dimpotrivă, s-au pronunțat în sensul că
este admisibilă cererea privind obligarea la daune
cominatorii și în condițiile reglementării posibilității
constrângerii debitorului la îndeplinirea obligației de a face
sau a obligației de a nu face, prin aplicarea unei amenzi

civile în temeiul art. 5803 alin. 1 din Codul de procedură
civilă.
Aceste din urmă instanțe au interpretat și au aplicat
corect dispozițiile legii.
Într-adevăr, prin reglementarea de ansamblu privind
executarea silită a altor obligații de a face sau a obligațiilor
de a nu face, cuprinsă în art. 5802—5805 din Codul de
procedură civilă, este instituită procedura ce permite ca
debitorul unei obligații de a face sau de a nu face, la care
se referă un titlu judecătoresc, să fie constrâns să
îndeplinească acea obligație fie el însuși, fie alte persoane
pe cheltuiala sa.
În cadrul acestei proceduri, prin art. 5803 alin. 1 din
Codul de procedură civilă s-a prevăzut că, îdacă obligația
de a face nu poate fi îndeplinită prin altă persoană decât
debitorul, acesta poate fi constrâns la îndeplinirea ei, prin
aplicarea unei amenzi civile“, menționându-se în continuare
că îinstanța sesizată de creditor poate obliga pe debitor,
prin încheiere irevocabilă, dată cu citarea părților, să
plătească, în favoarea statului, o amendă civilă de la
200.000 lei la 500.000 lei, stabilită pe zi de întârziere până
la executarea obligației prevăzute în titlul executoriu“.
Textul menționat este aplicabil în mod corespunzător,
potrivit art. 5804 alin. 1 din Codul de procedură civilă, și în
cazul când titlul executoriu cuprinde o obligație de a nu
face.
Or, reglementarea unui atare mijloc de constrângere,
pentru a înfrânge rezistența manifestată de debitor la
executarea obligației de a face sau de a nu face, cuprinsă
în titlul executoriu, nu exclude folosirea dreptului de a se
recurge la obligarea debitorului la daune cominatorii, cât
timp prin nici o dispoziție a legii nu este înlăturată o astfel
de posibilitate.
În această privință, este de observat că daunele
cominatorii, constând în condamnarea debitorului la plata
către creditor a unei anumite sume de bani pentru fiecare
zi, săptămână sau lună de întârziere, până la executarea
obligației în natura ei specifică, își au temeiul în dubla
funcțiune — jurisdictio et imperium — pe care o are
judecătorul, cu consecința prerogativei sale de a ordona și
măsurile necesare ducerii la îndeplinire a celor dispuse prin
hotărârea pe care o pronunță.
Cu toate că în sistemul dreptului civil român problema
daunelor cominatorii nu a fost reglementată printr-o
dispoziție cu caracter general, această instituție este
consacrată prin norme speciale.
Asemenea dispoziții, prin care se face referire la
sancțiunea plății de daune, sunt cuprinse în art. 48
alin. (2) din Legea nr. 31/1990 privind societățile
comerciale, republicată, cu modificările și completările
ulterioare, în art. 64 alin. (2) din Legea fondului funciar
nr. 18/1991, republicată, precum și în art. 24 alin. (2) din
Legea contenciosului administrativ nr. 554/2004, care
prevede că, în cazul în care termenul nu este respectat,
îreclamantul are dreptul la despăgubiri pentru întârziere“.
Rezultă deci că daunele cominatorii reprezintă o
sancțiune pecuniară, ce se aplică de instanțele de judecată
în vederea asigurării executării unei obligații de a face sau
de a nu face, determinată prin hotărâre judecătorească,
precum și că suma de bani stabilită să fie achitată cu
acest titlu este independentă de despăgubirile ce trebuie
să constituie echivalentul prejudiciului cauzat, iar rațiunea

MONITORUL OFICIAL AL ROMÂNIEI, PARTEA I, Nr. 225/13.III.2006
acordării unor astfel de daune o constituie exercitarea
efectului lor de constrângere asupra debitorului care
persistă în neexecutarea obligației pe care și-a asumat-o,
prin silirea lui la plata către creditor a unor sume calculate
în raport cu durata întârzierii îndeplinirii obligației de a face
sau de a nu face.
Sub acest aspect este de reținut că, în cazul când
cuantumul daunelor cominatorii nu este suficient determinat
în momentul pronunțării hotărârii judecătorești, stabilirea
acestuia cu precizia necesară se poate asigura, potrivit
dispozițiilor cuprinse în teza finală a art. 379 alin. 4 din
Codul de procedură civilă, prin efectuarea calculului exact,
în faza executării silite, în conformitate cu prevederile
art. 3712 alin. 2 din același cod.
În consecință, se impune a se constata că prin
reglementarea dată în cuprinsul art. 5803 din Codul de
procedură civilă nu s-a înlăturat posibilitatea recurgerii la
instituția daunelor cominatorii pentru silirea debitorului să
îndeplinească obligația de a face sau de a nu face, ci,
dimpotrivă, pe lângă menținerea acestui instrument de
constrângere, s-a instituit și amenda civilă ca mijloc de
determinare a debitorului să își îndeplinească obligația
asumată.
2. Tot în legătură cu aplicarea dispozițiilor art. 5803 din
Codul de procedură civilă, instanțele judecătorești nu au un
punct de vedere unitar cu privire la problema dacă
hotărârea judecătorească prin care s-au acordat daune
cominatorii constituie titlu executoriu.
Astfel, unele instanțe s-au pronunțat în sensul că
hotărârile judecătorești prin care debitorii sunt obligați să
plătească daune cominatorii au caracter de titlu executoriu.
În motivarea acestui punct de vedere s-a relevat că a
pretinde transformarea mai întâi, printr-o hotărâre
judecătorească, a daunelor cominatorii în daune-interese ar
însemna să fie golită de conținut însăși hotărârea de
obligare la daune cominatorii, al căror rol este tocmai acela
de a asigura o constrângere imediată și eficientă a
debitorului pentru a-și îndeplini obligația de a face sau de
a nu face, pe care și-a asumat-o.
Făcându-se referire la dispoziția cu caracter general
prevăzută la art. 379 alin. 2 din Codul de procedură civilă,
potrivit căreia, dacă datoria constă într-o sumă nelămurită,
urmăririle se vor amâna până ce, mai întâi, se va face
lichidarea, s-a considerat că, în cazul daunelor cominatorii
stabilite sub forma unei sume fixe, calculată pe zile sau pe
alt termen de întârziere, creanța cominatorie este totuși
lichidă, întrucât cuantumul acesteia poate fi determinat pe
baza titlului executoriu, în conformitate cu reglementarea
dată prin art. 379 alin. 4 din Codul de procedură civilă,
chiar dacă pentru aceasta ar fi nevoie de o nouă
socoteală.
Alte instanțe, dimpotrivă, au considerat că, datorită
caracterului incert și nelichid al unor asemenea creanțe,
hotărârile judecătorești prin care s-a dispus obligarea la
daune cominatorii nu pot fi puse în executare, fiind
necesar ca, în prealabil, să se stabilească, după regulile

13

dreptului comun în materia răspunderii civile, suma ce
reprezintă prejudiciul efectiv cauzat creditorului prin
întârzierea executării, cu consecința transformării daunelor
cominatorii în daune compensatorii.
În motivarea acestui punct de vedere s-a relevat că,
datorită caracterului nelichid al creanței reprezentând daune
cominatorii, declanșarea procedurii executării acestora ar
face necesară mai întâi transformarea lor în dauneinterese, pentru a se acorda creditorului, cu titlu definitiv,
numai partea din valoarea daunelor cominatorii care
reprezintă prejudiciu efectiv cauzat prin întârziere,
neexecutare sau executare necorespunzătoare a obligației.
Această din urmă interpretare corespunde spiritului legii.
Așa cum s-a mai învederat, daunele cominatorii
constituie un mijloc juridic subsidiar de înfrângere a
rezistenței debitorului la executarea silită și au un caracter
provizoriu, fiind acordate până când acesta își va îndeplini
obligația asumată și cu posibilitatea ca instanța de judecată
să le modifice dacă va considera necesar.
Fără să reprezinte un mijloc, direct sau indirect, de
executare silită asupra bunurilor debitorului, aceste daune
constituie totuși o modalitate de constrângere ce rezultă
din amenințarea cu o atare executare dacă debitorul nu își
îndeplinește obligația asumată.
Față de caracterul lor provizoriu, în cazul în care
debitorul execută obligația, daunele cominatorii vor trebui
să fie reduse la cuantumul despăgubirilor datorate pentru
întârzierea executării, iar în cazul în care debitorul refuză
executarea, cuantumul lor ar trebui convertit totuși la
valoarea exactă a prejudiciului suferit prin neexecutare, o
altă soluție nefiind posibilă.
Într-adevăr, în sistemul nostru de drept, despăgubirea
nu poate depăși valoarea prejudiciului pentru că diferența
s-ar transforma într-o pedeapsă civilă în favoarea
creditorului, care s-ar îmbogăți în acest mod fără justă
cauză.
Ca urmare, nici executarea silită nu s-ar putea porni pe
baza cuantumului provizoriu al daunelor cominatorii, dat
fiind caracterul lor incert și nelichid.
Fiind de principiu deci că daunele cominatorii reprezintă
numai un mijloc de constrângere a debitorilor la
îndeplinirea obligației convenite, precum și că suma
stabilită în cadrul acestor daune nu poate fi considerată
certă și lichidă, revine instanței de judecată îndatorirea ca,
după executarea obligației respective, să transforme acele
daune în daune compensatorii, stabilind, potrivit regulilor
dreptului comun privind răspunderea civilă, suma ce
reprezintă prejudiciul efectiv cauzat creditorului prin
întârzierea executării.
În atare situație, concluzia ce se impune sub acest
ultim aspect este aceea că hotărârea judecătorească prin
care s-au stabilit daune cominatorii nu este susceptibilă de
executare silită, fiind necesar ca aceste daune să fie
transformate mai întâi de instanța de judecată, la cererea
creditorului, în daune compensatorii.

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 329 alin. 2 și 3 din Codul de procedură civilă, urmează a se admite recursul în interesul legii și
a se decide, în aplicarea art. 5803 din Codul de procedură civilă, că orice cerere privind obligarea la daune cominatorii
este admisibilă și în condițiile reglementării amenzii civile prevăzute în acest text de lege, precum și că hotărârea prin

14

MONITORUL OFICIAL AL ROMÂNIEI, PARTEA I, Nr. 225/13.III.2006

care s-au acordat daune cominatorii este susceptibilă de executare silită, la cererea creditorului, numai în limita daunelorinterese, compensatorii, dovedite ulterior, în fața instanței, cu ocazia transformării în astfel de daune a daunelor
cominatorii.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție și stabilesc:
Cererea privind obligarea la daune cominatorii este admisibilă și în condițiile reglementării obligării debitorului la
plata amenzii civile conform art. 5803 din Codul de procedură civilă.
Hotărârea prin care s-au acordat daune cominatorii este susceptibilă de executare silită, la cererea creditorului, în
limita daunelor-interese dovedite.
Obligatorie potrivit art. 329 alin. 3 din Codul de procedură civilă.
Pronunțată în ședința publică din 12 decembrie 2005.

PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Magistrat-asistent-șef,
Victoria Maftei

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XXI
din 12 decembrie 2005
Dosar nr. 20/2005
Sub președinția domnului prof. univ. dr. Nicolae Popa,
președintele Înaltei Curți de Casație și Justiție
Înalta Curte de Casație și Justiție, constituită în Secții
Unite în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a
întrunit pentru a examina recursul în interesul legii, declarat
de procurorul general al Parchetului de pe lângă Înalta Curte
de Casație și Justiție, cu privire la aplicarea unor dispoziții
ale Legii cadastrului și a publicității imobiliare nr. 7/1996.
Secțiile Unite au fost constituite cu respectarea
prevederilor art. 34 din Legea nr. 304/2004, republicată,
fiind prezenți 87 de judecători din totalul de 108 judecători
în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Florența Baltă.
Reprezentanta procurorului general al Parchetului de pe
lângă Înalta Curte de Casație și Justiție a susținut recursul
în interesul legii, punând concluzii pentru admiterea
acestuia în sensul de a se stabili că, după intrarea în
vigoare a Legii cadastrului și a publicității imobiliare
nr. 7/1996, sistemele anterioare de publicitate imobiliară
și-au încetat aplicabilitatea, fiind înlocuite de sistemul bazat
pe evidența cadastrului general și noile cărți funciare.

SECȚIILE

U N I T E,

deliberând asupra recursului în interesul legii, constată
următoarele:
În aplicarea dispozițiilor Legii cadastrului și a publicității
imobiliare nr. 7/1996, instanțele judecătorești s-au pronunțat
în mod diferit asupra chestiunii dacă acțiunile în prestație
tabulară sau în rectificare tabulară referitoare la înscrierea
în cartea funciară a unor drepturi reale imobiliare, ce fac
obiectul unor acte juridice valabil încheiate anterior intrării
în vigoare a legii menționate, mai sunt supuse
reglementărilor din Decretul-lege nr. 115/1938.
Astfel, unele instanțe s-au pronunțat în sensul că, după
intrarea în vigoare a Legii nr. 7/1996, sistemele de
publicitate imobiliară anterioare și-au încetat aplicabilitatea,
fiind înlocuite de noul sistem al cadastrului și publicității
imobiliare.
În motivarea acestei opinii au fost invocate prevederile
art. 60 din Legea nr. 7/1996, în conținutul pe care l-au
avut anterior modificării aduse prin art. I pct. 16 din
Ordonanța de urgență a Guvernului nr. 41/2004, aprobată
prin Legea nr. 499/2004.

MONITORUL OFICIAL AL ROMÂNIEI, PARTEA I, Nr. 225/13.III.2006
Ca urmare, făcându-se referire la prevederea din acel
articol, că îacțiunile introduse în temeiul art. 22, 23, 27, 28
și 38—44 din Decretul-lege nr. 115 din 27 aprilie 1938
pentru unificarea dispozițiilor privitoare la cărțile funciare,
aflate în curs de judecată la data intrării în vigoare a
prezentei legi, se vor soluționa potrivit dispozițiilor legale
sus-menționate“, s-a considerat că din această
reglementare s-ar deduce că acțiunile introduse după
intrarea în vigoare a Legii nr. 7/1996 ar trebui soluționate
potrivit dispozițiilor acestei legi.
Alte instanțe, dimpotrivă, au considerat că, până la
finalizarea lucrărilor cadastrale și a registrului de publicitate
imobiliară pe teritoriul fiecărui județ, în zonele de carte
funciară supuse sistemului reglementat în Decretul-lege
nr. 115/1938 vor fi aplicate în continuare dispozițiile acestui
decret-lege. Ca urmare, fiind sesizate, după intrarea în
vigoare a Legii nr. 7/1996, cu acțiuni având ca obiect
prestație tabulară sau rectificarea cărții funciare, aceste
instanțe și-au întemeiat soluțiile pe dispozițiile art. 22—25
și pe cele ale art. 34—38 din Decretul-lege nr. 115/1938.
În motivarea acestui punct de vedere s-a făcut referire
la dispozițiile art. 72 alin. 2 și 3 din Legea nr. 7/1996,
subliniindu-se că, potrivit acestor dispoziții, actele normative
care au reglementat sistemele anterioare de publicitate
imobiliară își încetează aplicabilitatea, pentru fiecare județ,
la data finalizării lucrărilor cadastrale și a registrelor de
publicitate imobiliară pentru întregul teritoriu administrativ al
unui județ, aceste acte normative urmând să fie abrogate
numai după definitivarea cadastrului la nivelul întregii țări.
Aceste din urmă instanțe au interpretat și au aplicat
corect dispozițiile legii.
Într-adevăr, efectele actului juridic privind constituirea
sau transmiterea unui drept real imobiliar, valabil încheiat
anterior intrării în vigoare a dispozițiilor Legii nr. 7/1996,
dar neînscris în cartea funciară, sunt guvernate de
principiul tempus regit actum, deoarece, potrivit prevederilor
legii noi, aceste efecte se produc numai la data înscrierii
actului în cartea funciară.
Sub acest aspect este de observat că prin art. 59 din
Legea nr. 7/1996, în conținutul avut la data intrării în
vigoare, s-a prevăzut că îactul juridic privind constituirea
sau transmiterea unui drept imobiliar, valabil, încheiat
anterior intrării în vigoare a prezentei legi, netranscris în
registrul de transcripțiuni și inscripțiuni ori, după caz,
neînscris în cartea funciară, își produce efectele la data
înscrierii în cartea funciară, potrivit regimului juridic la data
încheierii lui“.
Din această dispoziție a Legii nr. 7/1996, prin care s-a
reglementat regimul general al cadastrului și al publicității
imobiliare, rezultă neîndoielnica voință a legiuitorului ca un
act juridic privind constituirea sau transmiterea unui drept
imobiliar încheiat anterior intrării în vigoare a acestei legi,
dar netranscris în registrul de transcripțiuni și inscripțiuni
ori, după caz, neînscris în cartea funciară, să își producă
efectele, potrivit regimului juridic existent la data încheierii
lui, numai de la înscrierea lui în cartea funciară.
Tot astfel, în actuala reglementare, ca urmare a
modificării ce i s-a adus prin titlul XII art. I pct. 63 din
Legea nr. 247/2005, art. 59 din Legea nr. 7/1996 prevede

15

că îactul juridic privind constituirea sau transmiterea unui
drept real imobiliar, valabil încheiat anterior intrării în
vigoare a acestei legi, netranscris în registrul de
transcripțiuni și inscripțiuni ori, după caz, neînscris în
cartea funciară, își produce efectele la data înscrierii în
cartea funciară, potrivit prevederilor prezentei legi“.
Așa fiind, în raport cu conținutul pe care articolul
sus-menționat l-a avut succesiv, înțelesul ce i se poate da
nu poate fi decât în sensul că actul juridic privind
constituirea sau transmiterea unui drept real imobiliar,
valabil încheiat anterior intrării în vigoare a Legii
nr. 7/1996, dar netranscris în registrul de transcripțiuni și
inscripțiuni ori, după caz, neînscris în cartea funciară, își
va produce efectele numai la data înscrierii în cartea
funciară potrivit prevederilor acestei legi.
Rațiunea acestei interpretări este impusă nu numai de
conținutul neechivoc al textului de lege la care s-a făcut
referire, ci și de efectele diferite pe care Decretul-lege
nr. 115/1938 și Legea nr. 7/1996 le dau înscrierii în cartea
funciară.
În acest sens, transmiterea dreptului real care formează
obiectul actului juridic supus înscrierii se produce, în
sistemul reglementat prin Decretul-lege nr. 115/1938, numai
datorită efectului constitutiv al înscrierii. Cum efectul
constitutiv (atributiv) al înscrierii înseamnă, conform
aceleiași legi vechi, nașterea necondiționată a dreptului real
(jus in re), pentru rațiuni de simetrie în aplicarea legii se
impune ca dreptul și exercițiul dreptului în prestație
tabulară să fie, de asemenea, guvernate de legea veche.
Sub aspectul menționat mai este de observat că prin
art. 17 alin. 1 din Decretul-lege nr. 115/1938 se prevede
că îdrepturile reale asupra imobilelor se vor dobândi numai
dacă între cel care dă și cel care primește dreptul este
acord de voință asupra constituirii sau strămutării, iar
constituirea sau strămutarea a fost înscrisă în cartea funciară“,
pentru ca prin art. 26 din aceeași lege să se reglementeze
că îdrepturile reale se vor dobândi fără înscriere în cartea
funciară, din cauză de moarte, accesiune, vânzare silită și
expropriere“, însă, în aceste din urmă cazuri, îtitularul nu va
putea... dispune de ele prin carte funciară, decât după ce s-a
făcut înscrierea“.
Spre deosebire de acest sistem de înscriere în cartea
funciară, în care intabularea și înscrierea provizorie aveau
efect constitutiv de drepturi reale imobiliare, iar efectul
notării era opozabilitatea față de terți a situațiilor
menționate, în noua reglementare, instituită prin Legea
nr. 7/1996, efectul înscrierii în cărțile funciare este doar cel
al opozabilității față de terți.
De altfel, prin art. 72 alin. 2 din Legea nr. 7/1996,
astfel cum a fost modificată prin Legea nr. 247/2005, s-a
prevăzut că dispozițiile Decretului-lege nr. 115/1938 își
încetează aplicabilitatea la data finalizării lucrărilor de
cadastru general și a registrelor de publicitate imobiliară pe
întregul teritoriu al unei unități administrativ-teritoriale.
Ca atare, se impune a se reține că, în timp, legea
veche (Decretul-lege nr. 115/1938) ultraactivează în întregul
ei, acțiunea sa neputând înceta decât în momentul fixat de
legiuitor.

16

MONITORUL OFICIAL AL ROMÂNIEI, PARTEA I, Nr. 225/13.III.2006

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 329 alin. 3 din Codul de procedură civilă, urmează a se admite recursul în interesul legii și a se
stabili că acțiunile de carte funciară — în prestație tabulară și în rectificare tabulară —, având ca obiect înscrierea în
cartea funciară a unor drepturi reale imobiliare prevăzute în acte juridice valabil încheiate anterior intrării în vigoare a
Legii nr. 7/1996, sunt guvernate de dispozițiile legii vechi, respectiv de cele ale Decretului-lege nr. 115/1938.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
Stabilesc că acțiunile de carte funciară (în prestație tabulară și în rectificare tabulară), având ca obiect înscrierea
în cartea funciară a unor drepturi reale imobiliare prevăzute în acte juridice valabil încheiate anterior intrării în vigoare a
Legii nr. 7/1996, sunt guvernate de dispozițiile legii vechi, respectiv de Decretul-lege nr. 115/1938.
Obligatorie, potrivit art. 329 alin. 3 din Codul de procedură civilă.
Pronunțată în ședința publică din 12 decembrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Magistrat-asistent-șef,
Victoria Maftei

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 225/13.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114012]
ISSN 1453—4495

