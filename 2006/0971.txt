Anul 174 (XVIII) — Nr. 971

PARTEA

I

LEGI, DECRETE, HOTĂRÂRI ȘI ALTE ACTE

Marți, 5 decembrie 2006

SUMAR

Nr.
DECRETE
1.329. — Decret pentru supunerea spre ratificare
Parlamentului a Convenției asupra relațiilor
personale care privesc copiii, adoptată la
Strasbourg la 15 mai 2003 ......................................
1.330. — Decret pentru supunerea spre ratificare
Parlamentului a Acordului semnat la București, la
25 septembrie 2006, privind amendarea Acordului
Central European de Comerț Liber (C.E.F.T.A.),
adoptat la Cracovia la 21 decembrie 1992 ............

Pagina

Nr.

Pagina
alin. (1) lit. a) și art. 99 alin. (5) din Legea
nr. 64/1995 privind procedura reorganizării
judiciare și a falimentului, precum și a dispozițiilor
art. 123 pct. 2 din Legea nr. 85/2006 privind
procedura insolvenței ................................................

2

15–16

HOTĂRÂRI ALE GUVERNULUI ROMÂNIEI
2

DECIZII ALE CURȚII CONSTITUȚIONALE
Decizia nr. 648 din 5 octombrie 2006 referitoare la
excepția de neconstituționalitate a dispozițiilor
art. 26 alin. (1) și alin. (2) pct. 2 din Legea
nr. 122/2006 privind azilul în România ...................
3–5
Decizia nr. 658 din 10 octombrie 2006 referitoare la
excepția de neconstituționalitate a dispozițiilor
art. 137 și art. 141 din Ordonanța Guvernului
nr. 92/2003 privind Codul de procedură fiscală și
ale art. 29 alin. (6) din Legea nr. 47/1992 privind
organizarea și funcționarea Curții Constituționale
6–8
Decizia nr. 669 din 10 octombrie 2006 referitoare la
excepția de neconstituționalitate a dispozițiilor
art. 319 1 și art. 403 alin. 4 din Codul de
procedură civilă .........................................................
9–10
Decizia nr. 671 din 10 octombrie 2006 referitoare la
excepția de neconstituționalitate a dispozițiilor
art. 3041 și art. 305 din Codul de procedură civilă 10–11
Decizia nr. 689 din 10 octombrie 2006 referitoare la
excepția de neconstituționalitate a dispozițiilor
art. 4 și art. 5 din Ordonanța de urgență a
Guvernului nr. 70/2004 privind instituirea unor
măsuri postprivatizare la Societatea Comercială
îAutomobile Dacia“ — S.A. ...................................... 12–14
Decizia nr. 694 din 17 octombrie 2006 referitoare la
excepția de neconstituționalitate a dispozițiilor
art. 91 alin. (3) lit. b), art. 93 alin. (1), art. 94

1.563. — Hotărâre pentru modificarea și completarea
Hotărârii Guvernului nr. 1.533/2003 privind
interoperabilitatea sistemului de transport feroviar
de mare viteză și a Hotărârii Guvernului
nr. 850/2003 privind interoperabilitatea sistemului
de transport feroviar convențional din România cu
sistemul de transport feroviar convențional
transeuropean ............................................................

17–27

1.640. — Hotărâre privind transmiterea unor drumuri
forestiere și a terenurilor aferente acestora din
domeniul public al statului și din administrarea
Regiei Naționale a Pădurilor — Romsilva în
domeniul public al municipiului Petroșani și în
administrarea Consiliului Local al Municipiului
Petroșani, județul Hunedoara ...................................

27–28

1.642. — Hotărâre pentru modificarea art. 3 din
Hotărârea Guvernului nr. 1.069/2002 privind
trecerea unui imobil din proprietatea privată a
statului și administrarea Ministerului de Interne în
proprietatea privată a municipiului Vaslui, județul
Vaslui, și administrarea Consiliului Local al
Municipiului Vaslui ...................................................

29

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.407.

— Ordin al ministrului afacerilor externe privind
publicarea Poziției comune a Consiliului Uniunii
Europene 2006/31/PESC de prelungire a măsurilor
restrictive impuse Liberiei .......................................

29–31

2

MONITORUL OFICIAL AL ROMÂNIEI, PARTEA I, Nr. 971/5.XII. 2006

DECRETE
PREȘEDINTELE ROMÂNIEI

DECRET
pentru supunerea spre ratificare Parlamentului
a Convenției asupra relațiilor personale care privesc copiii,
adoptată la Strasbourg la 15 mai 2003
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 322 din 8 noiembrie
2006,
Președintele României

d e c r e t e a z ă :

Articol unic. — Se supune spre ratificare Parlamentului Convenția
asupra relațiilor personale care privesc copiii, adoptată la Strasbourg la
15 mai 2003, și se dispune publicarea prezentului decret în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 28 noiembrie 2006.
Nr. 1.329.
PREȘEDINTELE ROMÂNIEI

DECRET
pentru supunerea spre ratificare Parlamentului a Acordului
semnat la București, la 25 septembrie 2006,
privind amendarea Acordului Central European de Comerț
Liber (C.E.F.T.A.), adoptat la Cracovia la 21 decembrie 1992
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 321 din 8 noiembrie
2006,
Președintele României

d e c r e t e a z ă :

Articol unic. — Se supune spre ratificare Parlamentului Acordul semnat
la București, la 25 septembrie 2006, privind amendarea Acordului Central
European de Comerț Liber (C.E.F.T.A.), adoptat la Cracovia la
21 decembrie 1992, și se dispune publicarea prezentului decret în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 28 noiembrie 2006.
Nr. 1.330.

MONITORUL OFICIAL AL ROMÂNIEI, PARTEA I, Nr. 971/5.XII.2006

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 648
din 5 octombrie 2006

referitoare la excepția de neconstituționalitate a dispozițiilor art. 26 alin. (1) și
alin. (2) pct. 2 din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Claudia-Margareta Krupenschi

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5 pct. 2 din Ordonanța
Guvernului nr. 102/2000 privind statutul și regimul
refugiaților în România, excepție ridicată de Ahmed
Mohamed Ahmed Abbas în Dosarul nr. 6.831/RF/2005
(43.126/3/2005) al Tribunalului București — Secția a VIII-a
conflicte de muncă, asigurări sociale, contencios
administrativ și fiscal, cauză înregistrată la Curtea
Constituțională sub nr. 694D/2006.
La apelul nominal lipsesc părțile, față de care procedura
de citare a fost legal îndeplinită. Se prezintă interpretul
desemnat în cauză spre a asigura traducerea, dl Dalati
Bassam.
Magistratul-asistent referă faptul că partea Oficiul
Național pentru Refugiați a transmis prin Serviciul de
Registratură al Curții Constituționale note scrise, depuse la
dosarul cauzei, prin care solicită respingerea excepției de
neconstituționalitate ca neîntemeiată.
Curtea dispune a se face apelul și în dosarele
nr. 926D/2006, nr. 1.176D/2006 și nr. 1.191D/2006, având
ca obiect aceeași excepție de neconstituționalitate, ridicată
de Ike John în Dosarul nr. 47.428/3/2005 al Tribunalului
București — Secția a VIII-a conflicte de muncă, asigurări
sociale, contencios administrativ și fiscal, de Nganga Tanga
Gabriel în Dosarul nr. 1.515/302/2006 al Judecătoriei
Sectorului 5 București, respectiv de Jonson Kawa în
Dosarul nr. 44.006/3/2005 (7.122/RF/2005) al Tribunalului
București — Secția a VIII-a conflicte de muncă, asigurări
sociale, contencios administrativ și fiscal.
La apelul nominal lipsesc părțile, față de care procedura
de citare a fost legal îndeplinită. Se prezintă interpretul
desemnat a asigura traducerea în aceste cauze, d-na
Elena Andrei. Magistratul-asistent informează Curtea că, și
în aceste dosare, partea Oficiul Național pentru Refugiați a
transmis concluzii scrise cu un conținut identic, prin care
solicită respingerea excepției de neconstituționalitate ca
neîntemeiată.
Curtea, având în vedere identitatea obiectului excepțiilor
de neconstituționalitate ridicate în dosarele sus-menționate,
pune în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea dosarelor nr. 1.191D/2006,

nr. 1.176D/2006 și nr. 926D/2006 la Dosarul
nr. 694D/2006, care a fost primul înregistrat.
Cauza fiind în stare de judecată, reprezentantul
Ministerului Public arată că Ordonanța Guvernului
nr. 102/2000 privind statutul și regimul refugiaților în
România a fost abrogată prin dispozițiile art. 152 alin. (2)
din Legea nr. 122/2006 privind azilul în România, iar
soluția legislativă cuprinsă de dispozițiile art. 5 pct. 2 din
ordonanța criticată a fost preluată, în principiu, de
prevederile art. 26 alin. (1) și alin. (2) pct. 2 din noua lege
în materia azilului. Astfel, condițiile legale prevăzute de
art. 26 alin. (1) și alin. (2) pct. 2 din Legea nr. 122/2006
pentru acordarea protecției subsidiare sunt aceleași cu cele
prevăzute de art. 5 pct. 2 din Ordonanța Guvernului
nr. 102/2000 pentru acordarea protecției umanitare
condiționate. Având în vedere dubla identitate dintre
conținutul juridic al dispozițiilor de lege abrogate, inițial
criticate, și cele cuprinse în noul act normativ în materie,
pe de o parte, precum și dintre motivele de
neconstituționalitate susținute de autorul prezentei excepții
și cele analizate de Curtea Constituțională prin
numeroasele sale decizii privind soluționarea excepției de
neconstituționalitate a dispozițiilor art. 5 pct. 2 din
Ordonanța Guvernului nr. 102/2000, pe de altă parte,
rezultă că jurisprudența în materie a Curții se impune a fi
menținută și în prezenta cauză și invocă, în acest sens,
Decizia nr. 321 din 18 aprilie 2006, publicată în Monitorul
Oficial al României, Partea I, nr. 402 din 9 mai 2006.
În concluzie, reprezentantul Ministerului Public solicită
respingerea excepției de neconstituționalitate a dispozițiilor
art. 26 alin. (1) și alin. (2) pct. 2 din Legea nr. 122/2006
privind azilul în România, deoarece în cauza de față nu au
intervenit elemente noi de natură să determine
reconsiderarea jurisprudenței constante în materie a Curții
Constituționale.
C U R T E A,

având în vedere actele și lucrările dosarelor, reține
următoarele:
Prin încheierile din 2 februarie, 13 martie și 30 martie
2006, pronunțate în dosarele nr. 6.831/RF/2005
(43.126/3/2005), nr. 47.428/3/2005 și nr. 44.006/3/2005
(7.122/RF/2005), Tribunalul București — Secția a VIII-a
conflicte de muncă, asigurări sociale, contencios
administrativ și fiscal, precum și prin Încheierea din
17 aprilie 2006, pronunțată în Dosarul nr. 1.515/302/2006,
Judecătoria Sectorului 5 București au sesizat Curtea
Constituțională cu excepțiile de neconstituționalitate a
dispozițiilor art. 5 pct. 2 din Ordonanța Guvernului
nr. 102/2000 privind statutul și regimul refugiaților în
România. Excepțiile au fost ridicate de Mohamed Ahmed
Abbas Ahmed, Ike John și Jonson Kawa în cauze având
ca obiect soluționarea recursului declarat împotriva unor
sentințe judecătorești de respingere a plângerii împotriva
hotărârii Oficiului Național pentru Refugiați de respingere a

4

MONITORUL OFICIAL AL ROMÂNIEI, PARTEA I, Nr. 971/5.XII.2006

cererii de acordare a statutului de refugiat, precum și de
Nganga Tanga Gabriel într-o cauză având ca obiect
plângerea împotriva hotărârii Oficiului Național pentru
Refugiați de respingere a cererii de recunoaștere a
statutului de refugiat.
În motivarea excepțiilor de neconstituționalitate având
un conținut similar, se susține că dispozițiile art. 5 pct. 2
din Ordonanța Guvernului nr. 102/2000 sunt contrare
prevederilor art. 22 alin. (2) din Constituție, interpretate în
raport cu dispozițiile art. 2 și 3 din Convenția pentru
apărarea drepturilor omului și a libertăților fundamentale și
ale art. 3 din Convenția împotriva torturii și a altor pedepse
ori tratamente cu cruzime, inumane sau degradante, dar și
în raport cu jurisprudența Curții Europene a Drepturilor
Omului în materia protecției împotriva torturii, pedepselor
sau tratamentelor inumane sau degradante.
Se susține că, dată fiind lipsa de claritate a dispozițiilor
legale criticate, acestea permit, pe de o parte, limitarea
condițiilor de acordare a protecției umanitare condiționate
numai la situațiile în care riscul de tortură, pedepse sau
tratamente inumane sau degradante ar surveni dintr-o
temere bine întemeiată de persecuție, pentru unul sau mai
multe dintre cele cinci motive de persecuție (rasa, religia,
naționalitatea, opinia politică și apartenența la un anumit
grup social), în condițiile în care prevederile art. 3 din
Convenția pentru apărarea drepturilor omului și a libertăților
fundamentale, referitoare la interzicerea torturii, au un
caracter absolut și necondiționat. Pe de altă parte,
caracterul ambiguu al dispozițiilor legale criticate lasă loc
unor interpretări arbitrare și în ceea ce privește înatura și
conținutul pedepselor și tratamentelor inumane ori
degradante“. În acest sens, sunt prezentate aspecte
referitoare la situația de fapt a autorului excepției și la
riscul concret determinat de întoarcerea sa în țara de
origine, aspecte pe care instanța de judecată nu le-a
apreciat drept îmotive plauzibile“ pentru a dispune
acordarea protecției umanitare condiționate.
În plus, în Dosarul nr. 1.191D/2006, autorul excepției
susține că textul de lege criticat contravine și prevederilor
constituționale ale art. 18, 20, 33, 41, 45 și 47, fără a
arăta însă în ce constă această contradicție.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
și Judecătoria Sectorului 5 București apreciază că
excepția de neconstituționalitate este neîntemeiată.
Dispozițiile legale criticate sunt suficient de clare în
stabilirea criteriilor pentru acordarea protecției umanitare
condiționate, fiind în deplină concordanță cu prevederile
constituționale și convenționale, dar și cu jurisprudența în
materie a Curții Europene a Drepturilor Omului.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepțiile de
neconstituționalitate.
Guvernul a transmis punctul său de vedere prin care
apreciază că excepția de neconstituționalitate este
neîntemeiată. În esență, se afirmă că textele legale
criticate sunt în deplină concordanță cu prevederile
constituționale și convenționale invocate, prin care se
consfințește dreptul la viață și la integritate fizică și psihică,
în sprijinul acestor susțineri fiind indicate deciziile
nr. 291/2001 și nr. 244/2005 ale Curții Constituționale.
Avocatul Poporului apreciază că dispozițiile art. 5
alin. (1) pct. 2 din Ordonanța Guvernului nr. 102/2000
privind statutul și regimul refugiaților în România sunt

constituționale. Dispozițiile de lege criticate nu numai că nu
contravin prevederilor din Constituție și celor cuprinse în
instrumentele juridice internaționale în materia refugiaților,
referitoare la dreptul la viață și la integritate fizică și
psihică, precum și la interzicerea torturii, ci, dimpotrivă, le
dau expresie.
Președinții celor două Camere ale Parlamentului nu au
comunicat punctele lor de vedere aspra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului și dispozițiile de lege criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat prin încheierile de sesizare, îl constituie
dispozițiile art. 5 pct. 2 din Ordonanța Guvernului
nr. 102/2000 privind statutul și regimul refugiaților în
România, republicată în Monitorul Oficial al României,
Partea I, nr. 1.136 din 1 decembrie 2004, care au
următorul cuprins: îProtecția umanitară condiționată se poate
acorda străinului care nu îndeplinește condițiile prevăzute la
art. 2 alin. (1) și cu privire la care există motive serioase să se
creadă că, dacă va fi returnat în țara de origine, riscă să sufere
o vătămare a drepturilor sale constând în: (...)
2. tortură, tratamente sau pedepse inumane ori
degradante.“
Curtea constată că, la o dată ulterioară sesizării, a
intrat în vigoare Legea nr. 122/2006 privind azilul în
România, publicată în Monitorul Oficial al României, Partea I,
nr. 428 din 18 mai 2006, care, prin art. 152 alin. (2),
abrogă Ordonanța Guvernului nr. 102/2000 privind statutul
și regimul refugiaților în România, precum și oricare alte
dispoziții contrare.
Din examinarea comparativă a celor două acte
normative se constată că soluția legislativă cuprinsă în
art. 5 pct. 2 din Ordonanța Guvernului nr. 102/2000 a fost
preluată, într-o redactare similară, de dispozițiile art. 26
alin. (1) și alin. (2) pct. 2 din Legea nr. 122/2006, care
prevăd următoarele:
Art. 26 — Protecția subsidiară: î(1) Protecția subsidiară
se poate acorda cetățeanului străin sau apatridului care nu
îndeplinește condițiile pentru recunoașterea statutului de
refugiat și cu privire la care există motive temeinice să se
creadă că, în cazul returnării în țara de origine, respectiv în țara
în care își avea reședința obișnuită, va fi expus unui risc serios,
în sensul prevederilor alin. (2), și care nu poate sau, datorită
acestui risc, nu dorește protecția acelei țări.
(2) Prin risc serios, în sensul alin. (1), se înțelege: (...)
2. tortură, tratamente sau pedepse inumane ori degradante. “
Întrucât noul text de lege din actul normativ abrogator —
Legea nr. 122/2006 — preia, în principiu, substanța juridică
a dispozițiilor de lege criticate din Ordonanța Guvernului
nr. 102/2000, Curtea constată că obiectul excepției de
neconstituționalitate îl constituie, în prezent, dispozițiile
art. 26 alin. (1) și alin. (2) pct. 2 din Legea nr. 122/2006
privind azilul în România, asupra cărora Curtea
Constituțională se va pronunța.

MONITORUL OFICIAL AL ROMÂNIEI, PARTEA I, Nr. 971/5.XII.2006
În motivarea excepției ridicate, autorii invocă încălcarea
dispozițiilor constituționale ale art. 18 — Cetățenii străini și
apatrizii, art. 20 — Tratatele internaționale privind drepturile
omului, art. 22 — Dreptul la viață și la integritate fizică și
psihică, art. 33 — Accesul la cultură, art. 41 — Munca și
protecția socială a muncii, art. 45 — Libertatea economică și
ale art. 47 — Nivelul de trai.
De asemenea, sunt invocate și dispozițiile art. 2 —
Dreptul la viață și ale art. 3 — Interzicerea torturii din
Convenția pentru apărarea drepturilor omului și a libertăților
fundamentale, precum și ale art. 3 din Convenția împotriva
torturii și a altor pedepse ori tratamente cu cruzime,
inumane sau degradante.
Analizând excepția de neconstituționalitate, Curtea
Constituțională constată următoarele:
Potrivit dispozițiilor art. 26 alin. (1) din Legea
nr. 122/2006 privind azilul în România, protecția subsidiară
se poate acorda cetățeanului străin sau apatridului care nu
îndeplinește condițiile pentru recunoașterea statutului de
refugiat și cu privire la care există motive temeinice să se
creadă că, în cazul returnării în țara de origine, respectiv
în țara în care își avea reședința obișnuită, va fi expus
unui risc serios și care, datorită acestui risc, nu dorește
protecția acelei țări. Alineatul (2) al aceluiași articol
explicitează noțiunea de risc serios, prin care se înțelege,
potrivit pct. 2, tortură, tratamente sau pedepse inumane ori
degradante.
Autorii excepției de neconstituționalitate susțin, în
esență, că aceste prevederi, pe de o parte, sunt lipsite de
claritate și precizie în ceea ce privește definirea naturii și
conținutului pedepselor și tratamentelor pentru a fi
considerate inumane sau degradante, iar pe de altă parte,
limitează condițiile de acordare a protecției umanitare doar
la cazul în care riscul de tortură, pedepse sau tratamente
inumane sau degradante ar surveni dintr-o temere bine
întemeiată de persecuție ce are la bază unul sau mai
multe dintre motivele definiției Convenției de la Geneva din
1951, și anume rasa, religia, naționalitatea, opiniile politice,
apartenența la un anumit grup social. Or, această limitare
contravine, în opinia autorilor excepției, dreptului absolut la
viață și la integritate fizică și psihică, precum și dreptului la
protecție împotriva torturii, statuate atât în Constituție, cât
și în instrumente juridice internaționale la care România
este parte.
Curtea Constituțională a mai examinat critici de
neconstituționalitate asemănătoare cu prilejul soluționării

5

excepției de neconstituționalitate a dispozițiilor art. 5 pct. 2
din Ordonanța Guvernului nr. 102/2000 privind statutul și
regimul refugiaților în România, prevederi al căror conținut
juridic a fost preluat, în principiu, așa cum s-a arătat, în
art. 26 alin. (1) și alin. (2) pct. 2 din Legea nr. 122/2006
privind azilul în România. În jurisprudența sa anterioară în
materie, de exemplu deciziile nr. 264/2006 și nr. 345/2005,
Curtea Constituțională a statuat în mod constant că
dispozițiile legale criticate, reglementând condițiile în care
se poate acorda protecția umanitară condiționată, sunt în
deplină concordanță cu prevederile constituționale și
convenționale prin care se consfințește dreptul la viață și la
integritate fizică și psihică. Pe de altă parte, Curtea a
constatat că singura condiție impusă de prevederile legale
atacate o constituie existența unor motive temeinice cu
privire la care să se creadă că, dacă va fi returnat în țara
de origine, străinul va fi expus unui risc serios constând în
tortură, tratamente sau pedepse inumane ori degradante.
De asemenea, în ceea ce privește criticile referitoare la
lipsa de claritate și precizie a textului de lege atacat,
Curtea a reținut că acesta oferă suficiente repere și
elemente pentru ca persoana căreia i se adresează să
înțeleagă condițiile în funcție de care i se poate acorda
forma solicitată de protecție umanitară. Totodată, s-a mai
arătat că determinarea circumstanțelor specifice fiecărei
situații în parte, a riscurilor la care ar fi expusă o persoană
în cazul returnării sale în țara de origine sau în țara în
care își avea reședința obișnuită, precum și aplicarea sau
interpretarea textului de lege criticat sunt aspecte ce
excedează obiectul controlului de constituționalitate, acestea
fiind atribute ale organelor competente în această materie
sau instanței de judecată.
Întrucât în cauza de față sunt criticate aceleași aspecte
ca și cele deja examinate de Curte în jurisprudența sa
anterioară și față de aceleași temeiuri constituționale,
soluția pronunțată prin deciziile menționate, precum și
considerentele ce au stat la baza acesteia își mențin
valabilitatea și în cauza de față, neintervenind elemente
noi, de natură să modifice jurisprudența Curții.
Cât privește indicarea, în plus, a art. 18, 20, 33, 41, 45
și 47 din Constituție ca pretins încălcate, Curtea constată,
pe de o parte, că acestea nu au relevanță în cauză, iar,
pe de altă parte, autorul excepției nu susține această
critică prin nici un fel de argument, astfel că, și sub acest
aspect, excepția de neconstituționalitate este neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (1) și alin. (2) pct. 2 din Legea nr. 122/2006
privind azilul în România, excepție ridicată de Ahmed Mohamed Ahmed Abbas, Ike John și Jonson Kawa în dosarele
nr. 6.831/RF/2005 (43.126/3/2005), nr. 47.428/3/2005 și, respectiv, nr. 44.006/3/2005 (7.122/RF/2005) ale Tribunalului
București — Secția a VIII-a conflicte de muncă, asigurări sociale, contencios administrativ și fiscal, precum și de Nganga
Tanga Gabriel în Dosarul nr. 1.515/302/2006 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 5 octombrie. 2006.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Claudia-Margareta Krupenschi

6

MONITORUL OFICIAL AL ROMÂNIEI, PARTEA I, Nr. 971/5.XII.2006
CURTEA CONSTITUȚIONALĂ

D E C I Z I A Nr. 658
din 10 octombrie 2006

referitoare la excepția de neconstituționalitate a dispozițiilor art. 137 și art. 141
din Ordonanța Guvernului nr. 92/2003 privind Codul de procedură fiscală și ale art. 29 alin. (6)
din Legea nr. 47/1992 privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 137 și 141 din Ordonanța
Guvernului nr. 92/2003 privind Codul de procedură fiscală
și ale art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Societatea Comercială îAlcom“ — S.A. din
Galați în Dosarul nr. 11.284/2005 al Judecătoriei Iași.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere, ca devenită inadmisibilă, a excepției de
neconstituționalitate a prevederilor art. 137 alin. (3) și (4)
din Ordonanța Guvernului nr. 92/2003 privind Codul de
procedură fiscală. În ceea ce privește celelalte texte de
lege criticate, apreciază că acestea nu aduc atingere
textelor constituționale pretins încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 5 decembrie 2005, Judecătoria Iași
a sesizat Curtea Constituțională cu excepția de
neconstituționalitate a dispozițiilor art. 137 și 141 din
Ordonanța Guvernului nr. 92/2003 privind Codul de
procedură fiscală și ale art. 29 alin. (6) din Legea
nr. 47/1992 privind organizarea și funcționarea Curții
Constituționale, excepție ridicată de Societatea Comercială
îAlcom“ — S.A din Galați într-o cauză având ca obiect o
contestație la executare.
În motivarea excepției de neconstituționalitate autorul
acesteia susține, pe de o parte, că dispozițiile art. 137 și
141 din Ordonanța Guvernului nr. 92/2003 contravin
prevederilor constituționale ale art. 16, 21, 24 și 53 și, pe
de altă parte, că dispozițiile art. 29 alin. (6) din Legea
nr. 47/1992 contravin prevederilor constituționale ale art. 16,
21, 24 și ale 146 lit. d), precum și prevederilor art. 6
paragraful 1 din Convenția pentru apărarea drepturilor
omului și a libertăților fundamentale. În acest sens, autorul
excepției arată că dispozițiile art. 137 și 141 din Ordonanța
Guvernului nr. 92/2003 contravin prevederilor constituționale
invocate, deoarece îlipsa obligativității încuviințării de către
o instanță de judecată a titlurilor executorii emise

administrativ de către Ministerul de Finanțe exceptează de
la controlul judiciar tocmai aceste acte, discriminând
celelalte părți care au nevoie de un proces în fața unei
instanțe, de solicitarea încuviințării executării silite și [...] de
intermediul unui executor judecătoresc pentru a-și valorifica
drepturile“.
Totodată, autorul excepției apreciază că dispozițiile
art. 29 alin. (6) din Legea nr. 47/1992 contravin
prevederilor constituționale și convenționale invocate,
întrucât cenzurarea excepției de către instanța în fața căreia
aceasta este ridicată reprezintă o îngrădire a liberului acces
la justiție, îîn materie de neconstituționalitate singura
instanță competentă fiind Curtea Constituțională“.
Judecătoria Iași apreciază
că
excepția
de
neconstituționalitate a dispozițiilor art. 137 și 141 din
Ordonanța Guvernului nr. 92/2003 este întemeiată în raport
de prevederile art. 16 din Constituție, întrucât îaceastă
procedură simplificată, care permite creditorului unei creanțe
bugetare să emită unilateral titluri executorii împotriva
debitorilor, fără niciun control de legalitate și, mai mult, să
le execute silit în aceleași condiții, creează un dezechilibru
vădit între aceștia, creditorul fiind favorizat“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului apreciază că dispozițiile legale
criticate sunt constituționale, deoarece îlegiuitorul a
reglementat posibilitatea persoanelor interesate de a
contesta orice act de executare silită, în condițiile
procedurale stabilite de lege, și de a beneficia de garanțiile
privitoare la desfășurarea procesului“, potrivit art. 169
alin. (3) și (4) din Codul de procedură fiscală.
Totodată, se arată că art. 29 alin. (6) din Legea
nr. 47/1992 nu aduce atingere art. 21, 24 și 146 lit. d) din
Constituție, deoarece instituirea prin alin. (6) al art. 29 din
Legea nr. 47/1992 a cazurilor de inadmisibilitate a unei
excepții de neconstituționalitate nu este de natură să
conducă la ideea că prin aceasta instanța care judecă
fondul se substituie, sub acoperirea unei dispoziții legale,
Curții Constituționale.
Președinții celor două Camere ale Parlamentului
și Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

MONITORUL OFICIAL AL ROMÂNIEI, PARTEA I, Nr. 971/5.XII.2006
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 137 și 141 din Ordonanța Guvernului
nr. 92/2003 privind Codul de procedură fiscală, republicată
în Monitorul Oficial al României, Partea I, nr. 863 din
26 septembrie 2005, cu modificările și completările
ulterioare, precum și prevederile art. 29 alin. (6) din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004.
La data sesizării Curții Constituționale, textele de lege
criticate aveau următorul conținut:
— Art. 137 și 141 din Ordonanța Guvernului
nr. 92/2003 privind Codul de procedură fiscală:
— Art. 137: î(1) Executarea silită a creanțelor fiscale se
efectuează în temeiul unui titlu executoriu emis potrivit
prevederilor prezentului cod de către organul de executare
competent în a cărui rază teritorială își are domiciliul fiscal
debitorul sau al unui înscris care, potrivit legii, constituie titlu
executoriu.
(2) Titlul de creanță devine titlu executoriu la data la care
creanța fiscală este scadentă prin expirarea termenului de
plată prevăzut de lege sau stabilit de organul competent ori în
alt mod prevăzut de lege.
(3) Executarea silită începe în termen de 15 zile de la data
înștiințării.
(4) Înștiințarea de plată este act premergător executării
silite.
(5) Titlul executoriu emis potrivit alin. (1) de organul de
executare competent va conține, pe lângă elementele
prevăzute la art. 43 alin. (2), următoarele: codul de identificare
fiscală, domiciliul fiscal al acestuia, precum și orice alte date de
identificare; cuantumul și natura sumelor datorate și
neachitate, temeiul legal al puterii executorii a titlului.
(6) Pentru debitorii obligați în mod solidar la plata creanțelor
fiscale se va întocmi un singur titlu executoriu.
(7) Titlurile executorii emise de alte organe competente,
care privesc creanțe fiscale, se transmit în termen de cel mult
30 de zile de la emitere, spre executare silită, potrivit legii,
organelor prevăzute la art. 133.
(8) În cazul în care titlurile executorii emise de alte organe
decât cele prevăzute la art. 33 alin. (1) nu cuprind unul dintre
următoarele elemente: numele și prenumele sau denumirea
debitorului, codul numeric personal, codul unic de înregistrare,
domiciliul sau sediul, cuantumul sumei datorate, temeiul legal,
semnătura organului care l-a emis și dovada comunicării
acestora, organul de executare va restitui de îndată titlurile
executorii organelor emitente.
(9) În cazul în care titlul executoriu i-a fost transmis spre
executare de către un alt organ, organul de executare îi va
confirma primirea, în termen de 30 de zile.
(10) În cazul în care instituțiile publice transmit titluri
executorii privind venituri proprii spre executare silită organelor
fiscale, sumele astfel realizate se fac venit la bugetul de stat
sau local, după caz.
(11) În cazul în care autoritățile administrației publice locale
transmit titluri executorii privind venituri proprii spre executare
silită organelor fiscale din subordinea Agenției Naționale de
Administrare Fiscală, sumele astfel realizate se fac venit la
bugetul de stat.“;
— Art. 141: î(1) Executarea silită începe prin comunicarea
somației. Dacă în termen de 15 zile de la comunicarea
somației nu se stinge debitul, se continuă măsurile de
executare silită. Somația este însoțită de un exemplar al titlului
executoriu.

7

(2) Somația cuprinde, pe lângă elementele prevăzute la
art. 43 alin. (2), următoarele: numărul dosarului de executare;
suma pentru care se începe executarea silită; termenul în care
cel somat urmează să plătească suma prevăzută în titlul
executoriu, precum și indicarea consecințelor nerespectării
acesteia.“;
— Art. 29 alin. (6) din Legea nr. 47/1992 privind
organizarea și funcționarea Curții Constituționale: îDacă
excepția este inadmisibilă, fiind contrară prevederilor alin. (1),
(2) sau (3), instanța respinge printr-o încheiere motivată
cererea de sesizare a Curții Constituționale. Încheierea poate
fi atacată numai cu recurs la instanța imediat superioară, în
termen de 48 de ore de la pronunțare. Recursul se judecă în
termen de 3 zile.“
Ulterior sesizării Curții Constituționale, alin. (4) al
art. 137 din Ordonanța Guvernului nr. 92/2003 a fost
abrogat expres prin art. I pct. 23 din Ordonanța Guvernului
nr. 35 din 26 iulie 2006, publicată în Monitorul Oficial al
României, Partea I, Nr. 675 din 7 august 2006, iar alin. (3)
al art. 137 din Ordonanța Guvernului nr. 92/2003 a fost
modificat, având următorul conținut: îModificarea titlului de
creanță atrage modificarea titlului executoriu în mod
corespunzător.“
Totodată, prin art. I pct. 24 din Ordonanța Guvernului
nr. 35/2006 s-a introdus un nou alineat la art. 137 din
Ordonanța Guvernului nr. 92/2003, cu următorul cuprins:
î(71) Netransmiterea titlurilor executorii provenite în urma
sancționării contravenționale, în termen de 90 de zile de la
emiterea de către organele competente, conduce la anularea
acestora. Conducătorul organului emitent al titlului executoriu
are obligația emiterii deciziei de imputare a contravalorii
contravenției personalului care se face vinovat de întârziere.
Termenul de 90 de zile se prelungește cu perioada scursă în
procedura de contestare a proceselor-verbale de constatare a
contravenției.“
Autorul excepției susține că dispozițiile legale criticate
încalcă prevederile constituționale ale art. 16 privind
egalitatea în drepturi, art. 21 privind accesul liber la justiție,
art. 24 privind dreptul la apărare și ale art. 53 privind
restrângerea exercițiului unor drepturi sau al unor libertăți,
precum și prevederile art. 6 paragraful 1 privind dreptul la
un proces echitabil din Convenția pentru apărarea
drepturilor omului și a libertăților fundamentale.
Curtea observă că, deși autorul excepției de
neconstituționalitate a invocat în susținerea acesteia întregul
text al art. 16 și 21 din Constituție, în realitate excepția se
referă numai la primele două alineate ale art. 16 și la
primele 3 alineate ale art. 21.
Examinând excepția, Curtea Constituțională reține
următoarele:
I. Susținerea potrivit căreia prin prevederile art. 137
alin. (1), (2), (5)—(11) și ale art. 141 din Ordonanța
Guvernului nr. 92/2003 se aduce atingere dispozițiilor
constituționale ale art. 16 alin. (1) și (2), întrucât se
creează o inegalitate între organele de executare
competente și celelalte părți, în speță persoane juridice, nu
este întemeiată, deoarece principiul egalității se referă la
egalitatea în drepturi a cetățenilor în fața legii și a
autorităților publice, și nu la egalitatea între persoane
juridice și autorități publice.
Totodată, nu poate fi reținută nici susținerea conform
căreia îtitlurile executorii emise administrativ de către
Ministerul de Finanțe“ sunt îexceptate de la controlul
judiciar“, ceea ce ar încălca prevederile constituționale ale
art. 21 alin. (1), (2) și (3) privind accesul liber la justiție și
ale art. 24 privind dreptul la apărare. Aceasta deoarece
legiuitorul a reglementat posibilitatea persoanelor interesate

8

MONITORUL OFICIAL AL ROMÂNIEI, PARTEA I, Nr. 971/5.XII.2006

de a contesta orice act de executare silită, în condițiile
procedurale stabilite de lege.
Astfel, potrivit art. 169 alin. (1) teza întâi din Codul de
procedură fiscală, îPersoanele interesate pot face contestație
împotriva oricărui act de executare efectuat cu încălcarea
prevederilor prezentului cod de către organele de executare
[...]“, iar, potrivit alin. (4) al aceluiași articol,
îContestația se introduce la instanța judecătorească
competentă și se judecă în procedură de urgență.“
În final, Curtea observă că nu poate fi reținută nici
critica privind încălcarea art. 53 din Constituție, deoarece
prin dispozițiile art. 137 alin. (1), (2), (5)—(11) și ale
art. 141 din Ordonanța Guvernului nr. 92/2003 nu se aduce
nicio restrângere exercițiului dreptului de acces liber la
justiție și nici dreptului la apărare.
II. Cu privire la critica de neconstituționalitate a
prevederilor art. 29 alin. (6) din Legea nr. 47/1992 privind
organizarea și funcționarea Curții Constituționale, în raport
de dispozițiile art. 16 alin. (1) și (2), art. 21 alin. (1), (2)
și (3), art. 24, 53 și ale 146 lit. d) din Legea
fundamentală, precum și de prevederile art. 6 paragraful 1
din Convenția pentru apărarea drepturilor omului și a
libertăților fundamentale, Curtea s-a pronunțat prin
numeroase decizii, dintre care menționăm Decizia nr. 668
din 15 decembrie 2005, publicată în Monitorul Oficial al
României, Partea I, nr. 81 din 30 ianuarie 2006, și Decizia
nr. 329 din 18 aprilie 2006, publicată în Monitorul Oficial
al României, Partea I, nr. 413 din 12 mai 2006, respingând
de fiecare dată excepția de neconstituționalitate.
Cu aceste prilejuri Curtea a reținut, în esență, că textul
de lege criticat nu aduce atingere art. 146 lit. d) din
Constituție, deoarece dispozițiile art. 29 alin. (6) din Legea
nr. 47/1992 îsunt norme de procedură pe care instanța
care a fost sesizată cu excepția de neconstituționalitate
este obligată să le aplice în vederea selectării doar a
acelor excepții care, potrivit legii, pot face obiectul
controlului de constituționalitate exercitat de Curtea
Constituțională, unica autoritate de jurisdicție constituțională.
Această procedură nu face însă posibilă respingerea sau
admiterea excepției de neconstituționalitate de către
instanța judecătorească, ci doar pronunțarea, în situațiile
date, asupra oportunității sesizării Curții Constituționale“.
Pentru aceleași considerente nu poate fi reținută nici
critica privind încălcarea art. 21 alin. (1), (2) și (3) din

Constituție și art. 6 paragraful 1 din Convenția pentru
apărarea drepturilor omului și a libertăților fundamentale.
Totodată, s-a mai arătat că îprocedura de soluționare a
excepției de neconstituționalitate ridicate în fața instanțelor
judecătorești sau de arbitraj comercial nu conține privilegii
sau discriminări, pentru a fi reținută o încălcare a
prevederilor cuprinse în art. 16 din Legea fundamentală,
referitoare la egalitatea în drepturi. De asemenea, textul de
lege criticat nu aduce nicio atingere dreptului la apărare al
părților, acestea având deplina libertate de a-și angaja
apărător și de a se prevala de toate garanțiile prevăzute
de lege pentru exercitarea dreptului la apărare“.
III. Cu privire la excepția de neconstituționalitate a
prevederilor art. 137 alin. (3) și (4) din Ordonanța
Guvernului nr. 92/2003, excepția urmează a fi respinsă ca
devenită inadmisibilă, pentru următoarele motive:
Ulterior sesizării Curții Constituționale, alin. (4) al
art. 137 din Ordonanța Guvernului nr. 92/2003 a fost
abrogat expres prin art. I pct. 23 din Ordonanța Guvernului
nr. 35 din 26 iulie 2006, publicată în Monitorul Oficial al
României, Partea I, nr. 675 din 7 august 2006.
Totodată, prevederile art. 137 alin. (3) din Ordonanța
Guvernului nr. 92/2003 au fost modificate, prin același act
normativ, soluția legislativă adoptată în urma modificării
textului fiind substanțial diferită.
În jurisprudența sa, Curtea Constituțională a statuat în
mod constant că, în cazul în care, după invocarea unei
excepții de neconstituționalitate în fața instanțelor
judecătorești, prevederea legală supusă controlului a fost
modificată, Curtea se pronunță asupra prevederii legale în
noua sa redactare numai dacă soluția legislativă din legea
sau ordonanța modificată este, în principiu, aceeași cu cea
dinaintea modificării. Curtea constată însă că această
cerință nu este îndeplinită.
Or, potrivit dispozițiilor art. 29 alin. (1) din Legea
nr. 47/1992, Curtea Constituțională se poate pronunța
asupra dispozițiilor îdintr-o lege sau dintr-o ordonanță în
vigoare“, așa încât excepția de neconstituționalitate a
dispozițiilor art. 137 alin. (3) și (4) din Ordonanța
Guvernului nr. 92/2003 urmează a fi respinsă ca devenită
inadmisibilă, conform dispozițiilor art. 29 alin. (6) din Legea
nr. 47/1992.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d.) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I.Respinge excepția de neconstituționalitate a dispozițiilor art. 137 alin. (1), (2), (5)—(11), ale art. 141 din
Ordonanța Guvernului nr. 92/2003 privind Codul de procedură fiscală și ale art. 29 alin. (6) din Legea nr. 47/1992 privind
organizarea și funcționarea Curții Constituționale, excepție ridicată de Societatea Comercială îAlcom“ — S.A din Galați în
Dosarul nr. 11.284/2005 al Judecătoriei Iași.
II. Respinge, ca devenită inadmisibilă, excepția de neconstituționalitate a dispozițiilor art. 137 alin. (3) și (4) din
Ordonanța Guvernului nr. 92/2003 privind Codul de procedură fiscală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 971/5.XII.2006

9

CURTEA CONSTITUȚIONALĂ

D E C I Z I A Nr. 669
din 10 octombrie 2006

referitoare la excepția de neconstituționalitate a dispozițiilor art. 3191 și art. 403 alin. 4
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3191 și art. 403 alin. 4 din
Codul de procedură civilă, excepție ridicată de Adrian
Gabriel Rafail Anastasiu în Dosarul nr. 3.479/300/2006 al
Judecătoriei Sectorului 2 București și de Fondul Bisericesc
Ortodox Român al Bucovinei în Dosarul nr. 1.096/C/2006
al Tribunalului Suceava — Secția civilă.
La apelul nominal se prezintă autorul excepției, Adrian
Gabriel Rafail Anastasiu, reprezentat prin avocat Iulius
Stegaru. Lipsesc celelalte părți, față de care procedura de
citare este legal îndeplinită.
Având în vedere excepțiile de neconstituționalitate
ridicate în dosarele nr. 956D/2006 și nr. 977D/2006, Curtea
pune în discuție, din oficiu, problema conexării cauzelor.
Apărătorul părții prezente și reprezentantul Ministerului
Public arată că sunt de acord cu conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea Dosarului nr. 977D/2006 la Dosarul
nr. 956D/2006, care este primul înregistrat.
Cauza fiind în stare de judecată, avocatul Iulius Stegaru
solicită admiterea excepției de neconstituționalitate. Astfel,
arată că prin redactarea lor defectuoasă, dispozițiile
art. 403 alin. 1 și 4 din Codul de procedură civilă contravin
prevederilor constituționale ale art. 21 alin. (3) și ale
art. 24, precum și principiului contradictorialității, întrucât nu
permit formularea niciunei apărări împotriva modului de
stabilire a cuantumului cauțiunii. Depune, în acest sens,
note scrise la dosar.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin Încheierea din 28 martie 2006, pronunțată în
Dosarul nr. 3.479/300/2006, Judecătoria Sectorului 2
București a sesizat Curtea Constituțională cu excepția de
neconstituționalitate a dispozițiilor art. 403 alin. 4 din
Codul de procedură civilă. Excepția a fost ridicată de
Adrian Gabriel Rafail Anastasiu cu ocazia soluționării unei
cauze civile ce are ca obiect o contestație la executare.
Prin Încheierea din 2 martie 2006, pronunțată în Dosarul
nr. 1.096/C/2006, Tribunalul Suceava — Secția civilă a
sesizat Curtea Constituțională cu excepția de
neconstituționalitate a dispozițiilor art. 319 1 și art. 403
alin. 4 din Codul de procedură civilă. Excepția a fost
ridicată de Fondul Bisericesc Ortodox Român al Bucovinei

cu ocazia soluționării unei cauze civile ce are ca obiect
suspendarea executării silite formulate de Direcția Silvică
Suceava în contradictoriu cu Fundația Umanitară Fondul
Bisericesc Ortodox Român al Bucovinei.
În motivarea excepției de neconstituționalitate autorii
acesteia susțin că dispozițiile de lege criticate contravin
prevederilor constituționale ale art. 21 alin. (3) care
consacră dreptul la un proces echitabil și ale art. 24 privind
dreptul la apărare. În acest sens arată că exigențele unui
proces echitabil implică efectuarea actelor de procedură
într-un mod care să permită desfășurarea normală a
procesului, cu respectarea dreptului la apărare, a
principiului contradictorialității și a autorității de lucru
judecat. Astfel, autorii excepției consideră că textele de
lege criticate sunt neconstituționale, întrucât îpermit
suspendarea executării unei hotărâri irevocabile și executorii
de către președintele instanței și nu de către «o instanță»,
în sensul art. 6 paragraful 1 din Convenția Europeană a
Drepturilor Omului, fără citarea părților și, totodată, permit
ca o hotărâre irevocabilă să fie inoperantă, fie și temporar,
nesocotindu-se puterea de lucru judecat.“
Judecătoria Sectorului 2 București apreciază că
excepția de neconstituționalitate este neîntemeiată.
Tribunalul Suceava — Secția civilă, ca urmare a Adresei
Curții Constituționale nr. 5.360 din 24 mai 2006, prin care i
s-a solicitat opinia față de excepția de neconstituționalitate
formulată, apreciază că aceasta este neîntemeiată.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul apreciază că excepția de neconstituționalitate
este neîntemeiată, invocând, în acest sens, jurisprudența
Curții Constituționale.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite în
cauză de judecătorul-raportor, notele scrise depuse la
dosar, susținerile părții prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 3191 și ale art. 403 alin. 4 din Codul de
procedură civilă, potrivit cărora:

10

MONITORUL OFICIAL AL ROMÂNIEI, PARTEA I, Nr. 971/5.XII.2006

Art. 3191: îInstanța poate suspenda executarea hotărârii a
cărei anulare se cere, sub condiția depunerii unei cauțiuni.
Dispozițiile art. 403 alin. 3 și 4 se aplică în mod corespunzător.“
Art. 403 alin. 4: îÎn cazuri urgente, dacă s-a plătit
cauțiunea, președintele instanței poate dispune, prin încheiere
și fără citarea părților, suspendarea provizorie a executării
până la soluționarea cererii de suspendare de către instanță.
Încheierea nu este supusă niciunei căi de atac. Cauțiunea care
trebuie depusă este în cuantum de 10% din valoarea obiectului
cererii sau de 5 milioane lei pentru cererile neevaluabile în
bani. Cauțiunea depusă este deductibilă din cauțiunea stabilită
de instanță, dacă este cazul.“
Autorii excepției susțin că reglementările criticate
contravin prevederilor constituționale ale art. 21 alin. (3)
care consacră dreptul la un proces echitabil și ale art. 24
privind dreptul la apărare.
Examinând excepția de neconstituționalitate, Curtea
constată că dispozițiile art. 403 alin. 4 din Codul de
procedură civilă au mai făcut obiectul controlului de
constituționalitate.
Astfel, prin Decizia nr. 389 din 9 mai 2006, publicată în
Monitorul Oficial al României, Partea I, nr. 525 din 19 iunie
2006, Curtea a reținut cele ce urmează: îîmprejurarea că
împotriva încheierii instanței prin care s-a dispus
suspendarea provizorie a executării, până la soluționarea
cererii de suspendare, nu se poate promova nicio cale de
atac nu este de natură să înfrângă dispozițiile

constituționale referitoare la accesul liber la justiție,
deoarece legiuitorul, în virtutea prerogativelor conferite de
art. 126 alin. (2) din Constituție, poate stabili reguli de
procedură diferite, adecvate fiecărei situații juridice, iar pe
de altă parte, prevederile constituționale nu garantează
folosirea tuturor căilor de atac.“
De asemenea, prin Decizia nr. 8 din 10 ianuarie 2006,
publicată în Monitorul Oficial al României, Partea I, nr. 154
din 17 februarie 2006, Curtea a reținut că dispozițiile mai
sus menționate nu contravin nici prevederilor art. 24 din
Legea fundamentală, îavând în vedere, pe de-o parte,
urgența care impune suspendarea provizorie a executării
silite — urgență care nu îngăduie întârzieri generate de
exercitarea vreunei căi de atac împotriva încheierii instanței —,
iar pe de altă parte, faptul că măsura provizorie dispusă
de președintele instanței nu îl prejudiciază pe creditor în
valorificarea pretențiilor sale, acesta beneficiind de toate
drepturile și garanțiile procedurale, fiind apărat prin
instituirea unei cauțiuni de 10% din valoarea obiectului
cererii sau de 5 milioane lei pentru cererile neevaluabile în
bani, cauțiune menită să acopere eventualele daune
cauzate acestuia prin suspendarea provizorie a executării
silite.“
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru aceleași argumente, Curtea reține că nu poate fi primită nici critica de neconstituționalitate a dispozițiilor
art. 3191 din Codul de procedură civilă.
Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3191 și ale art. 403 alin. 4 din Codul de procedură
civilă, excepție ridicată de Adrian Gabriel Rafail Anastasiu în Dosarul nr. 3.479/300/2006 al Judecătoriei Sectorului 2
București și de Fondul Bisericesc Ortodox Român al Bucovinei în Dosarul nr. 1.096/C/2006 al Tribunalului Suceava —
Secția civilă.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 671
din 10 octombrie 2006

referitoare la excepția de neconstituționalitate a dispozițiilor art. 3041 și art. 305
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3041 și 305 din Codul de
procedură civilă, excepție ridicată de Vergică Neculăescu în
Dosarul nr. 4.368/civ/2005 al Tribunalului Argeș — Secția
civilă.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.

MONITORUL OFICIAL AL ROMÂNIEI, PARTEA I, Nr. 971/5.XII.2006
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2006, pronunțată în
Dosarul nr. 4.368/civ/2005, Tribunalul Argeș — Secția civilă
a sesizat Curtea Constituțională cu excepția de
neconstituționalitate a dispozițiilor art. 304 1 și 305 din
Codul de procedură civilă. Excepția a fost ridicată de
Vergică Neculăescu cu ocazia soluționării unui recurs
formulat împotriva unei sentințe civile pronunțate de
Judecătoria Câmpulung, având ca obiect o acțiune în
pretenții.
În motivarea excepției de neconstituționalitate autorul
acesteia susține, în esență, că îrestrângerea nefirească a
posibilității părții de a solicita și obține administrarea de
probatorii în recurs, spre deosebire de calea de atac a
apelului, contravine dispozițiilor art. 16 alin. (1) și ale
art. 24 alin. (1) din Constituție“. În ceea ce privește
art. 3041 din Codul de procedură civilă, care prevede că
recursul declarat împotriva unei hotărâri care, potrivit legii,
nu poate fi atacată cu apel, nu este limitat la motivele de
casare prevăzute în art. 304, iar instanța poate să
examineze cauza sub toate aspectele, consideră că acesta
încalcă Legea fundamentală, deoarece nu instituie o
obligație, ci o facultate pentru instanțele de judecată de a
cerceta pricina și sub aspectul temeiniciei.
Tribunalul Argeș — Secția civilă apreciază că excepția
de neconstituționalitate este neîntemeiată. În acest sens
arată că recursul nu este o cale de atac devolutivă prin
intermediul căreia cauza se rejudecă, ci un mijloc
procedural prin care se realizează un examen al hotărârii
atacate, sub aspectul legalității acesteia.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul apreciază că excepția de neconstituționalitate
este neîntemeiată. Astfel, arată că dispozițiile de lege
criticate nu contravin prevederilor constituționale ale art. 16
și ale art. 24, și invocă, în acest sens, jurisprudența Curții
Constituționale.
Avocatul Poporului consideră că dispozițiile art. 3041 și
305 din Codul de procedură civilă sunt constituționale. În
acest sens invocă jurisprudența instanței de contencios
constituțional, și anume deciziile nr. 396/2005 și 351/2006.

11

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la
dosar, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), și ale art. 2, 3, 10 și 29 din
Legea nr. 47/1992, republicată, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 3041 și 305 din Codul de procedură civilă,
care au următorul conținut:
Art. 3041: îRecursul declarat împotriva unei hotărâri care,
potrivit legii, nu poate fi atacată cu apel nu este limitat la
motivele de casare prevăzute în art. 304, instanța putând să
examineze cauza sub toate aspectele.“
Art. 305: îÎn instanța de recurs nu se pot produce probe
noi, cu excepția înscrisurilor, care pot fi depuse până la
închiderea dezbaterilor.“
Autorul excepției susține că textele de lege criticate
contravin prevederilor constituționale cuprinse în art. 16
alin. (1) care consacră egalitatea în drepturi și art. 24
alin. (1) privind dreptul la apărare.
Examinând excepția de neconstituționalitate, Curtea
constată că dispozițiile de lege criticate au mai făcut obiect
al controlului de constituționalitate, prin raportare la aceleași
prevederi din Legea fundamentală ca și în prezenta cauză.
Astfel, prin Decizia nr. 351 din 2 mai 2006, publicată în
Monitorul Oficial al României, Partea I, nr. 455 din 25 mai
2006, Curtea a statuat că dispozițiile art. 3041 și 305 din
Codul de procedură civilă nu contravin prevederilor
constituționale referitoare la egalitatea în fața legii și la
dreptul la apărare.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin decizia menționată își mențin valabilitatea și în
prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3041 și 305 din Codul de procedură civilă, excepție
ridicată de Vergică Neculăescu în Dosarul nr. 4.368/civ/2005 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 971/5.XII.2006
CURTEA CONSTITUȚIONALĂ

D E C I Z I A Nr. 689
din 10 octombrie 2006

referitoare la excepția de neconstituționalitate a dispozițiilor art. 4 și art. 5
din Ordonanța de urgență a Guvernului nr. 70/2004 privind instituirea unor măsuri postprivatizare
la Societatea Comercială îAutomobile Dacia“ — S.A.
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 4 și 5 din Ordonanța de urgență a
Guvernului nr. 70/2004 privind instituirea unor măsuri
postprivatizare la Societatea Comercială îAutomobile Dacia“ —
S.A., excepție ridicată de Sandu Ion Romică în Dosarul
nr. 11.759/2004 al Judecătoriei Pitești.
Dezbaterile au avut loc în ședința publică din
3 octombrie 2006, fiind consemnate în încheierea din acea
dată, când Curtea, având nevoie de timp pentru a delibera,
în conformitate cu dispozițiile art. 57 din Legea nr. 47/1992
privind organizarea și funcționarea Curții Constituționale, a
amânat pronunțarea la 10 octombrie 2006.
C U R T E A,

având în vedere actele și lucrările dosarului, constată
următoarele:
Prin Încheierea din 27 aprilie 2006, pronunțată în
Dosarul nr. 11.759/2004, Judecătoria Pitești a sesizat
Curtea Constituțională cu excepția de neconstituționalitate
a dispozițiilor art. 4 și 5 din Ordonanța de urgență a
Guvernului nr. 70/2004 privind instituirea unor măsuri
postprivatizare la Societatea Comercială îAutomobile
Dacia“ — S.A., excepție ridicată de Sandu Ion Romică
într-o cauză având ca obiect soluționarea unei contestații la
executare formulate de Societatea Comercială îAutomobile
Dacia“ — S.A. Pitești și Autoritatea pentru Valorificarea
Activelor Statului.
În motivarea excepției de neconstituționalitate se
susține că art. 4 și 5 din Ordonanța de urgență a
Guvernului nr. 70/2004 încalcă art. 1 alin. (3) și (4), art. 16
alin. (2), art. 21 alin. (3), art. 108 alin. (1) și art. 124
alin. (1)—(3) din Constituție. Se consideră că dispozițiile
legale criticate încalcă principiul separației puterilor în stat,
întrucât Guvernul, ca organ de autoritate publică
administrativă, a dispus asupra modului de soluționare a
unui proces în curs de judecată, atât prin suspendarea
executării silite, cât și prin încălcarea independenței
autorității judecătorești. Se mai arată că este încălcat
dreptul la un proces echitabil și la soluționarea cauzei
într-un termen rezonabil, prin introducerea, în mod ilegal, în
cauză a unei persoane străine care tergiversează
rezolvarea acesteia. Totodată, autorul excepției apreciază

că sunt încălcate limitele și condițiile emiterii legii de
abilitare și este afectat regimul instituțiilor fundamentale ale
statului.
Judecătoria Pitești apreciază că excepția de
neconstituționalitate ridicată este neîntemeiată. În acest
sens, se arată că nu este încălcat principiul separației
puterilor în stat, întrucât textul legal criticat este o normă
de procedură și poate fi adoptat pe calea unei ordonanțe
de urgență. Totodată, se consideră că nu sunt încălcate
nici prevederile constituționale ale art. 21 alin. (3) și
art. 124, în timp ce invocarea în susținerea excepției a
dispozițiilor art. 1 alin. (3) din Constituție nu prezintă
relevanță.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În argumentarea acestui punct de
vedere, Guvernul arată că textele legale criticate nu încalcă
principiul separației puterilor în stat, întrucât Guvernul poate
adopta norme procedurale prin emiterea unei ordonanțe de
urgență, cu respectarea prevederilor art. 115 alin. (4) și (6)
din Constituție. Se mai arată că dreptul la un proces
echitabil nu este afectat, în niciun mod, prin subrogarea
Autorității pentru Valorificarea Activelor Statului în drepturile
debitorului sau prin suspendarea executării silite până la
data rămânerii irevocabile a hotărârii judecătorești.
Totodată, se apreciază că nici prevederile constituționale
referitoare la independența judecătorului și la înfăptuirea
justiției nu sunt încălcate, întrucât judecătorul trebuie să se
supună legii, iar legea este cea care prevede modalitatea
de soluționare a cauzelor cu care instanța a fost învestită.
De asemenea, nu sunt înfrânte nici dispozițiile
constituționale referitoare la egalitatea în drepturi, întrucât
toți cei care se află în aceeași situație, îndeplinind condițiile
ipotezei legii, vor fi tratați în mod egal de către judecătorul
învestit cu soluționarea cauzei.
Avocatul Poporului consideră că excepția de
neconstituționalitate ridicată este neîntemeiată. În acest
sens, se arată că textele legale criticate sunt norme
speciale de procedură derogatorii de la dreptul comun cu
privire la executarea silită pornită în anumite litigii, iar
legiuitorul, în temeiul art. 126 alin. (2) din Constituție, poate
institui, în considerarea unor situații deosebite, reguli
speciale de procedură, ca și modalitățile de exercitare a
drepturilor procedurale. Totodată, se arată că prevederile
art. 1 alin. (3) și (4), precum și art. 108 alin. (1) din
Constituție nu au incidență în cauză.

MONITORUL OFICIAL AL ROMÂNIEI, PARTEA I, Nr. 971/5.XII.2006
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, susținerile părții
prezente, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 4 și 5 din Ordonanța de urgență a
Guvernului nr. 70/2004 privind instituirea unor măsuri
postprivatizare la Societatea Comercială îAutomobile Dacia“ —
S.A., publicată în Monitorul Oficial al României, Partea I,
nr. 886 din 29 septembrie 2004, aprobată cu modificări
prin Legea nr. 516/2004, publicată în Monitorul Oficial al
României, Partea I, nr. 1.109 din 26 noiembrie 2004, astfel
cum au fost modificate prin art. I pct. 2, respectiv pct. 3
din Ordonanța de urgență a Guvernului nr. 101/2005,
publicată în Monitorul Oficial al României, Partea I, nr. 642
din 20 iulie 2005, aprobată prin Legea nr. 314/2005,
publicată în Monitorul Oficial al României, Partea I,
nr. 1.010 din 15 noiembrie 2005. Textele legale criticate au
următorul cuprins:
— Art. 4: î(1) Autoritatea pentru Valorificarea Activelor
Statului dobândește calitate procesuală în toate procesele și
cererile cu care sunt și vor fi învestite instanțele judecătorești
având ca obiect și care sunt în legătură cu sumele și pretențiile
rezultate din executarea mandatului prevăzut la art. 1.
(2) La cererea Societății Comerciale «Automobile Dacia» —
S.A. sau din oficiu, instanța judecătorească sesizată cu
soluționarea proceselor și cererilor prevăzute la alin. (1) va
proceda la introducerea în cauză a Autorității pentru
Valorificarea Activelor Statului în toate cazurile în care constată
că cererea de chemare în judecată a fost formulată numai
împotriva Societății Comerciale «Automobile Dacia» — S.A.“
— Art. 5: îPrin derogare de la art. 403 și 404 din Codul de
procedură civilă, contestația la executare formulată de
Autoritatea pentru Valorificarea Activelor Statului sau de
Societatea Comercială «Automobile Dacia» — S.A. împotriva
executării silite pornite în temeiul hotărârii judecătorești date în
procesele și cererile prevăzute la art. 4 alin. (1) suspendă
executarea silită până la data la care hotărârea judecătorească
dată asupra contestației rămâne irevocabilă potrivit legii.“
Textele constituționale invocate în susținerea excepției
sunt cele ale art. 1 alin. (3) și (4) privind principiile
generale de organizare a statului român, art. 16 alin. (2)
privind egalitatea în drepturi, art. 21 alin. (3) privind dreptul
la un proces echitabil, art. 108 alin. (1) privind actele
Guvernului și art. 124 alin. (1)—(3) privind înfăptuirea
justiției.
Examinând excepția de neconstituționalitate ridicată,
Curtea reține următoarele:
Textul art. 4 din Ordonanța de urgență a Guvernului
nr. 70/2004 privind instituirea unor măsuri postprivatizare la
Societatea Comercială îAutomobile Dacia“ — S.A. prevede,
în esență, că Autoritatea pentru Valorificarea Activelor
Statului va dobândi, în mod obligatoriu, calitate procesuală
în toate procesele și cererile cu care sunt și vor fi învestite

13

instanțele judecătorești având ca obiect și care sunt în
legătură cu sumele și pretențiile rezultate din executarea
mandatului ce privește negocierea și semnarea unui act
adițional de modificare și completare a Contractului de
vânzare-cumpărare de acțiuni nr. 4.072 din 2 iulie 1999,
încheiat cu cumpărătorul Societății Comerciale îAutomobile
Dacia“ — S.A., în timp ce art. 5 din aceeași ordonanță de
urgență prevede suspendarea executării silite în cazul
contestației la executare formulate de Autoritatea pentru
Valorificarea Activelor Statului sau de Societatea
Comercială îAutomobile Dacia“ — S.A. împotriva executării
silite pornite în temeiul hotărârii judecătorești date în
procesele și cererile mai sus amintite, până la data la care
hotărârea judecătorească dată asupra contestației rămâne
irevocabilă potrivit legii.
Cele două texte legale criticate sunt norme speciale de
procedură, derogatorii de la dreptul comun cu privire la
executarea silită pornită în anumite litigii, iar legiuitorul, în
temeiul art. 126 alin. (2) din Constituție, poate institui, în
considerarea unor situații deosebite, reguli speciale de
procedură, ca și modalitățile de exercitare a drepturilor
procedurale.
În ceea ce privește critica de neconstituționalitate a
dispozițiilor art. 4 alin. (1) din Ordonanța de urgență a
Guvernului nr. 70/2004, Curtea constată că, în
jurisprudența sa, de exemplu, prin Decizia nr. 28 din
30 ianuarie 2002, publicată în Monitorul Oficial al
României, Partea I, nr. 152 din 1 martie 2002, a statuat
că, prin instituirea unor dispoziții legale referitoare la
subrogare, nu este încălcat principiul separației puterilor în
stat, întrucât nu este împiedicată în niciun mod
desfășurarea cursului unui proces aflat pe rolul unei
instanțe judecătorești sau executarea unei hotărâri
judecătorești definitive. Astfel, în cauza de față, Curtea
reține că adoptarea unei soluții legislative, derogatorii de la
dreptul comun în materia intervenției terților în procesul
civil, este justificată, în mod obiectiv și rațional, de
necesitatea înlăturării consecințelor negative, apărute în
etapa postprivatizare, care au fost generate de unele
aspecte neprevăzute la încheierea contractului de
privatizare a Societății Comerciale îAutomobile Dacia“ —
S.A.
În consecință, Curtea constată că este fără suport
afirmația autorului excepției potrivit căreia, în cauză, este
introdusă, în mod ilegal, o persoană străină de aceasta,
situație care ar avea ca rezultat tergiversarea rezolvării
litigiului.
Cu privire la critica de neconstituționalitate a dispozițiilor
art. 5 din Ordonanța de urgență a Guvernului nr. 70/2004,
Curtea observă că, în jurisprudența sa, de exemplu, prin
Decizia nr. 367 din 5 iulie 2005, publicată în Monitorul
Oficial al României, Partea I, nr. 756 din 19 august 2005,
a reținut că nu orice intervenție a puterii legiuitoare cu
privire la desfășurarea unor procese aflate în curs de
soluționare încalcă de principiu prevederile constituționale,
chiar Codul de procedură civilă prevăzând cazuri de
suspendare legală a judecății unor cauze.
Prin Decizia nr. 529 din 11 octombrie 2005, publicată în
Monitorul Oficial al României, Partea I, nr. 1.025 din
18 noiembrie 2005, Curtea a stabilit că instituirea anumitor
restricții, impuse de rațiuni evidente, în valorificarea
dreptului creditorului nu înseamnă negarea posibilității
acestuia de a și-l realiza, tot așa cum instituirea unor
termene pentru introducerea unei acțiuni sau pentru
exercitarea căilor de atac nu semnifică restrângerea
accesului liber la justiție.

14

MONITORUL OFICIAL AL ROMÂNIEI, PARTEA I, Nr. 971/5.XII.2006

Curtea Europeană a Drepturilor Omului, în cauza
Burdov contra Rusiei, 2002, de exemplu, a stabilit că, deși
o autoritate statală nu ar putea să invoce lipsa de lichidități
pentru a justifica refuzul de a executa o condamnare, în
mod excepțional, se admite că o întârziere în executare ar
putea fi justificată de circumstanțe speciale, chiar dacă
regula este aceea a executării într-un termen rezonabil.
Dar această întârziere nu trebuie să se eternizeze, astfel
încât să aducă atingere substanței înseși a dreptului
protejat de art. 6 paragraful 1 din Convenția pentru
apărarea drepturilor omului și a libertăților fundamentale (în
acest sens, sunt și cazurile Di Pede contra Italiei, 1996,
Zappia contra Italiei, 1996, și Immobiliare Saffi contra Italiei, 1999).
Având în vedere considerentele expuse mai sus și
raportând situația în cauză la acestea, Curtea reține că, în
speță, există posibilitatea executării silite a Autorității pentru
Valorificarea Activelor Statului cu privire la o creanță, care
are un cuantum foarte mare și cu privire la care instanțele
judecătorești, datorită unui ciclu procesual destul de
contradictoriu, încă nu s-au pronunțat printr-o hotărâre
definitivă și irevocabilă. Prin executarea imediată a
creanței, astfel cum se arată în Nota de fundamentare a
Ordonanței de urgență a Guvernului nr. 101/2005, se poate
ajunge la prejudicierea însemnată a bugetului de stat, prin
eventuala obligare a Autorității pentru Valorificarea Activelor
Statului de a plăti din bugetul propriu orice sumă pretinsă
de domnul Sandu Ion Romică în legătură cu inovația îtabla
exterioară capotă spate cu eleron înglobat la automobilele
Dacia“. În consecință, Curtea constată că această stare de
fapt excepțională a justificat adoptarea soluției legislative
contestate, iar eventuala întârziere a executării creanței
până la data la care hotărârea judecătorească dată asupra
contestației la executare rămâne irevocabilă potrivit legii
este în sensul jurisprudenței Curții Europene a Drepturilor
Omului amintită mai sus.
Așadar, Curtea constată că, în cauză, executarea silită
a creanțelor care au ca obiect și care sunt în legătură cu
sumele și pretențiile rezultate din executarea mandatului
prevăzut la art. 1 din ordonanța de urgență nu este
anulată, ci numai suspendată până la data la care
hotărârea judecătorească dată asupra contestației la

executare rămâne irevocabilă potrivit legii, fără ca acest
lucru să aducă însăși atingere posibilității obiective de
realizare a creanței.
Curtea reține că instituirea unor asemenea reguli de
procedură nu echivalează cu încălcarea principiului
separației puterilor în stat, întrucât aceste norme asigură
numai buna desfășurare a judecății și nicidecum nu impun
adoptarea unei anumite soluții de către instanța de
judecată. Numai aceasta din urmă rămâne a decide asupra
litigiului aflat pe rolul său, textul în cauză neimpunând nicio
soluție cu privire la dezlegarea pricinii.
În consecință, nu se poate reține încălcarea art. 1
alin. (4), art. 21 alin. (3) și art. 124 din Constituție și nici a
exigențelor prevederilor art. 6 paragraful 1 din Convenția
pentru apărarea drepturilor omului și a libertăților
fundamentale.
Astfel, Curtea constată că adoptarea unei asemenea
soluții legislative derogatorii de la dreptul comun a fost
justificată, în mod obiectiv și rațional, și, în consecință, nu
se poate susține încălcarea principiului constituțional al
egalității în drepturi, întrucât egalitatea nu presupune
uniformitate, iar, în acest caz, legiuitorul avea dreptul a
impune un tratament juridic derogatoriu, având în vedere
situația de fapt specială a Societății Comerciale
îAutomobile Dacia“ — S.A.
Curtea reține că adoptarea unor asemenea norme
procedurale printr-o ordonanță de urgență nu este de
natură să încalce prevederile art. 108 alin. (1) din
Constituție, dimpotrivă, acest text constituțional consacră
posibilitatea Guvernului de a adopta ordonanțe, fie de
urgență, fie în baza unei legi speciale de abilitare.
Invocarea în susținerea excepției a dispozițiilor art. 1
alin. (3) din Constituție nu este relevantă, întrucât textul
respectiv consacră un principiu general care stă la baza
statului român, iar nu un drept, astfel că acest principiu nu
poate fi considerat a fi încălcat decât, eventual, în măsura
încălcării unuia din drepturile și libertățile fundamentale ale
cetățenilor, garantate de Constituție, sau a vreunui alt text
constituțional relevant sub aspectul conținutului art. 1
alin. (3) din Legea fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 și 5 din Ordonanța de urgență a Guvernului
nr. 70/2004 privind instituirea unor măsuri postprivatizare la Societatea Comercială îAutomobile Dacia“ — S.A., excepție
ridicată de Sandu Ion Romică în Dosarul nr. 11.759/2004 al Judecătoriei Pitești.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 971/5.XII.2006

15

CURTEA CONSTITUȚIONALĂ

D E C I Z I A Nr. 694
din 17 octombrie 2006

referitoare la excepția de neconstituționalitate a dispozițiilor art. 91 alin. (3) lit. b), art. 93 alin. (1),
art. 94 alin. (1) lit. a) și art. 99 alin. (5) din Legea nr. 64/1995 privind procedura reorganizării
judiciare și a falimentului, precum și a dispozițiilor art. 123 pct. 2 din Legea nr. 85/2006
privind procedura insolvenței
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 91 alin. (3) lit. b), art. 93
alin. (1), art. 94 alin. (1) lit. a), art. 99 alin. (5) și art. 122
pct. 3 din Legea nr. 64/1995 privind procedura reorganizării
judiciare și a falimentului, excepție ridicată de Silvian
Gospodaru în Dosarul nr. 1.353/F/2005 al Tribunalului
Neamț — Secția comercială și contencios administrativ.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate a dispozițiilor
art. 91 alin. (3) lit. b), art. 93 alin. (1) și art. 99 alin. (5)
din Legea nr. 64/1995 privind procedura reorganizării
judiciare și a falimentului, ca inadmisibilă, a dispozițiilor
art. 94 alin. (1) lit. a), ca devenită inadmisibilă, iar în ceea
ce privește dispozițiile art. 122 pct. 3 din Legea
nr. 64/1995, preluate de art. 123 pct. 2 din Legea
nr. 85/2006 privind procedura insolvenței, concluziile sunt
de respingere a excepției ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 7 aprilie 2006, pronunțată în Dosarul
nr. 1.353/F/2005, Tribunalul Neamț — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 91
alin. (3) lit. b), art. 93 alin. (1), art. 94 alin. (1) lit. a), art. 99
alin. (5) și art. 122 pct. 3 din Legea nr. 64/1995 privind
procedura reorganizării judiciare și a falimentului, excepție
ridicată de Silvian Gospodaru.
În motivarea excepției de neconstituționalitate autorul
acesteia susține că prevederile legale criticate reprezintă o
gravă îngrădire a dreptului la recuperarea creanțelor de
natură salarială, persoanele care dețin astfel de creanțe
fiind discriminate în raport cu alți creditori, titulari ai altor
categorii de creanțe.
Tribunalul Neamț — Secția comercială și contencios
administrativ apreciază excepția de neconstituționalitate ca
fiind neîntemeiată.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului apreciază că, în urma abrogării
Legii nr. 64/1995 prin Legea nr. 85/2006, numai dispozițiile
art. 122 pct. 3 au fost preluate de noua lege, respectiv de
art. 123 pct. 2, însă, întrucât instanța nu a indicat textul
constituțional presupus a fi încălcat de norma criticată,
excepția cu acest obiect este nemotivată. În ceea ce
privește restul prevederilor criticate, acestea au fost
abrogate, astfel încât critica de neconstituționalitate este
inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 91 alin. (3), art. 93 alin. (1), art. 94 alin. (1)
lit. a), art. 99 alin. (5) și art. 122 pct. 3 din Legea
nr. 64/1995 privind procedura reorganizării judiciare și a
falimentului, republicată în Monitorul Oficial al României,
Partea I, nr. 1.066 din 17 noiembrie 2004.
Ulterior sesizării Curții, Legea nr. 64/1995 privind
procedura reorganizării judiciare și a falimentului a fost
abrogată prin Legea nr. 85/2006 privind procedura
insolvenței, publicată în Monitorul Oficial al României,
Partea I, nr. 359 din 21 aprilie 2006, și, ca urmare:
— art. 122 pct. 3 a fost preluat de art. 123 pct. 2:
îCreanțele vor fi plătite, în cazul falimentului, în următoarea
ordine: [...]
2. creanțele izvorâte din raportul de muncă;“;
— art. 94 alin. (1) lit. a) a fost abrogat.
Autorul excepției susține că dispozițiile legale criticate
încalcă prevederile constituționale ale art. 16 care consacră
egalitatea în drepturi a cetățenilor.
1. În ceea ce privește dispozițiile art. 91 alin. (3) lit. b)
din Legea nr. 64/1995 privind procedura reorganizării
judiciare și a falimentului, Curtea constată că acestea nu
există în cuprinsul actului normativ criticat și, prin urmare,
consideră excepția astfel formulată ca fiind lipsită de obiect.

16

MONITORUL OFICIAL AL ROMÂNIEI, PARTEA I, Nr. 971/5.XII.2006

2. Cu privire la excepția de neconstituționalitate a
dispozițiilor art. 93 alin. (1) și art. 99 alin. (5) din Legea
nr. 64/1995, Curtea observă că, la momentul sesizării sale
de către Tribunalul Neamț — Secția comercială și
contencios administrativ, acestea nu mai erau în vigoare,
fiind abrogate prin Legea nr. 249/2005 pentru modificarea
și completarea Legii nr. 64/1995 privind procedura
reorganizării judiciare și a falimentului, publicată în
Monitorul Oficial al României, Partea I, nr. 678 din 28 iulie
2005. Față de această situație, devin aplicabile dispozițiile
art. 29 alin. (1) și (6) din Legea nr. 47/1992, potrivit cărora
Curtea Constituțională poate decide numai asupra
excepțiilor ridicate în fața instanțelor judecătorești sau de
arbitraj comercial privind neconstituționalitatea unei legi sau
ordonanțe în vigoare, astfel încât excepția de
neconstituționalitate având ca obiect dispozițiile susmenționate este inadmisibilă.
3. Ulterior sesizării Curții, Legea nr. 64/1995 privind
procedura reorganizării judiciare și a falimentului a fost
abrogată prin Legea nr. 85/2006 privind procedura
insolvenței, publicată în Monitorul Oficial al României,
Partea I, nr. 359 din 21 aprilie 2006, unele dintre
dispozițiile criticate fiind preluate, cu modificări, iar altele
fiind abrogate.
a) Astfel, în ceea ce privește prevederile art. 122 pct. 3
din Legea nr. 64/1995, devenite, potrivit noii reglementări,
art. 123 pct. 2, Curtea Constituțională urmează a se
pronunța asupra constituționalității dispozițiilor legale, în
noua lor redactare, întrucât soluția legislativă este, în
principiu, aceeași cu cea dinaintea modificării.
Examinând excepția de neconstituționalitate, Curtea
reține că scopul Legii nr. 85/2006 este, potrivit art. 2,
instituirea unei proceduri colective pentru acoperirea
pasivului debitorului aflat în insolvență, fie prin
restructurarea și continuarea activității debitorului, fie prin

lichidarea unor bunuri din averea acestuia, fie printr-o
combinație a celor două variante de reorganizare.
Procedura insolvenței reglementată de Legea
nr. 85/2006 este una specială, prin care nu se urmărește,
ca în dreptul comun, stabilirea existenței unui drept de
creanță și a obligației corelative de plată, ci executarea
unor creanțe exigibile față de un debitor care, după 30 de zile
de la scadență, nu a plătit datoria sa față de unul sau mai
mulți creditori sau atunci când se dovedește că debitorul
nu va putea plăti la scadență datoriile exigibile angajate cu
fondurile bănești disponibile la data scadenței.
Textul art. 123 din Legea nr. 85/2006, care prevede
ordinea de plată a creanțelor, în cazul falimentului, nu
cuprinde, în sine, vreo măsură de natură a contraveni
prevederilor constituționale privind egalitatea în drepturi a
cetățenilor. Astfel, ordinea de preferință reglementată este
destinată să ocrotească drepturile titularilor de creanțe în
funcție de natura juridică a acestora, ordonarea categoriilor
de creanțe realizându-se în considerarea unor criterii
obiective și rezonabile, întemeiate pe argumente de
protecție socială sau rațiuni social-economice, în deplină
concordanță cu principiul constituțional al egalității în
drepturi.
b) Referitor la dispozițiile art. 94 alin. (1) lit. a) din
Legea nr. 64/1995 privind procedura reorganizării judiciare
și a falimentului, Curtea constată că acestea au fost
abrogate de la data intrării în vigoare a Legii nr. 85/2006.
Față de această situație, devin aplicabile dispozițiile
art. 29 alin. (1) și (6) din Legea nr. 47/1992, conform
cărora Curtea Constituțională poate decide numai asupra
actelor normative în vigoare. Constatând însă că, la data
sesizării sale, Legea nr. 64/1995 era în vigoare, Curtea
urmează să respingă excepția de neconstituționalitate ca
devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 91 alin. (3) lit. b), art. 93
alin. (1) și art. 99 alin. (5) din Legea nr. 64/1995 privind procedura reorganizării judiciare și a falimentului, excepție
ridicată de Silvian Gospodaru în Dosarul nr. 1.353/F/2005 al Tribunalului Neamț — Secția comercială și contencios
administrativ.
2. Respinge, ca devenită inadmisibilă, excepția de neconstituționalitate a dispozițiilor art. 94 alin. (1) lit. a) din
Legea nr. 64/1995 privind procedura reorganizării judiciare și a falimentului, excepție ridicată de același autor în același
dosar.
3. Respinge, ca neîntemeiată, excepția de neconstituționalitate a dispozițiilor art. 123 pct. 2 din Legea nr. 85/2006
privind procedura insolvenței, excepție ridicată de același autor în același dosar.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 971/5.XII.2006

HOTĂRÂRI

ALE

GUVERNULUI

17

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.533/2003
privind interoperabilitatea sistemului de transport feroviar de mare viteză și a Hotărârii Guvernului
nr. 850/2003 privind interoperabilitatea sistemului de transport feroviar convențional
din România cu sistemul de transport feroviar convențional transeuropean
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.533/2003 privind
interoperabilitatea sistemului de transport feroviar de mare
viteză, publicată în Monitorul Oficial al României, Partea I,
nr. 18 din 9 ianuarie 2004, se modifică și se completează
după cum urmează:
1. Articolul 1 va avea următorul cuprins:
îArt. 1. — (1) Prezenta hotărâre are ca obiect stabilirea
condițiilor care trebuie îndeplinite pentru realizarea
interoperabilității pe teritoriul României, aferentă sistemului
de transport feroviar transeuropean de mare viteză
prevăzut în anexa nr. 1. Aceste condiții privesc proiectarea,
construirea, punerea în funcțiune, modernizarea, înnoirea,
exploatarea și întreținerea pentru părțile acestui sistem
puse în funcțiune după data intrării în vigoare a prezentei
hotărâri, precum și calificarea și condițiile de sănătate și
siguranță ale personalului care participă la exploatarea sa.
(2) Îndeplinirea acestui obiectiv trebuie să conducă la
definiția unui nivel optim de armonizare tehnică și să ofere
posibilitatea:
a) de a facilita, îmbunătăți și dezvolta serviciile din
transportul feroviar internațional pe teritoriul României și cu
țări terțe;
b) de a contribui la crearea treptată a pieței interne de
echipamente și servicii pentru construirea, exploatarea,
reînnoirea și modernizarea sistemului feroviar transeuropean
de mare viteză;
c) de a contribui la interoperabilitatea sistemului feroviar
transeuropean de mare viteză.“
2. La articolul 2, după litera n) se introduc șapte noi
litere, literele o)—v), cu următorul cuprins:
îo) parametru de bază — orice condiție de reglementare,
tehnică sau operațională, care este foarte importantă pentru
interoperabilitate și necesită o decizie sau recomandare în
conformitate cu procedura prevăzută la art. 21 alin. (2) din
Directiva 96/48/CE privind interoperabilitatea sistemului
feroviar transeuropean de mare viteză, publicată în Jurnalul
Oficial al Comunităților Europene (JOCE) nr. L 235 din
17 septembrie 1996, înainte de elaborarea proiectelor
complete de STI;
p) caz specific — orice parte a sistemului feroviar
transeuropean de mare viteză care necesită prevederi
speciale în STI, fie temporar, fie definitiv, datorită
restricțiilor geografice, topografice sau urbane ori restricțiilor
care afectează compatibilitatea cu sistemul existent;
acestea pot cuprinde în special liniile și rețelele feroviare
izolate de restul teritoriului României, gabaritul de încărcare,
ecartamentul sau distanța dintre șine;
r) modernizare — orice lucrare majoră de modificare a
unui subsistem sau a unei părți a subsistemului, care

aduce o îmbunătățire la randamentul general al
subsistemului;
s) substituire în cadrul întreținerii — orice înlocuire de
părți componente cu părți care au o funcție și un
randament identice în cadrul întreținerii preventive sau
corective;
t) reînnoire — orice lucrare majoră de substituire a unui
subsistem sau a unei părți a unui subsistem care nu
modifică randamentul general al subsistemului;
u) sistem feroviar existent — structura alcătuită din
infrastructuri feroviare, cuprinzând liniile și instalațiile fixe
ale sistemului feroviar existent plus materialul rulant
existent, de toate categoriile și originile, care circulă pe
infrastructura respectivă;
v) punere în funcțiune — toate operațiunile prin care un
subsistem este pus în starea sa proiectată de exploatare.“
3. Alineatele (1) și (3) ale articolului 5 vor avea
următorul cuprins:
îArt. 5. — (1) Fiecare subsistem trebuie să fie prevăzut
de o STI. În cazul în care este necesar, un subsistem
poate fi prevăzut de mai multe STI, iar o STI poate stipula
pentru mai multe subsisteme. Pentru luarea unei decizii de
a elabora și/sau de a revizui o STI și selectarea sferei
sale tehnice și geografice este necesar un mandat, STI
urmând a fi elaborate în conformitate cu art. 6 alin. (1).
...........................................................................................
(3) În măsura în care acest lucru este necesar pentru
îndeplinirea obiectivelor prevăzute la art. 1, fiecare STI
trebuie:
a) să indice sfera propusă de aplicabilitate, ca parte din
rețeaua sau materialul rulant prevăzute în anexa nr. 1,
subsistem ori parte dintr-un subsistem prevăzut în anexa
nr. 2;
b) să prevadă cerințele esențiale pentru fiecare
subsistem implicat și interfețele sale față de alte sisteme;
c) să stabilească specificațiile funcționale și tehnice care
trebuie respectate de subsistem și interfețele sale față de
alte sisteme. În cazul în care este necesar, aceste
specificații pot varia în funcție de utilizarea subsistemului,
de exemplu în funcție de categoriile de linii și/sau material
rulant prevăzute în anexa nr. 1;
d) să determine părțile componente de interoperabilitate
și interfețele care trebuie prevăzute de specificațiile
europene, inclusiv standardele europene, care sunt
necesare pentru a se realiza interoperablitatea în cadrul
sistemului feroviar transeuropean de mare vitează;
e) să specifice, pentru fiecare caz luat în considerare,
care sunt procedurile ce trebuie utilizate pentru evaluarea
conformității sau aptitudinilor de utilizare a constituenților de
interoperabilitate, pe de o parte, ori verificarea CE a

18

MONITORUL OFICIAL AL ROMÂNIEI, PARTEA I, Nr. 971/5.XII.2006

subsistemelor, pe de altă parte. Aceste proceduri trebuie
să se bazeze pe modulele definite în Decizia 93/465/CEE;
f) să indice strategia pentru implementarea STI. Este
necesar să se specifice, în special, etapele care trebuie
finalizate pentru a se realiza tranziția treptată de la situația
existentă la situația finală când norma va fi conformitatea
cu STI;
g) să indice, pentru personalul implicat, aptitudinile
profesionale și condițiile de sănătate și siguranță în vigoare
pentru exploatarea și întreținerea subsistemului, precum și
pentru implementarea STI.“
4. După alineatul (5) al articolului 5 se introduce un nou
alineat, alineatul (6), cu următorul cuprins:
î(6) STI pot face o trimitere explicită, identificată clar, la
standardele sau specificațiile europene atunci când acest
lucru este extrem de necesar în scopul îndeplinirii
obiectivelor prezentei hotărâri. Într-un astfel de caz, aceste
standarde sau specificații europene ori părțile respective
din acestea sunt considerate anexe la respectiva STI și
devin obligatorii din momentul în care se aplică STI. În
lipsa standardelor sau specificațiilor europene și în
așteptarea elaborării lor, se pot face trimiteri la alte acte
normative identificate clar; într-un astfel de caz se fac
trimiteri la documente care pot fi ușor accesibile și sunt din
domeniul public.“
5. Articolul 6 va avea următorul cuprins:
îArt. 6. — (1) STI și modificările aduse ulterior STI se
elaborează la nivel comunitar potrivit art. 6 din Directiva
96/48/CE, astfel cum a fost modificată și completată prin
Directiva 2004/50/CE.
(2) Începând cu data aderării la Uniunea Europeană,
România, prin Ministerul Transporturilor, Construcțiilor și
Turismului, participă la evaluarea prevăzută la art. 6
paragraful 4 din Directiva 96/48/CE, astfel cum a fost
modificată și completată prin Directiva 2004/50/CE, prin
furnizarea datelor necesare.
(3) Începând cu data aderării la Uniunea Europeană,
România, prin Ministerul Transporturilor, Construcțiilor și
Turismului, are dreptul de a cere comitetului prevăzut la
art. 21 din Directiva 96/48/CE, astfel cum a fost modificată
și completată prin Directiva 2004/50/CE, verificarea soluțiilor
alternative și introducerea într-un raport anexat la proiectul
STI a evaluării cost-beneficiu pentru aceste soluții
alternative, în conformitate cu art. 6 paragraful 5 din
aceeași directivă.
(4) Începând cu data aderării la Uniunea Europeană,
România, prin Ministerul Transporturilor, Construcțiilor și
Turismului, poate solicita comitetului prevăzut la art. 21 din
Directiva 96/48/CE, astfel cum a fost modificată și
completată prin Directiva 2004/50/CE, reverificarea și
actualizarea listei asociațiilor și organismelor prevăzute la
art. 6 paragraful 7 din aceeași directivă.“
6. Articolul 7 va avea următorul cuprins:
îArt. 7. — (1) România poate să nu aplice una sau mai
multe STI, inclusiv cele privind materialul rulant, în
următoarele cazuri și împrejurări:
a) pentru un proiect de linie nouă, de reînnoire ori de
modernizare a unei linii existente sau pentru oricare
element prevăzut la art. 1 alin. (1), aflat într-un stadiu
avansat de finalizare ori făcând obiectul unui contract în
curs de executare la momentul publicării respectivelor STI;
b) pentru orice proiect privind reînnoirea sau
modernizarea unei linii existente, dacă gabaritul de
încărcare, ecartamentul, spațiul dintre șine sau tensiunea
electrică aferentă instalațiilor de electrificare din aceste STI
nu sunt compatibile cu cele ale liniei existente;

c) pentru orice proiect de reînnoire, extindere sau
modernizare a unei linii existente, dacă aplicarea
respectivelor STI ar compromite viabilitatea economică a
proiectului și/sau compatibilitatea sistemului feroviar din
România;
d) în cazul în care după un accident sau dezastru
natural, condițiile de redresare rapidă a rețelei nu permit,
din punct de vedere economic ori tehnic, aplicarea parțială
sau totală a respectivei STI.
(2) În toate cazurile, România, la inițiativa Ministerului
Transporturilor, Construcțiilor și Turismului, notifică în
prealabil Comisiei Europene intenția de a deroga și îi
comunică acesteia un dosar cu STI sau părțile de STI pe
care nu dorește să le aplice, precum și cu specificațiile
corespondente pe care dorește să le aplice. România
aplică deciziile și eventualele recomandări luate de Comisia
Europeană în aceste cazuri.“
7. Articolul 9 va avea următorul cuprins:
îArt. 9. — Pe teritoriul României nu se admite
interzicerea, restrângerea sau împiedicarea punerii pe piață
a constituenților de interoperabilitate pentru utilizarea lor în
cadrul sistemului de transport feroviar de mare viteză, dacă
aceștia îndeplinesc prevederile prezentei hotărâri. Nu se
pot solicita, în special, verificări care au fost deja efectuate
în cadrul procedurii pentru declarația de conformitate CE
sau de aptitudini de utilizare.“
8. Alineatele (2) și (3) ale articolului 10 vor avea
următorul cuprins:
î(2) Toți constituenții de interoperabilitate sunt supuși
procedurii de evaluare a conformității și de aptitudini de
utilizare indicată în respectiva STI și sunt însoțiți de
certificatul respectiv.
(3) Se consideră că un constituent de interoperabilitate
întrunește cerințele esențiale dacă acesta respectă condițiile
prevăzute în respectiva STI sau specificațiile europene
elaborate pentru respectarea acestor condiții.“
9. Articolul 11 va avea următorul cuprins:
îArt. 11. — În cazul în care România, la inițiativa
Ministerului Transporturilor, Construcțiilor și Turismului,
consideră că specificațiile utilizate direct sau indirect pentru
scopurile prezentei hotărâri nu respectă cerințele esențiale,
se poate decide retragerea parțială ori totală a
specificațiilor respective din publicațiile care le cuprind sau
modificarea acestora, în conformitate cu procedura
prevăzută la art. 21 alin. (2) din Directiva 96/48/CE, astfel
cum a fost modificată și completată prin Directiva
2004/50/CE, după constituirea comitetului înființat conform
Directivei 98/34/CE a Parlamentului European și Consiliului
din data de 22 iunie 1998 privind procedura de furnizare a
informațiilor în domeniul standardelor și regulamentelor
tehnice și al regulilor privind serviciile de informare a
societății.“
10. Articolul 14 va avea următorul cuprins:
îArt. 14. — (1) Autoritatea de Siguranță Feroviară
Română, înființată conform prevederilor Legii nr. 55/2006
privind siguranța feroviară, autorizează punerea în funcțiune
a subsistemelor structurale care alcătuiesc sistemul feroviar
transeuropean de mare viteză și sunt amplasate sau
exploatate pe teritoriul României. În acest scop, Autoritatea
de Siguranță Feroviară Română ia toate măsurile adecvate
pentru a se asigura că aceste subsisteme pot fi date în
folosință numai dacă sunt proiectate, construite și instalate
astfel încât să nu compromită respectarea cerințelor
esențiale care le privesc, atunci când sunt integrate în
sistemul feroviar transeuropean de mare viteză. Autoritatea
de Siguranță Feroviară Română verifică, în special,

MONITORUL OFICIAL AL ROMÂNIEI, PARTEA I, Nr. 971/5.XII.2006
compatibilitatea acestor subsisteme cu sistemul în care
sunt integrate.
(2) Autoritatea de Siguranță Feroviară Română verifică,
atunci când subsistemele sunt puse în funcțiune și la
perioade regulate după aceea, dacă acestea sunt
exploatate și întreținute în conformitate cu cerințele
esențiale care le privesc. În acest scop, se utilizează
procedurile de evaluare și verificare prevăzute în STI
structurale și funcționale respective.
(3) În cazul reînnoirii sau modernizării, administratorul
infrastructurii feroviare sau operatorul de transport feroviar
trimite Autorității de Siguranță Feroviară Română un dosar
cu descrierea proiectului. Autoritatea de Siguranță Feroviară
Română analizează acest dosar și, luând în considerare
strategia de implementare indicată în STI aplicabilă, decide
dacă dimensiunea lucrărilor impune o nouă autorizare a
punerii în funcțiune în înțelesul prezentei hotărâri. Este
necesară o nouă autorizare a punerii în funcțiune de
fiecare dată când nivelul de siguranță generală a
subsistemului în cauză poate fi afectat de lucrările
planificate.
(4) Atunci când Autoritatea de Siguranță Feroviară
Română autorizează punerea în funcțiune a materialului
rulant, aceasta trebuie să se asigure că un cod de
identificare alfanumeric este atribuit fiecărui vehicul. Acest
cod trebuie marcat pe fiecare vehicul și trebuie înscris într-un
registru național de înmatriculare pentru vehicule feroviare,
care îndeplinește următoarele criterii:
a) respectă specificațiile comune definite la alin. (5);
b) este ținut și actualizat de Autoritatea de Siguranță
Feroviară Română, care este independentă față de orice
operator de transport feroviar;
c) au acces la registru Autoritatea de Siguranță
Feroviară Română și Organismul de Investigare Feroviar
Român prevăzute la art. 16 și, respectiv, art. 19 din Legea
nr. 55/2006. La registru au acces, în baza unei solicitări
legitime, și Consiliul de supraveghere prevăzut la art. 30
din Ordonanța Guvernului nr. 89/2003 privind alocarea
capacităților de infrastructură feroviară și tarifarea utilizării
infrastructurii feroviare, aprobată cu modificări și completări
prin Legea nr. 8/2004, cu modificările ulterioare, Agenția
Feroviară Europeană, operatorii de transport feroviar și
administratorii de infrastructură feroviară.
(5) În cazul materialului rulant dat în folosință pentru
prima dată într-o țară terță, România, prin autoritatea
competentă, poate accepta vehiculele corect identificate în
funcție de un sistem diferit de codificare. Cu toate acestea,
dacă România a autorizat punerea în funcțiune a unor
astfel de vehicule pe teritoriul său, trebuie să fie posibil să
se obțină din registru datele prevăzute la alin. 6 lit. c)—e).
(6) Specificațiile comune pentru registru se adoptă în
conformitate cu procedura prevăzută la art. 21 alin. (2) din
Directiva 96/48/CE, pe baza proiectelor de specificații
elaborate de Agenția Feroviară Europeană. Aceste proiecte
de specificații cuprind: conținutul, formatul datelor,
arhitectura funcțională și tehnică, modul de operare și
reguli privind introducerea și consultarea datelor. Registrul
cuprinde cel puțin următoarele informații:
a) informații privind declarația de verificare CE și
organismul emitent;
b) informații privind registrul de material rulant prevăzut
la art. 221;
c) datele de identificare ale proprietarului vehiculului sau
ale chiriașului;
d) toate restricțiile privind utilizarea vehiculului;
e) datele pertinente de siguranță cu privire la programul
de întreținere al vehiculului.“

19

11. Articolul 15 va avea următorul cuprins:
îArt. 15. — Pe teritoriul României nu se admite
interzicerea, restrângerea sau împiedicarea construirii,
punerii în funcțiune și exploatării subsistemelor de natură
structurală, componente ale sistemului de transport feroviar
de mare viteză, care satisfac cerințele esențiale relevante.
În special nu se pot solicita verificări care au fost deja
realizate în cadrul procedurii pentru «declarația de
verificare CE».“
12. După alineatul (2) al articolului 16 se introduce un
nou alineat, alineatul (3), cu următorul cuprins:
î(3) În lipsa STI și în cazurile în care a fost notificată o
derogare conform art. 7, România, la inițiativa Ministerului
Transporturilor, Construcțiilor și Turismului, trimite altor state
membre ale Uniunii Europene și Comisiei Europene, pentru
fiecare subsistem, o listă de reguli tehnice în vigoare
pentru aplicarea cerințelor esențiale. Acest lucru se notifică
în termen de 3 luni de la data aderării României la
Uniunea Europeană și de fiecare dată când se modifică
lista de reguli tehnice. Cu această ocazie, România, la
inițiativa Ministerului Transporturilor, Construcțiilor și
Turismului, desemnează și organismele care răspund de
aplicarea, în cazul acestor reguli tehnice, a procedurii de
verificare prevăzută la art. 18.“
13. Articolul 17 va avea următorul cuprins:
îArt. 17. — În cazul în care se constată că STI nu
îndeplinesc în întregime cerințele esențiale, România, la
inițiativa Ministerului Transporturilor, Construcțiilor și
Turismului, poate sesiza comitetul prevăzut la art. 21 din
Directiva 96/48/CE, astfel cum a fost modificată și
completată prin Directiva 2004/50/CE.“
14. După articolul 17 se elimină titlul îCapitolul V —
Organismul notificat“.
15. Articolul 18 va avea următorul cuprins:
îArt. 18. — (1) În vederea stabilirii declarației de
verificare CE, autoritatea contractantă sau reprezentantul
său autorizat invită organismul notificat pe care l-a ales în
acest scop să aplice procedura de verificare CE, prevăzută
în anexa nr. 6.
(2) Sarcina organismului notificat, însărcinat cu
verificarea CE a unui subsistem, începe din etapa de
proiectare și acoperă întreaga perioadă de construire până
la etapa de recepție, înaintea punerii în funcțiune a
subsistemului. Acestea vizează și verificarea interfețelor
subsistemului în cauză în legătură cu sistemul în care este
integrat, pe baza informațiilor disponibile în respectiva STI
și în registrele definite la art. 221.
(3) Organismul notificat este responsabil cu întocmirea
dosarului tehnic care trebuie să însoțească declarația de
verificare CE. Acest dosar tehnic conține toate documentele
necesare referitoare la caracteristicile subsistemului, precum
și, dacă este cazul, toate documentele care certifică
conformitatea constituenților de interoperabilitate. Dosarul
conține, de asemenea, toate elementele referitoare la
condițiile și limitele de utilizare, instrucțiuni de exploatare,
de supraveghere continuă sau periodică, de reglaj și
întreținere.“
16. Articolul 19 va avea următorul cuprins:
îArt. 19. — (1) Atunci când România constată, prin
intermediul Ministerului Transporturilor, Construcțiilor și
Turismului, că un subsistem de natură structurală, stabilit
de declarația de verificare CE, care însoțește dosarul
tehnic, nu îndeplinește în întregime dispozițiile prezentei
hotărâri și, în special, cerințele esențiale, poate să ceară
să fie realizate verificări complementare.

20

MONITORUL OFICIAL AL ROMÂNIEI, PARTEA I, Nr. 971/5.XII.2006

(2) România, pe baza inițiativei Ministerului
Transporturilor, Construcțiilor și Turismului, informează
imediat
Comisia
Europeană
despre
verificările
complementare cerute, expunând motivele care stau la
baza acestei cereri.“
17. După articolul 19 se introduce capitolul V cu
următorul titlu:
îCAPITOLUL V
Organismul notificat“
18. Articolul 20 va avea următorul cuprins:
îArt. 20. — (1) România, la inițiativa Ministerului
Transporturilor, Construcțiilor și Turismului, notifică Comisiei
Europene și celorlalte state membre ale Uniunii Europene
organismele însărcinate cu efectuarea procedurii de
evaluare a conformității sau a aptitudinilor de utilizare
prevăzute la art. 13 și 18, indicând pentru fiecare dintre
ele domeniul de competență și numărul de identificare
obținut în prealabil de la Comisia Europeană. Evaluarea
organismului care solicită să fie notificat prin cerere
adresată Ministerului Transporturilor, Construcțiilor și
Turismului se face de o comisie de specialiști din cadrul
Ministerului Transporturilor, Construcțiilor și Turismului,
numită prin ordin al ministrului transporturilor, construcțiilor
și turismului. Președintele comisiei este secretarul de stat
cu atribuții în domeniul transportului feroviar, iar în
componența comisiei trebuie numiți specialiști în domeniile
de expertiză relevante; din comisie nu pot lipsi specialiști
din domeniile: feroviar, integrare europeană, economic și
juridic.
(2) România aplică criteriile prevăzute în anexa nr. 7
pentru evaluarea organismului care trebuie notificat.
Organismele care satisfac criteriile de evaluare prevăzute
în standardele europene relevante sunt prezumate ca
răspunzând respectivelor criterii. Metodologia de evaluare a
organismelor notificate se aprobă prin ordin al ministrului
transporturilor, construcțiilor și turismului, care se publică în
Monitorul Oficial al României, Partea I. Desemnarea ca
organisme notificate se face prin ordin al ministrului
transporturilor, construcțiilor și turismului, în care se
precizează domeniul de competență al acestuia și care se
publică în Monitorul Oficial al României, Partea I.
(3) România își retrage agrementul acordat unui
organism care nu mai satisface criteriile prevăzute în
anexa nr. 7 și informează imediat Comisia Europeană și
celelalte state membre ale Uniunii Europene. Retragerea
desemnării se face de către Ministerul Transporturilor,
Construcțiilor și Turismului prin ordin al ministrului
transporturilor, construcțiilor și turismului, care se publică în
Monitorul Oficial al României, Partea I.
(4) În situația în care România constată că un organism
notificat de un alt stat membru al Uniunii Europene nu
satisface cerințele esențiale, comitetul prevăzut la art. 21
din Directiva 96/48/CE este sesizat pe această temă și își
emite punctul de vedere într-un interval de 3 luni. Pe baza
punctului de vedere al comitetului, Comisia Europeană
informează statul membru în cauză despre toate
modificările care sunt necesare pentru ca organismul
notificat să își poată păstra statutul care i-a fost
recunoscut.
(5) Reprezentanții României, desemnați de Organismul
Notificat Feroviar Român înființat conform prevederilor Legii
nr. 55/2006, pot lua parte în calitate de observator la
activitatea grupului de coordonare a organismelor notificate,
înființat de Comisia Europeană conform prevederilor
Directivei 2004/50/CE a Parlamentului European și a
Consiliului din 29 aprilie 2004 pentru modificarea Directivei

Consiliului 96/48/CE privind interoperabilitatea sistemului
feroviar transeuropean de mare viteză și a Directivei
2001/16/CE a Parlamentului European și Consiliului privind
interoperabilitatea sistemului feroviar transeuropean
convențional. Comisia Europeană și observatorii informează
comitetul prevăzut la art. 21 din Directiva 96/48/CE cu
privire la activitatea desfășurată în cadrul grupului de
coordonare.“
19. După articolul 20 se introduce capitolul VI cu
următorul titlu:
îCAPITOLUL VI
Comitetul“
20. Articolul 21 va avea următorul cuprins:
îArt. 21. — Participarea României la activitatea
comitetului prevăzut la art. 21 din Directiva 96/48/CE este
asigurată de reprezentanții Ministerului Transporturilor,
Construcțiilor și Turismului.“
21. După articolul 21 se introduc două noi articole,
articolele 211 și 212, cu următorul cuprins:
îArt. 21 1 . — (1) România, la inițiativa Ministerului
Transporturilor, Construcțiilor și Turismului, poate solicita
Comisiei Europene să mandateze elaborarea unei STI
pentru un subiect suplimentar, dacă acesta privește un
subsistem prevăzut în anexa nr. 2.
(2) În conformitate cu procedura prevăzută la art. 21
alin. (2) din Directiva 96/48/CE, comitetul adoptă, pe baza
propunerii Comisiei Europene, un program de lucru
corespunzător obiectivelor Directivei 96/48/CE și ale
Directivei 2001/16/CE a Parlamentului European și a
Consiliului din 19 martie 2001 privind interoperabilitatea
sistemului feroviar convențional transeuropean.
Art. 212. — Anexele nr. 2—6 la Directiva 96/48/CE,
care vor fi modificate în conformitate cu procedura
prevăzută la art. 21 alin. (2) din Directiva 96/48/CE, vor fi
transpuse în legislația națională.“
22. După articolul 21 2 se introduce capitolul VII cu
următorul titlu:
îCAPITOLUL VII
Dispoziții finale și sancțiuni“
23. Articolul 22 va avea următorul cuprins:
îArt. 22. — Toate deciziile luate de organele
competente în aplicarea prezentei hotărâri privind evaluarea
de conformitate sau a aptitudinilor de utilizare a
constituenților de interoperabilitate, verificarea subsistemelor
care formează sistemul de transport feroviar de mare
viteză, precum și deciziile luate în aplicarea art. 11, 12, 17
și 19 trebuie motivate temeinic. Ele sunt notificate cât mai
curând posibil părților interesate, cu indicarea căilor de atac
prevăzute de legislația în vigoare și a termenelor la care
aceste acțiuni trebuie introduse.“
24. După articolul 22 se introduce un nou articol,
articolul 221, cu următorul cuprins:
îArt. 221. — (1) Autoritatea Feroviară Română — AFER
asigură publicarea și actualizarea anuală a unui registru de
infrastructură și a unui registru de material rulant. Aceste
registre indică caracteristicile principale ale fiecărui
subsistem sau parte de subsistem implicată, de exemplu
parametrii de bază și corelarea acestora cu caracteristicile
prevăzute de STI aplicabile. În acest scop, fiecare STI
indică în mod exact informațiile care trebuie incluse în
registrele de infrastructură și de material rulant.
(2) Copiile acestor registre sunt trimise statelor membre
ale Uniunii Europene vizate și Agenției Feroviare Europene
și vor fi puse, pentru consultare, la dispoziția părților
interesate, incluzând cel puțin agenții economici profesionali
din sector.“

MONITORUL OFICIAL AL ROMÂNIEI, PARTEA I, Nr. 971/5.XII.2006
25. Articolul 23 va avea următorul cuprins:
îArt. 23. — Dispozițiile corespunzătoare utilizării
constituenților de interoperabilitate și punerii în funcțiune și
exploatare a subsistemelor conform prezentei hotărâri vor fi
puse în aplicare la data intrării în vigoare a prezentei
hotărâri. România, la inițiativa Ministerului Transporturilor,
Construcțiilor și Turismului, informează Comisia Europeană,
până la data aderării la Uniunea Europeană, despre
adoptarea acestei hotărâri.“
26. Articolul 24 va avea următorul cuprins:
îArt. 24. — Încălcarea prevederilor prezentei hotărâri
atrage răspunderea civilă, contravențională sau penală,
după caz, a celor vinovați.“
27. După articolul 24 se introduc trei noi articole,
articolele 25, 26 și 27, cu următorul cuprins:
îArt. 25. — (1) Constituie contravenții și se
sancționează astfel:
a) nerespectarea prevederilor art. 8 alin. (1), cu amendă
de la 5.000 lei la 20.000 lei, retragerea de pe piață și/sau
interzicerea utilizării și introducerii pe piață a constituenților
de interoperabilitate în cauză;
b) nerespectarea prevederilor art. 9, cu amendă de la
10.000 lei la 20.000 lei;
c) nerespectarea prevederilor art. 13 alin. (5) lit. b), cu
amendă de la 10.000 lei la 20.000 lei;
d) nerespectarea prevederilor art. 15, cu amendă de la
10.000 lei la 20.000 lei.
(2) Sancțiunile se aplică și persoanelor juridice.
(3) Constatarea contravențiilor și aplicarea sancțiunilor
se fac de către organele de control împuternicite prin ordin
al ministrului transporturilor, construcțiilor și turismului.
(4) Contravenientul poate achita, pe loc sau în termen
de cel mult 48 de ore de la data încheierii procesuluiverbal ori, după caz, de la data comunicării acestuia,
jumătate din minimul amenzii prevăzute la alin. (1), agentul
constatator făcând mențiune despre această posibilitate în
procesul-verbal.
Art. 26. — Contravențiilor prevăzute la art. 20 alin. (1)
le sunt aplicabile dispozițiile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
Art. 27. — Anexele nr. 1—7 fac parte integrantă din
prezenta hotărâre.“
28. După articolul 27 se introduce următoarea
mențiune:
îPrezenta hotărâre transpune Directiva Consiliului 96/48/CE
privind interoperabilitatea sistemului feroviar transeuropean de
mare viteză, publicată în Jurnalul Oficial al Comunităților
Europene (JOCE) nr. L 235 din 17 septembrie 1996, cu
modificările și completările ulterioare.“
29. Anexa nr. 1 se înlocuiește cu anexa nr. 1 la
prezenta hotărâre.
30. Anexa nr. 2 se înlocuiește cu anexa nr. 2 la
prezenta hotărâre.
31. La anexa nr. 3, după subpunctul 2.4.3 se introduce
un nou subpunct, subpunctul 2.4.4, cu următorul cuprins:
î2.4.4. Control
Trenurile trebuie echipate cu un dispozitiv de
înregistrare. Datele colectate de acest dispozitiv și
procesarea informațiilor trebuie armonizate.“
32. Punctul 2 al anexei nr. 7 va avea următorul cuprins:
î2. Organismul și personalul însărcinat să efectueze
verificarea trebuie să execute operațiunile de verificare cu
cea mai mare integritate profesională și cea mai mare
competență tehnică și trebuie să fie libere de orice presiuni
și stimulente, îndeosebi de ordin financiar, care pot să

21

influențeze decizia lor sau rezultatele verificării lor, în
special de cele care vin din partea unor persoane sau
grupuri de persoane interesate de rezultatele verificărilor. În
special, organismul și personalul care răspund de verificări
trebuie să fie independente din punct de vedere funcțional
față de Autoritatea de Siguranță Feroviară Română
desemnată să emită autorizațiile de punere în funcțiune
conform prezentei hotărâri, precum și față de Organismul
de Licențe Feroviare Român și Organismul de Investigare
Feroviar Român, înființate conform Legii nr. 55/2006 privind
siguranța feroviară.“
Art. II. — Hotărârea Guvernului nr. 850/2003 privind
interoperabilitatea sistemului de transport feroviar
convențional din România cu sistemul de transport feroviar
convențional transeuropean, publicată în Monitorul Oficial al
României, Partea I, nr. 529 din 23 iulie 2003, se modifică
și se completează după cum urmează:
1. Titlul va avea următorul cuprins:
îH O T Ă R Â R E
privind interoperabilitatea sistemului feroviar
convențional“
2. Alineatul (1) al articolului 1 va avea următorul
cuprins:
îArt. 1. — (1) Prezenta hotărâre are ca obiectiv
îndeplinirea condițiilor pentru realizarea interoperabilității pe
teritoriul României a sistemului feroviar convențional
transeuropean, astfel cum este prevăzut în anexa nr. 1.
Aceste condiții privesc proiectarea, construirea, punerea în
funcțiune, modernizarea, reînnoirea, exploatarea și
întreținerea părților acestui sistem care au fost date în
folosință după data intrării în vigoare a prezentei hotărâri,
precum și calificările profesionale și condițiile de sănătate
și siguranță a personalului care contribuie la exploatarea și
întreținerea sa.“
3. La articolul 1, partea introductivă a alineatului (2) va
avea următorul cuprins:
î(2) Îndeplinirea acestui obiectiv trebuie să conducă la
definirea unui nivel optim de armonizare tehnică și să
permită:“.
4. După alineatul (2) al articolului 1 se introduce un nou
alineat, alineatul (3), cu următorul cuprins:
î(3) Sfera de aplicare a prezentei hotărâri se extinde
progresiv pentru a cuprinde întregul sistem feroviar
convențional, inclusiv accesul pe calea ferată la terminale
și principalele instalații portuare care sunt utilizate sau pot
fi utilizate de mai mult de un utilizator, cu excepția
infrastructurii și materialului rulant prevăzut pentru o
utilizare strict locală, istorică sau turistică ori a infrastructurii
care este izolată din punct de vedere funcțional de restul
sistemului feroviar, fără să se aducă atingere derogărilor
de la aplicarea STI prevăzute la art. 7. Prezenta hotărâre
se aplică părților de rețea care nu sunt încă prevăzute la
alin. (1) începând cu data intrării în vigoare a STI
corespunzătoare care urmează a fi adoptate în conformitate
cu procedura prevăzută la art. 1 paragraful 3 din Directiva
2001/16/CE, astfel cum a fost modificată și completată de
Directiva 2004/50/CE. România poate să nu aplice
prevederile art. 1 paragraful 3 din directiva menționată, în
cazul proiectelor care se află într-un stadiu avansat de
execuție sau reprezintă obiectul unui contract în derulare
atunci când grupul respectiv de STI este publicat.“
5. La articolul 2, literele p) și q) vor avea următorul
cuprins:
îp) modernizare — orice lucrare majoră de modificare a
unui subsistem sau a unei părți a unui subsistem care

22

MONITORUL OFICIAL AL ROMÂNIEI, PARTEA I, Nr. 971/5.XII.2006

aduce o îmbunătățire a randamentului general al
subsistemului;
q) reînnoire — orice lucrare majoră de înlocuire a unui
subsistem sau a unei părți a unui subsistem care nu
modifică randamentul general al subsistemului;“.
6. La articolul 2, după litera s) se introduc două noi
litere, literele t) și u), cu următorul cuprins:
ît) substituire în cadrul întreținerii — orice înlocuire de
părți componente cu părți care au o funcție și un
randament identice în cadrul întreținerii preventive sau
corective;
u) punere în funcțiune — toate operațiunile prin care un
subsistem este pus în starea sa proiectată de exploatare.“
7. Alineatul (1) al articolului 5 va avea următorul
cuprins:
îArt. 5. — (1) Fiecare subsistem trebuie să facă
obiectul unei STI. Dacă este necesar, un subsistem poate
face obiectul mai multor STI, iar o STI poate viza mai
multe subsisteme. Pentru luarea unei decizii de a elabora
și/sau revizui o STI și selectarea sferei sale tehnice și
geografice este necesar un mandat, STI urmând a fi
elaborate în conformitate cu art. 6 alin. (1).“
8. La articolul 5 alineatul (3), litera e) va avea următorul
cuprins:
îe) să indice, în fiecare caz luat în considerare, care
sunt procedurile ce trebuie utilizate pentru a evalua
conformitatea sau aptitudinile de utilizare a constituenților
de interoperabilitate, pe de o parte, sau verificarea CE a
subsistemelor, pe de altă parte. Aceste proceduri se
bazează pe modulele definite în Decizia 93/465/CEE;“.
9. După alineatul (6) al articolului 5 se introduce un nou
alineat, alineatul (7), cu următorul cuprins:
î(7) STI pot face o trimitere identificată clar și explicit la
standardele sau specificațiile europene atunci când acest
lucru este esențial pentru a îndeplini obiectivele prezentei
hotărâri. În acest caz, standardele și specificațiile europene
sau părțile respective sunt considerate anexe la
respectivele STI și devin obligatorii în momentul în care se
aplică STI. În lipsa unor standarde sau specificații
europene și în așteptarea elaborării lor, se pot face trimiteri
la alte acte normative identificate clar; în acest caz se fac
trimiteri la documente care pot fi ușor accesibile și sunt din
domeniul public.“
10. Articolul 6 va avea următorul cuprins:
îArt. 6. — (1) STI și modificările aduse ulterior STI se
elaborează la nivel comunitar potrivit art. 6 din Directiva
2001/16/CE, astfel cum a fost modificată și completată prin
Directiva 2004/50/CE.
(2) Începând cu data aderării la Uniunea Europeană,
România, prin Ministerul Transporturilor, Construcțiilor și
Turismului, participă la evaluarea prevăzută la art. 6
paragraful 4 din Directiva 2001/16/CE, astfel cum a fost
modificată și completată prin Directiva 2004/50/CE, prin
furnizarea datelor necesare.
(3) Începând cu data aderării la Uniunea Europeană,
România, prin Ministerul Transporturilor, Construcțiilor și
Turismului, are dreptul de a cere comitetului prevăzut la
art. 21 din Directiva 2001/16/CE, verificarea soluțiilor
alternative și introducerea într-un raport anexat la proiectul
de STI a evaluării cost—beneficiu pentru aceste soluții
alternative, în conformitate cu art. 6 paragraful 5 din
aceeași directivă.
(4) Începând cu data aderării la Uniunea Europeană,
România, prin Ministerul Transporturilor, Construcțiilor și
Turismului, poate solicita comitetului prevăzut la art. 21 din
Directiva 2001/16/CE, astfel cum a fost modificată și
completată prin Directiva 2004/50/CE, reverificarea și

actualizarea listei asociațiilor și organismelor prevăzute la
art. 6 paragraful 7 din aceeași directivă.“
11. La articolul 7, partea introductivă va avea următorul
cuprins:
îArt. 7. — Prevederile uneia sau mai multor STI,
adoptate de Comisia Europeană, inclusiv cele referitoare la
materialul rulant, pot să nu fie aplicate pe teritoriul
României în următoarele situații:“.
12. La articolul 7, literele a)—c) vor avea următorul
cuprins:
îa) pentru un proiect de linie nouă, de reînnoire ori de
modernizare a unei linii existente sau pentru orice element
prevăzut la art. 1 alin. (1) aflat într-un stadiu avansat de
finalizare ori făcând obiectul unui contract în curs de
executare la momentul publicării respectivelor STI;
b) pentru orice proiect de modernizare sau reînnoire a
unei linii existente, atunci când gabaritul, ecartamentul ori
distanța dintre axele liniilor de cale ferată sau tensiunea
electrică prevăzute de respectivele STI sunt incompatibile
cu cele ale liniei existente;
c) pentru orice proiect referitor la reînnoirea, extinderea
sau modernizarea unei linii existente, atunci când aplicarea
respectivelor STI compromite viabilitatea economică a
proiectului și/sau compatibilitățile sistemului feroviar
existente în România;“.
13. Alineatele (2) și (3) ale articolului 10 vor avea
următorul cuprins:
î(2) Toți constituenții de interoperabilitate sunt supuși
procedurii de evaluare a conformității și aptitudinii de
utilizare indicată în respectiva STI și sunt însoțite de
declarația respectivă.
(3) Se consideră că un constituent de interoperabilitate
îndeplinește cerințele esențiale dacă acesta respectă
condițiile prevăzute în respectiva STI sau în specificațiile
europene elaborate pentru respectarea acestor condiții.“
14. După alineatul (3) al articolului 10 se introduce un
nou alineat, alineatul (4), cu următorul cuprins:
î(4) Atunci când o specificație europeană nu este încă
disponibilă în momentul adoptării unei STI și atunci când
respectarea acestei specificații este o condiție esențială
pentru garantarea interoperabilității, STI poate să facă
referire la versiunea disponibilă cea mai avansată a
proiectului specificației europene pe care trebuie să o
respecte sau care să conțină tot proiectul ori numai o
parte din acesta.“
15. Articolul 11 va avea următorul cuprins:
îArt. 11. — În cazul în care România, la inițiativa
Ministerului Transporturilor, Construcțiilor și Turismului,
consideră că specificațiile utilizate direct sau indirect pentru
scopurile Directivei 2004/50/CE nu respectă cerințele
esențiale, se poate decide retragerea parțială sau totală a
specificațiilor respective din publicațiile care le cuprind ori
modificarea acestora, în conformitate cu procedura
prevăzută la art. 21 alin. (2) din Directiva 2001/16/CE,
astfel cum a fost modificată și completată prin Directiva
2004/50/CE, după consultarea comitetului înființat conform
Directivei 98/34/CE a Parlamentului European și Consiliului
din 22 iunie 1998 privind procedura de furnizare a
informațiilor în domeniul standardelor și regulamentelor
tehnice și al regulilor privind serviciile de informare a
societății.“
16. Articolul 12 va avea următorul cuprins:
îArt. 12. — (1) În cazul în care se constată că un
constituent de interoperabilitate, prevăzut în declarația de
conformitate CE sau a aptitudinii de utilizare, introdus pe
piață și utilizat pe teritoriul României conform destinației

MONITORUL OFICIAL AL ROMÂNIEI, PARTEA I, Nr. 971/5.XII.2006
sale, nu satisface cerințele esențiale, autoritatea
competentă ia toate măsurile necesare pentru a-i restrânge
domeniul de aplicare, pentru a-i interzice folosirea sau
pentru a-l retrage de pe piață și informează imediat
Ministerul Transporturilor, Construcțiilor și Turismului, mai
ales dacă neconformitatea este datorată:
a) unei nerespectări a cerințelor esențiale;
b) unei aplicări greșite a specificațiilor europene, atunci
când se bazează pe aplicarea acestor specificații europene;
c) unei insuficiențe a specificației europene.
România, la inițiativa Ministerului Transporturilor,
Construcțiilor și Turismului, informează imediat Comisia
Europeană despre măsurile luate și arată motivele deciziei
sale.
(2) În situația în care decizia prevăzută la alin. (1) este
motivată de existența unei lacune în specificațiile europene,
se aplică procedura prevăzută la art. 11. Atunci când un
constituent de interoperabilitate prevăzut în declarația de
conformitate CE se dovedește a fi neconform, România, la
inițiativa Ministerului Transporturilor, Construcțiilor și
Turismului, ia măsurile adecvate împotriva celui care a
stabilit declarația și informează și celelalte state membre
ale Uniunii Europene.“
17. Alineatul (3) al articolului 14 va avea următorul
cuprins:
î(3) Autoritatea Feroviară Română — AFER verifică la
punerea în funcțiune și apoi periodic faptul că aceste
subsisteme sunt exploatate și întreținute conform cerințelor
esențiale specifice lor. În acest scop se utilizează
procedurile de evaluare și verificare prevăzute de STI
structurale și funcționale respective.“
18. Alineatul (4) al articolului 14 va avea următorul
cuprins:
î(4) În cazul unei reînnoiri sau modernizări,
administratorul infrastructurii sau operatorul de transport
feroviar prezintă Autorității de Siguranță Feroviară Română
un dosar cu descrierea proiectului. Autoritatea de Siguranță
Feroviară Română analizează acest dosar și, luând în
considerare strategia de implementare indicată în STI
aplicabilă, decide dacă importanța lucrărilor impune o nouă
autorizare a punerii în funcțiune în înțelesul prezentei
hotărâri. O autorizare nouă a punerii în funcțiune este
necesară de fiecare dată când nivelul de siguranță
generală a subsistemului respectiv poate fi afectat de
lucrările planificate. Dacă o nouă autorizație este solicitată,
Autoritatea de Siguranță Feroviară Română decide în ce
măsură este necesar ca STI să fie aplicate proiectului.
România, la inițiativa Ministerului Transporturilor,
Construcțiilor și Turismului, notifică decizia sa Comisiei
Europene și celorlalte state membre interesate.“
19. După alineatul (4) al articolului 14 se introduc două
noi alineate, alineatele (5) și (6), cu următorul cuprins:
î(5) Dacă Autoritatea de Siguranță Feroviară Română
autorizează punerea în funcțiune a materialului rulant,
aceasta trebuie să se asigure că un cod de identificare
alfanumeric este atribuit fiecărui vehicul. Acest cod trebuie
marcat pe fiecare vehicul și trebuie înscris într-un registru
național de înmatriculare pentru vehicule feroviare, care
îndeplinește următoarele criterii:
a) respectă specificațiile comune definite la alin. (6);
b) este ținut și actualizat de Autoritatea de Siguranță
Feroviară Română care este independentă față de
operatorii de transport feroviar;
c) au acces la registru Autoritatea de Siguranță
Feroviară Română și Organismul de Investigare Feroviar
Român prevăzute la art. 16 și, respectiv, la art. 19 din
Legea nr. 55/2006 privind siguranța feroviară. La registru

23

au acces, în baza unei solicitări legitime, și Consiliul de
supraveghere prevăzut la art. 30 din Ordonanța Guvernului
nr. 89/2003 privind alocarea capacităților de infrastructură
feroviară și tarifarea utilizării infrastructurii feroviare,
aprobată cu modificări și completări prin Legea nr. 8/2004,
cu modificările ulterioare, Agenția Feroviară Europeană,
operatorii de transport feroviar și administratorii de
infrastructură feroviară.
În cazul materialului rulant pus în funcțiune pentru prima
dată într-o țară terță, România poate accepta vehiculele
corect identificate în funcție de un sistem diferit de
codificare. Cu toate acestea, dacă România a autorizat
punerea în funcțiune a unor astfel de vehicule pe teritoriul
său, trebuie să fie posibil să se obțină din registru datele
respective, prevăzute la alin. (6) lit. c), d) și e).
(6) Specificațiile comune pentru registru se adoptă în
conformitate cu procedura prevăzută la art. 21 alin. (2) din
Directiva 2001/16/CE, pe baza proiectelor specificațiilor
elaborate de Agenția Feroviară Europeană. Aceste proiecte
de specificații cuprind: conținutul, formatul datelor,
arhitectura funcțională și tehnică, modul de operare și
reguli privind introducerea și consultarea datelor. Registrul
cuprinde cel puțin următoarele informații:
a) informații privind declarația de verificare CE și
organismul emitent;
b) informații privind registrul de material rulant;
c) datele de identificare ale proprietarului vehiculului sau
ale chiriașului;
d) toate restricțiile privind utilizarea vehiculului;
e) datele pertinente de siguranță cu privire la programul
de întreținere a vehiculului.“
20. După alineatul (2) al articolului 16 se introduce un
nou alineat, alineatul (3), cu următorul cuprins:
î(3) În lipsa STI și în cazurile în care a fost notificată o
derogare conform art. 7, România, la inițiativa Ministerului
Transporturilor, Construcțiilor și Turismului, trimite altor state
membre ale Uniunii Europene și Comisiei Europene, pentru
fiecare subsistem, o listă de reguli tehnice în vigoare
pentru implementarea cerințelor esențiale. Acestea se
notifică în termen de 3 luni de la data aderării României la
Uniunea Europeană și apoi de fiecare dată când se
modifică lista de reguli tehnice. Cu această ocazie
România, la inițiativa Ministerului Transporturilor,
Construcțiilor și Turismului, desemnează și organismele
care răspund de aplicarea, în cazul acestor reguli tehnice,
a procedurii de verificare prevăzute la art. 18.“
21. Articolul 17 va avea următorul cuprins:
îArt. 17. — În cazul în care se constată că STI nu
satisfac în întregime cerințele esențiale, România, pe baza
inițiativei Ministerului Transporturilor, Construcțiilor și
Turismului, poate sesiza comitetul prevăzut la art. 21 din
Directiva 2001/16/CE, astfel cum a fost modificată și
completată prin Directiva 2004/50/CE.“
22. După articolul 17 se elimină titlul îCapitolul V —
Organismul notificat“.
23. Articolul 18 va avea următorul cuprins:
îArt. 18. — (1) În vederea stabilirii declarației de
verificare CE, autoritatea contractantă sau reprezentantul
său oficial invită organismul notificat pe care l-a ales în
acest scop să aplice procedura de verificare CE prevăzută
în anexa nr. 6.
(2) Sarcina organismului notificat, însărcinat cu
verificarea CE a unui subsistem, începe din etapa de
proiectare și acoperă întreaga perioadă de construire până
la etapa de recepție, înaintea punerii în funcțiune a
subsistemului. Ea vizează de asemenea verificarea

24

MONITORUL OFICIAL AL ROMÂNIEI, PARTEA I, Nr. 971/5.XII.2006

interfețelor subsistemului respectiv în raport cu sistemul în
care este încorporat, bazându-se pe informațiile disponibile
în STI relevantă și în registrele prevăzute la art. 24.
(3) Organismul notificat este responsabil cu întocmirea
dosarului tehnic care trebuie să însoțească declarația de
verificare CE. Acest dosar tehnic conține toate documentele
necesare referitoare la caracteristicile subsistemului, precum
și, dacă este cazul, și toate documentele care certifică
conformitatea constituenților de interoperabilitate. Dosarul
conține de asemenea toate elementele referitoare la
condițiile și limitele de utilizare, instrucțiuni de întreținere,
de supraveghere continuă sau periodică, de reglaj și
întreținere.“
24. Articolul 19 va avea următorul cuprins:
îArt. 19. — (1) În cazul în care România, prin
autoritatea competentă, constată că un subsistem de
natură structurală, prevăzut în declarația de verificare CE
însoțită de dosarul tehnic, nu satisface în întregime
dispozițiile prezentei hotărâri și mai ales cerințele esențiale,
poate cere să fie realizate verificări suplimentare.
(2) România, la inițiativa Ministerului Transporturilor,
Construcțiilor și Turismului, informează imediat Comisia
Europeană despre verificările suplimentare cerute,
prezentând motivele care le justifică.“
25. După articolul 19 se introduce capitolul V cu următorul
titlu:
îCAPITOLUL V
Organismul notificat“
26. Articolul 20 va avea următorul cuprins:
îArt. 20. — (1) România, la inițiativa Ministerului
Transporturilor, Construcțiilor și Turismului, notifică Comisiei
Europene și celorlalte state membre ale Uniunii Europene
organismele însărcinate cu efectuarea procedurii de
evaluare a conformității sau a aptitudinilor de utilizare
prevăzute la art. 13 și 18, indicând pentru fiecare dintre
ele domeniul de competență și numărul de identificare
obținut în prealabil de la Comisia Europeană. Comisia
Europeană publică în Jurnalul Oficial al Uniunii Europene
lista organismelor cu numărul lor de identificare, precum și
domeniile de competență și îi asigură actualizarea.
Evaluarea organismului care solicită să fie notificat prin
cerere adresată Ministerului Transporturilor, Construcțiilor și
Turismului se face de o comisie de specialiști din cadrul
Ministerului Transporturilor, Construcțiilor și Turismului,
numită prin ordin al ministrului transporturilor, construcțiilor
și turismului. Președintele comisiei este secretarul de stat
cu atribuții în domeniul transportului feroviar, iar în
componența comisiei trebuie numiți specialiști în domeniile
de expertiză relevante; din comisie nu pot lipsi specialiști
din domeniile: feroviar, integrare europeană, economic și
juridic.
(2) România aplică criteriile prevăzute în anexa nr. 7
pentru evaluarea organismului care trebuie notificat.
Organismele care satisfac criteriile de evaluare prevăzute
în standardele europene relevante sunt prezumate ca
răspunzând respectivelor criterii. Metodologia de evaluare a
organismelor notificate se aprobă prin ordin al ministrului
transporturilor, construcțiilor și turismului, care se publică în
Monitorul Oficial al României, Partea I. Desemnarea ca
organisme notificate se face prin ordin al ministrului
transporturilor, construcțiilor și turismului, în care se
precizează domeniul de competență al acestuia și care se
publică în Monitorul Oficial al României, Partea I.
(3) România își retrage agrementul acordat unui
organism care nu mai satisface criteriile prevăzute în

anexa nr. 7 și informează imediat Comisia Europeană și
celelalte state membre ale Uniunii Europene. Retragerea
desemnării se face de către Ministerul Transporturilor,
Construcțiilor și Turismului prin ordin al ministrului
transporturilor, construcțiilor și turismului, care se publică în
Monitorul Oficial al României, Partea I.
(4) În situația în care România constată că un organism
notificat de un alt stat membru al Uniunii Europene nu
satisface criteriile relevante, comitetul prevăzut la art. 21
din Directiva 2001/16/CE este sesizat pe această temă și
își emite punctul de vedere într-un interval de 3 luni. Pe
baza punctului de vedere al comitetului, Comisia
Europeană informează statul membru în cauză despre
toate modificările care sunt necesare pentru ca organismul
notificat să își poată păstra statutul care i-a fost
recunoscut.
(5) Reprezentanții României, desemnați de Organismul
Notificat Feroviar Român înființat conform prevederilor Legii
nr. 55/2006, pot lua parte în calitate de observator la
activitatea grupului de coordonare a organismelor notificate,
înființat de Comisia Europeană conform prevederilor
Directivei 2004/50/CE. Comisia Europeană și observatorii
informează comitetul prevăzut la art. 21 din Directiva
2001/16/CE cu privire la activitatea desfășurată în cadrul
grupului de coordonare.“
27. După articolul 20 se introduce capitolul VI cu
următorul titlu:
îCAPITOLUL VI
Comitetul și programul de lucru“
28. Articolul 21 va avea următorul cuprins:
îArt. 21. — Participarea României la activitatea
comitetului prevăzut la art. 21 din Directiva 2001/16/CE
este asigurată de reprezentanții Ministerului Transporturilor,
Construcțiilor și Turismului.“
29. După articolul 21 se introduc două noi articole,
articolele 211 și 212, cu următorul cuprins:
îArt. 21 1 . — România aplică recomandările de
implementare privind Directiva 2001/16/CE, adoptate de
Comisia Europeană conform prevederilor art. 21 1 din
Directiva 2001/16/CE.
Art. 212. — Anexele nr. 2—6 la Directiva 2001/16/CE,
care vor fi modificate în conformitate cu procedura
prevăzută la art. 21 alin. (2) din Directiva 2001/16/CE, vor
fi transpuse în legislația națională.“
30. Articolul 22 se abrogă.
31. Articolul 23 va avea următorul cuprins:
îArt. 23. — În conformitate cu art. 23 din Directiva
2001/16/CE, astfel cum a fost modificată și completată prin
Directiva 2004/50/CE, România, la inițiativa Ministerului
Transporturilor, Construcțiilor și Turismului, poate solicita
comitetului prevăzut la art. 21 din Directiva 2001/16/CE să
mandateze elaborarea unei STI pentru un subiect
suplimentar, dacă acesta are legătură cu un subsistem
prevăzut în anexa nr. 2.“
32. După articolul 23 se introduce capitolul VII cu
următorul titlu:
îCAPITOLUL VII
Registre ale infrastructurii și ale materialului rulant“
33. Articolul 24 va avea următorul cuprins:
îArt. 24. — (1) Autoritatea Feroviară Română — AFER
va asigura publicarea și actualizarea anuală a registrelor
infrastructurii și ale materialului rulant. Aceste registre

MONITORUL OFICIAL AL ROMÂNIEI, PARTEA I, Nr. 971/5.XII.2006
trebuie să prezinte caracteristicile principale pentru fiecare
subsistem sau parte a subsistemului, de exemplu
parametrii de bază, și corelația lor cu caracteristicile
prescrise prin STI aplicabile. În acest scop, fiecare STI va
preciza informațiile care trebuie să fie incluse în registrele
infrastructurii și ale materialului rulant.
(2) Copiile acestor registre sunt trimise statelor membre
ale Uniunii Europene implicate și Agenției Feroviare
Europene și vor fi puse, pentru consultare, la dispoziție
părților interesate, incluzând cel puțin operatorii economici
profesionali din sector.“
34. După articolul 24, se introduce capitolul VIII cu
următorul titlu:
îCAPITOLUL VIII
Dispoziții tranzitorii“
35. Articolul 25 va avea următorul cuprins:
îArt. 25. — După adoptarea sistemului de referință
prevăzut la art. 25 din Directiva 2001/16/CE, astfel cum a
fost modificată și completată prin Directiva 2004/50/CE,
România, la inițiativa Ministerului Transporturilor,
Construcțiilor și Turismului, va informa comitetul prevăzut la
art. 21 din Directiva 2001/16/CE asupra intenției de a
adopta orice dispoziție națională sau de a dezvolta orice
proiect pe teritoriul său, care diferă în raport cu sistemul
de referință.“
36. După articolul 25 se introduce un nou capitol,
capitolul IX, cu următorul titlu:
îCAPITOLUL IX
Dispoziții finale și sancțiuni“
37. După articolul 25 se introduc șase noi articole,
articolele 26—31, cu următorul cuprins:
îArt. 26. — Toate deciziile luate în aplicarea prezentei
hotărâri privind evaluarea de conformitate sau a
aptitudinilor
de
utilizare
a
constituenților
de
interoperabilitate, verificarea constituenților sistemului de
transport feroviar convențional transeuropean, precum și
deciziile luate în aplicarea art. 11, 12, 17 și 19 sunt
temeinic motivate și într-o manieră precisă. Ele sunt
notificate în cel mai scurt timp posibil părților interesate, cu
indicarea căilor de atac prevăzute de legislația în vigoare
și termenele la care aceste acțiuni trebuie introduse.
Art. 27. — (1) Dispozițiile corespunzătoare fiecărei STI
vor fi puse în aplicare prin ordinul ministrului transporturilor,
construcțiilor și turismului, conform modalităților proprii
fiecărei STI. Adoptarea acestor dispoziții va conține o
referire la prezenta hotărâre sau o astfel de referire cu
ocazia publicării în Monitorul Oficial al României, Partea I.
(2) Începând cu data aderării României la Uniunea
Europeană, toate ordinele ministrului transporturilor,
construcțiilor și turismului, prin care se preiau STI adoptate
de Uniunea Europeană prin acte comunitare direct
aplicabile conform legislației comunitare, se abrogă.
Art. 28. — Încălcarea prevederilor prezentei hotărâri
atrage răspunderea materială, civilă, contravențională sau
penală, după caz, a celor vinovați.
Art. 29. — (1) Constituie contravenții și se sancționează
astfel:
a) nerespectarea prevederilor art. 8 alin. (1), cu amendă
de la 5.000 lei la 20.000 lei, retragerea de pe piață și/sau
interzicerea utilizării și introducerii pe piață a constituenților
de interoperabilitate în cauză;
b) nerespectarea prevederilor art. 9, cu amendă de la
10.000 lei la 20.000 lei;

25

c) nerespectarea prevederilor art. 13 alin. (5) lit. b), cu
amendă de la 10.000 lei la 20.000 lei;
d) nerespectarea prevederilor art. 15, cu amendă de la
10.000 lei la 20.000 lei.
(2) Sancțiunile se aplică și persoanelor juridice.
(3) Constatarea contravențiilor și aplicarea sancțiunilor
se fac de către organele de control împuternicite prin ordin
al ministrului transporturilor, construcțiilor și turismului.
(4) În cazul în care subiectul activ al contravențiilor
prevăzute la alin. (1) lit. c) este organismul desemnat sau
agreat de Ministerul Transporturilor, Construcțiilor și
Turismului, constatarea contravențiilor și aplicarea
sancțiunilor se fac de către minister.
(5) Contravenientul poate achita, pe loc sau în termen
de cel mult 48 de ore de la data încheierii procesuluiverbal ori, după caz, de la data comunicării acestuia,
jumătate din minimul amenzii prevăzute la alin. (1), agentul
constatator făcând mențiune despre această posibilitate în
procesul-verbal.
Art. 30. — Contravențiilor prevăzute la art. 29 alin. (1)
le sunt aplicabile dispozițiile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările ulterioare.
Art. 31. — Anexele nr. 1—7 fac parte integrantă din
prezenta hotărâre.“
38. După articolul 31 se introduce următoarea
mențiune:
îPrezenta hotărâre transpune toate prevederile aplicabile
ale Directivei 2001/16/CE a Parlamentului European și
Consiliului din 19 martie 2001 privind interoperabilitatea
sistemului feroviar convențional transeuropean, publicată în
Jurnalul Oficial al Uniunii Europene (JOUE) nr. L 110 din
20 aprilie 2001, cu modificările și completările ulterioare.“
39. Anexa nr. 1 se înlocuiește cu anexa nr. 3 la
prezenta hotărâre.
40. La anexa nr. 3, după punctul 2.4.3 se introduce un
nou punct, punctul 2.4.4, cu următorul cuprins:
î2.4.4. Control
Trenurile trebuie echipate cu un dispozitiv de
înregistrare. Datele colectate de acest dispozitiv și
procesarea informațiilor trebuie armonizate.“
41. Punctul 2 al anexei nr. 7 va avea următorul cuprins:
î2. Organismul și personalul însărcinate să efectueze
verificarea trebuie să execute operațiunile de verificare cu
cea mai mare integritate profesională și cu cea mai mare
competență tehnică și trebuie să fie libere de orice presiuni
și stimulente, îndeosebi de ordin financiar, care pot să
influențeze decizia lor sau rezultatele verificării lor, în
special de cele care vin din partea unor persoane sau
grupuri de persoane interesate de rezultatele verificărilor. În
special, organismul și personalul care răspund de verificări
trebuie să fie independente din punct de vedere funcțional
față de autoritățile desemnate să emită autorizațiile de
punere în funcțiune conform prezentei hotărâri, față de
Organismul de Licențe Feroviare Român, Autoritatea de
Siguranță Feroviară Română și față de Organismul de
Investigare Feroviar Român, prevăzute de Legea
nr. 55/2006 privind siguranța feroviară.“
Art. III. — (1) Ca măsuri tranzitorii se aplică prevederile
art. 29 din Legea nr. 608/2001 privind evaluarea
conformității produselor, republicată.
(2) După data aderării României la Uniunea Europeană,
marcajul îCS“ din cuprinsul Hotărârii Guvernului
nr. 1.533/2003 și al Hotărârii Guvernului nr. 850/2003 se
înlocuiește cu marcajul îCE“.

26

MONITORUL OFICIAL AL ROMÂNIEI, PARTEA I, Nr. 971/5.XII.2006

Prezenta hotărâre transpune Directiva 2004/50/CE a
Parlamentului European și Consiliului din 29 aprilie 2004
pentru modificarea Directivei Consiliului 96/48/CE privind
interoperabilitatea sistemului feroviar transeuropean de
mare viteză și a Directivei 2001/16/CE a Parlamentului
European și Consiliului privind interoperabilitatea sistemului
feroviar convențional transeuropean, publicată în Jurnalul
Oficial al Uniunii Europene (JOUE) nr. L 164 din 30 aprilie
2004, și Rectificativul la Directiva 2004/50/CE a

Parlamentului European și Consiliului din 29 aprilie 2004
pentru modificarea Directivei Consiliului 96/48/CE privind
interoperabilitatea sistemului feroviar transeuropean de
mare viteză și a Directivei 2001/16/CE a Parlamentului
European și Consiliului privind interoperabilitatea sistemului
feroviar convențional transeuropean, publicată în Jurnalul
Oficial al Uniunii Europene (JOUE) nr. L 220 din 21 iunie
2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul integrării europene,
Anca Daniela Boagiu
București, 1 noiembrie 2006.
Nr. 1.563.

ANEXA Nr. 1
(Anexa nr. 1 la Hotărârea Guvernului nr. 1.533/2006)
SISTEMUL FEROVIAR TRANSEUROPEAN DE MARE VITEZĂ

1. Infrastructura
Infrastructura sistemului feroviar transeuropean de mare
viteză este infrastructura cu liniile care fac parte din
rețeaua transeuropeană de transport, prevăzută în Legea
nr. 203/2003 privind realizarea, dezvoltarea și modernizarea
rețelei de transport de interes național și european,
republicată, sau prevăzute în orice actualizare a acestei
legi ca urmare a revizuirii.
Liniile de mare viteză cuprind:
— liniile special construite pentru mare viteză și
echipate pentru viteze mai mari sau egale cu 250 km/h;
— liniile special modernizate pentru mare viteză și
echipate pentru viteze de ordinul a 200 km/h;
— liniile special modernizate pentru mare viteză și care
au caracteristici specifice ca urmare a restricțiilor
topografice, reliefului sau mediului urban și pe care viteza
trebuie adaptată de la caz la caz.
Această infrastructură cuprinde managementul traficului,
sistemele de identificare a vehiculelor și de navigare:
instalațiile tehnice pentru procesarea datelor și de
telecomunicații, destinate serviciilor pentru călători pe

aceste linii pentru a se garanta exploatarea sigură și
armonioasă a rețelei și un management eficient al traficului.
2. Materialul rulant
Materialul rulant prevăzut în prezenta hotărâre cuprinde
trenurile proiectate să circule:
— pe liniile special construite pentru mare viteză, la o
viteză de cel puțin 250 km/h, permițând în condiții potrivite
atingerea unei viteze de peste 300 km/h;
— pe liniile prevăzute la pct. 1, dacă acest lucru este
compatibil cu performanțele liniilor respective, la o viteză de
ordinul a 200 km/h.
3. Compatibilitatea sistemului feroviar transeuropean
de mare viteză
Calitatea serviciilor feroviare din Europa depinde, printre
altele, de compatibilitatea perfectă dintre caracteristicile
infrastructurii — în cel mai larg sens, adică părțile fixe ale
tuturor subsistemelor implicate — și cele ale materialului
rulant, inclusiv părțile componente la bord ale tuturor
subsistemelor implicate. Nivelurile de randament, siguranța,
calitatea serviciilor și costurile depind de această
compatibilitate.
ANEXA Nr. 2
(Anexa nr. 2 la Hotărârea Guvernului nr. 1.533/2003)

SUBSISTEME

1. Lista subsistemelor
În scopul prezentei hotărâri, sistemul care alcătuiește
sistemul feroviar transeuropean de mare viteză poate fi
împărțit în următoarele subsisteme:
a) domenii structurale:
— infrastructură;
— energie;
— control-comandă și semnalizare;
— exploatare și managementul traficului;
— material rulant, fie
b) domenii funcționale:
— întreținere;
— aplicații telematice pentru serviciile de transport de
călători și mărfuri.

2. Domenii care trebuie prevăzute
Pentru fiecare subsistem lista de aspecte privind
interoperabilitatea este indicată în mandatele pentru
elaborarea STI acordate Agenției Feroviare Europene.
Conform art. 6 alin. (1) din hotărâre, aceste mandate se
stabilesc în conformitate cu procedura prevăzută la art. 21
alin. (2) din Directiva 96/48/CE privind interoperabilitatea
sistemului feroviar transeuropean de mare viteză.
Dacă este necesar, lista de aspecte privind
interoperabilitatea indicată în mandate este specificată de
către Agenția Feroviară Europeană, în conformitate cu art.5
alin. (3) lit. c) din hotărâre.

MONITORUL OFICIAL AL ROMÂNIEI, PARTEA I, Nr. 971/5.XII.2006

27

ANEXA Nr. 3
(Anexa nr. 1 la Hotărârea Guvernului nr. 850/2003)
SISTEMUL FEROVIAR TRANSEUROPEAN CONVENȚIONAL

1. Infrastructura
Infrastructura sistemului feroviar transeuropean
convențional este infrastructura cu liniile care fac parte din
rețeaua transeuropeană de transport, prevăzută de Legea
nr. 203/2003 privind realizarea, dezvoltarea și modernizarea
rețelei de transport de interes național și european,
republicată, sau prevăzute în orice actualizare a acestei
legi ca urmare a revizuirii.
În scopul prezentei hotărâri, această rețea poate fi
subîmpărțită pe următoarele categorii:
— liniile pentru transportul de călători;
— liniile pentru transportul mixt (călători și marfă);
— liniile special proiectate sau modernizate pentru
transportul de mărfuri;
— nodurile feroviare în transportul de călători;
— nodurile feroviare în transportul de mărfuri, inclusiv
terminalele intermodale;
— căile de conectare dintre elementele menționate mai
sus.
Această infrastructură cuprinde managementul traficului,
sistemele de identificare a vehiculelor și de navigare:
instalațiile tehnice pentru procesarea datelor și
telecomunicații destinate serviciilor din transportul de
călători de mare distanță și transportul de mărfuri de pe
rețea pentru a se garanta exploatarea sigură și armonioasă
a rețelei și un management eficient al traficului.
2. Materialul rulant
Materialul rulant cuprinde toate vehiculele care pot
circula pe toată rețeaua feroviară transeuropeană
convențională sau pe o parte a acesteia, inclusiv:
— trenurile electrice și termice autopropulsate;
— unitățile cu tracțiune electrică sau termică;
— vagoanele de călători;
— vagoanele de marfă, inclusiv materialul rulant destinat
să transporte camioane.
Se includ și echipamentele mobile pentru construcția și
întreținerea infrastructurii feroviare, dar acestea nu
reprezintă o prioritate.
Fiecare dintre categoriile de mai sus se subîmparte în:

— material rulant pentru uz internațional;
— material rulant pentru uz național.
3. Compatibilitatea sistemului feroviar transeuropean
convențional
Calitatea serviciilor feroviare din Europa depinde, printre
altele, de compatibilitatea perfectă dintre caracteristicile
infrastructurii — în cel mai larg sens, părțile fixe ale tuturor
subsistemelor implicate — și cele ale materialului rulant,
inclusiv părțile componente la bord ale tuturor subsistemelor
implicate. Nivelurile de randament, siguranță, calitatea
serviciilor și costurile depind de această compatibilitate.
4. Extinderea sferei de aplicare
1. Subcategorii de linii și material rulant

Pentru ca interoperabilitatea să fie însoțită de eficiența
costurilor se pot elabora, dacă este necesar, mai multe
subcategorii ale tuturor categoriilor de linii și material rulant
prevăzute în prezenta anexă.
Dacă este necesar, specificațiile funcționale și tehnice
prevăzute la art. 5 alin. (3) pot varia în funcție de
subcategorie.
2. Protecția costurilor

La analiza cost-beneficiu a măsurilor propuse se iau în
considerare, printre altele, următoarele:
— costurile măsurii propuse;
— reducerea costurilor de capital pentru economiile de
scară și mai buna utilizare a materialului rulant;
— reducerea costurilor de investiție și întreținere/
exploatare pentru concurență sporită între producători și
companiile de întreținere;
— beneficiile de mediu, datorate îmbunătățirilor tehnice
ale sistemului feroviar;
— creșterea siguranței de exploatare.
În plus, această evaluare va indica impactul probabil
pentru toți operatorii de transport feroviar și operatorii
economici implicați.

GUVERNUL ROMÂNIEI

HOTĂRÂRE
privind transmiterea unor drumuri forestiere și a terenurilor aferente acestora din domeniul public
al statului și din administrarea Regiei Naționale a Pădurilor — Romsilva în domeniul public
al municipiului Petroșani și în administrarea Consiliului Local al Municipiului Petroșani,
județul Hunedoara
În temeiul art. 108 din Constituția României, republicată, al art. 4 alin. (3) din Ordonanța Guvernului nr. 96/1998
privind reglementarea regimului silvic și administrarea fondului forestier național, republicată, cu modificările și completările
ulterioare, și al art. 9 alin. (1) și art. 12 alin. (1) și (2) din Legea nr. 213/1998 privind proprietatea publică și regimul
juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor drumuri
forestiere, având datele de identificare prevăzute în anexa
nr. 1, din domeniul public al statului și din administrarea
Regiei Naționale a Pădurilor — Romsilva în domeniul
public al municipiului Petroșani și în administrarea

Consiliului Local al Municipiului Petroșani, județul
Hunedoara.
Art. 2. — (1) Se aprobă transmiterea terenurilor aferente
drumurilor forestiere prevăzute la art. 1, având datele de
identificare prevăzute în anexa nr. 2, din domeniul public al

28

MONITORUL OFICIAL AL ROMÂNIEI, PARTEA I, Nr. 971/5.XII.2006

statului și din administrarea Regiei Naționale a Pădurilor —
Romsilva în domeniul public al municipiului Petroșani și în
administrarea Consiliului Local al Municipiului Petroșani,
județul Hunedoara.
(2) Pentru terenurile forestiere prevăzute la alin. (1)
Consiliul Local al Municipiului Petroșani asigură respectarea
regimului silvic.

Art. 3. — Predarea-preluarea drumurilor forestiere
prevăzute la art. 1 și a terenurilor aferente acestora
prevăzute la art. 2 se face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.
Art. 4. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.640.
ANEXA Nr. 1
DATELE DE IDENTIFICARE

a drumurilor forestiere care se transmit din domeniul public al statului și din administrarea
Regiei Naționale a Pădurilor — Romsilva în domeniul public al municipiului Petroșani și în administrarea
Consiliului Local al Municipiului Petroșani, județul Hunedoara

Nr.
crt.

Persoana juridică
de la care se
transmite bunul
imobil

Denumirea
bunului
imobil

1. Drum forestier
Roșia

2. Drum forestier
Sălătruc

Statul român,
din administrarea
Regiei Naționale
a Pădurilor —
Romsilva
Statul român,
din administrarea
Regiei Naționale
a Pădurilor —
Romsilva

Persoana juridică
la care se transmite
bunul imobil

Nr.
de inventar
la Regia
Națională
a Pădurilor —
Romsilva

Municipiul Petroșani,
în administrarea
Consiliului Local
al Municipiului
Petroșani
Municipiul Petroșani,
în administrarea
Consiliului Local
al Municipiului
Petroșani

Indicativul
drumului
în
amenajament

Lungime
(km)

Valoarea
de inventar
— lei —

Nr.
de
inventar
M.F.P.

21.284

Ocolul Silvic
Petroșani UP I
u.a. 237 D

8,4

192.951

4.494

10.735

Ocolul Silvic
Petroșani UP VI
u.a. 189 D

2,8

78.772

152.714

ANEXA Nr. 2
DATELE DE IDENTIFICARE

a terenurilor aferente drumurilor forestiere, care se transmit din domeniul public al statului și din administrarea
Regiei Naționale a Pădurilor — Romsilva în domeniul public al municipiului Petroșani și în administrarea
Consiliului Local al Municipiului Petroșani, județul Hunedoara
Nr.
crt.

Amplasamentul
terenului

1. Municipiul Petroșani,
județul Hunedoara

2. Municipiul Petroșani,
județul Hunedoara

Persoana juridică
de la care se
transmite terenul

Statul român,
din administrarea
Regiei Naționale
a Pădurilor —
Romsilva
Statul român,
din administrarea
Regiei Naționale
a Pădurilor —
Romsilva

Persoana juridică
la care se
transmite terenul

Municipiul Petroșani,
în administrarea
Consiliului Local
al Municipiului
Petroșani
Municipiul Petroșani,
în administrarea
Consiliului Local
al Municipiului
Petroșani

Localizarea
terenului
în cadastrul
forestier

Suprafața
(ha)

Nr.
de
inventar
MFP

Codul
de
clasificare

Ocolul Silvic
Petroșani
UP I u.a. 237 D

5,5

1.364

8.04.02

Ocolul Silvic
Petroșani
UP VI u.a. 189 D

1,7

1.364

8.04.02

MONITORUL OFICIAL AL ROMÂNIEI, PARTEA I, Nr. 971/5.XII.2006

29

GUVERNUL ROMÂNIEI

HOTĂRÂRE
pentru modificarea art. 3 din Hotărârea Guvernului nr. 1.069/2002
privind trecerea unui imobil din proprietatea privată a statului și administrarea
Ministerului de Interne în proprietatea privată a municipiului Vaslui, județul Vaslui,
și administrarea Consiliului Local al Municipiului Vaslui
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 3 din Hotărârea Guvernului
nr. 1.069/2002 privind trecerea unui imobil din proprietatea
privată a statului și administrarea Ministerului de Interne în
proprietatea privată a municipiului Vaslui, județul Vaslui, și
administrarea Consiliului Local al Municipiului Vaslui,
publicată în Monitorul Oficial al României, Partea I, nr. 727
din 4 octombrie 2002, se modifică și va avea următorul
cuprins:
îArt. 3. — (1) La darea în folosință a spațiilor locative
în baza unui nou protocol, Ministerul Administrației și
Internelor redobândește dreptul de administrare asupra unui
număr de apartamente în contul lucrărilor de investiții
realizate din bugetul propriu.

(2) Spațiile în curs de execuție de la parter și mezanin,
având suprafața construită de 324,10 m 2 și suprafața
desfășurată de 587,35 m2, precum și terenul aferent în
cotă indiviză de 79,116 m2 trec în administrarea Instituției
Prefectului Județului Vaslui pentru a fi puse la dispoziție
Serviciului Public Comunitar pentru Eliberarea și Evidența
Pașapoartelor Simple al Județului Vaslui și a Serviciului
Public Comunitar Regim Permise de Conducere și
Înmatricularea Vehiculelor Vaslui.
(3) La terminarea lucrărilor spațiile de la alin. (2) se trec
și se înscriu în domeniul public al statului pe baza
procesului-verbal de recepție definitivă.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.642.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea Poziției comune a Consiliului Uniunii Europene 2006/31/PESC
de prelungire a măsurilor restrictive impuse Liberiei
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Poziției comune a

Consiliului Uniunii Europene 2006/31/PESC*) de prelungire
a măsurilor restrictive impuse Liberiei.

Ministrul afacerilor externe,
Mihai Răzvan Ungureanu
București, 15 septembrie 2006.
Nr. 1.407.
*) Poziția comună este reprodusă în facsimil.

30

MONITORUL OFICIAL AL ROMÂNIEI, PARTEA I, Nr. 971/5.XII.2006

(1)
(2)

MONITORUL OFICIAL AL ROMÂNIEI, PARTEA I, Nr. 971/5.XII.2006

31

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 971/5.XII.2006 conține 32 de pagini.

Prețul: 2,25 lei

&JUYDGY|121478]
ISSN 1453—4495

