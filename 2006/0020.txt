PARTEA

Anul 174 (XVIII) — Nr. 20

I

Marți, 10 ianuarie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

491/2005. — Ordin al directorului general al Oficiului
Registrului Național al Informațiilor Secrete de Stat
pentru aprobarea Cerințelor minime pentru
protecția informațiilor UE clasificate care fac
obiectul activităților contractuale .............................

ACTE
ALE

ALE

ORGANELOR

ADMINISTRAȚIEI

DE

1–16

SPECIALITATE

PUBLICE

CENTRALE

GUVERNUL ROMÂNIEI
OFICIUL REGISTRULUI NAȚIONAL AL INFORMAȚIILOR SECRETE DE STAT

ORDIN
pentru aprobarea Cerințelor minime pentru protecția informațiilor UE clasificate
care fac obiectul activităților contractuale
În temeiul art. II din Legea nr. 343/2005 pentru modificarea și completarea Ordonanței de urgență a Guvernului
nr. 153/2002 privind organizarea și funcționarea Oficiului Registrului Național al Informațiilor Secrete de Stat,
directorul general al Oficiului Registrului Național al Informațiilor Secrete de Stat emite prezentul ordin.
Articol unic. — Se aprobă Cerințele minime pentru
protecția informațiilor UE clasificate care fac obiectul

activităților contractuale, prevăzute în anexa care face parte
integrantă din prezentul ordin.

Directorul general al Oficiului Registrului Național
al Informațiilor Secrete de Stat,
Marius Petrescu

București, 21 decembrie 2005.
Nr. 491.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 20/10.I.2006
ANEXĂ
CERINȚELE MINIME

pentru protecția informațiilor UE clasificate care fac obiectul activităților contractuale
CAPITOLUL I
Dispoziții generale
Art. 1. — Oficiul Registrului Național al Informațiilor
Secrete de Stat (ORNISS), în calitate de autoritate
națională de securitate (ANS), asigură implementarea
unitară, la nivel național, a politicilor de protecție a
informațiilor UE clasificate care fac obiectul activităților
contractuale, prin exercitarea atribuțiilor de reglementare,
autorizare, evidență și control.
Art. 2. — (1) Informațiile UE clasificate, gestionate în
cadrul activităților contractuale, sunt protejate potrivit
prezentelor cerințe, elaborate conform standardelor minime
și principiilor cuprinse în documentele UE privind politica de
securitate.
(2) Prezentele cerințe se aplică obiectivelor industriale
care desfășoară sau urmează să desfășoare activități
contractuale care implică accesul la informații UE clasificate
de nivel CONFIDENTIEL sau superior.
Art. 3. — În sensul prezentelor cerințe, termenii următori
se definesc astfel:
a) anexa de securitate (AS) — documentul elaborat de
contractantul/subcontractantul care pune la dispoziția
celeilalte părți informații UE clasificate și care cuprinde
cerințele de securitate specifice contractului;
b) certificat de securitate industrială UE (CSI—UE) —
documentul eliberat de ORNISS sau de autoritatea
competentă a unui stat membru UE, care atestă că, din
punct de vedere al securității, un obiectiv industrial asigură
măsuri adecvate de protecție a informațiilor UE clasificate
de un anumit nivel, iar personalul care necesită acces la
informații UE clasificate a fost verificat și instruit în ceea ce
privește reglementările de securitate și este autorizat
corespunzător;
c) contract/subcontract clasificat — contractul încheiat în
condițiile legii, în cadrul căruia este necesar accesul la
informații UE clasificate sau sunt generate astfel de
informații;
d) contractant/subcontractant — obiectivul industrial parte
a unui contract/subcontract clasificat;
e) lista clasificărilor de securitate (LCS) — documentul
cuprinzând categoriile de informații UE clasificate,
gestionate în cadrul contractului, precum și nivelurile de
clasificare atribuite acestora;
f) obiectiv industrial — persoana juridică ce desfășoară
activități de producere/furnizare de bunuri, prestare de
servicii sau execuție de lucrări în domeniul industrial,
comercial, științific sau de cercetare-dezvoltare;
g) securitate industrială — ansamblul măsurilor și
procedurilor de protecție a informațiilor UE clasificate,
aplicabile obiectivelor industriale care desfășoară sau
urmează să desfășoare activități contractuale care implică
accesul la astfel de informații, în scopul prevenirii pierderii,
compromiterii sau divulgării neautorizate, precum și
identificării și recuperării celor compromise ori pierdute și
reducerii consecințelor.
Art. 4. — În domeniul securității industriale, în
conformitate cu prevederile Ordonanței de urgență a
Guvernului nr. 153/2002 privind organizarea și funcționarea
Oficiului Registrului Național al Informațiilor Secrete de Stat,
aprobată prin Legea nr. 101/2003, cu modificările și
completările ulterioare, ORNISS are următoarele atribuții
principale:
a) stabilește, pe baza principiilor generale și
standardelor minime de securitate ale UE, măsurile și

procedurile de protecție a informațiilor UE clasificate care
fac obiectul activităților contractuale;
b) stabilește strategia și coordonează implementarea
unitară la nivel național a măsurilor și procedurilor de
protecție a informațiilor UE clasificate care fac obiectul
activităților contractuale;
c) eliberează CSI—UE obiectivelor industriale cu sediul
în România, implicate în negocierea/derularea contractelor
care presupun accesul la informații UE clasificate;
d) avizează AS la contractele/subcontractele clasificate,
elaborate de contractanți/subcontractanți cu sediul în
România, în conformitate cu prevederile legale în vigoare;
e) monitorizează, cu sprijinul autorităților desemnate de
securitate (ADS), respectarea cerințelor de securitate ce
trebuie îndeplinite de către un obiectiv industrial pentru
negocierea și derularea contractelor clasificate;
f) gestionează la nivel național evidențele privind:
— obiectivele industriale deținătoare de CSI—UE;
— persoanele fizice autorizate pentru acces la informații
UE clasificate în procesul de negociere, încheiere și
derulare a unui contract clasificat;
g) colaborează cu structurile de securitate ale UE și ale
statelor membre UE și comunică, la cererea acestora,
obiectivele industriale care dețin CSI—UE sau inițiază
procedura de eliberare a acestora;
h) solicită autorităților de securitate competente din
statele membre UE informații privind eliberarea CSI—UE
pentru persoanele juridice străine implicate în contracte
clasificate;
i) coordonează și participă la activitățile de control
privind protecția informațiilor UE clasificate, gestionate în
cadrul activităților contractuale;
j) coordonează activitățile de transport internațional al
materialelor UE clasificate, potrivit normelor în vigoare;
k) asigură, la cerere, consultanță de specialitate
obiectivelor industriale în vederea implementării cadrului
legal în domeniul protecției informațiilor UE clasificate;
l) desfășoară activități de pregătire a personalului cu
atribuții pe linia protecției informațiilor UE clasificate, în
cadrul activităților contractuale derulate în România care
presupun accesul la astfel de informații.
Art. 5. — Potrivit competențelor legale, în domeniul
securității industriale, ADS:
a) la solicitarea ORNISS, efectuează verificările de
securitate necesare acordării avizului de securitate și
comunică ORNISS rezultatul acestora;
b) monitorizează respectarea condițiilor de securitate
care au stat la baza avizului de securitate;
c) investighează cazurile în care s-au semnalat încălcări
ale reglementărilor de securitate, distrugeri, dispariții,
dezvăluiri neautorizate de informații UE clasificate,
diseminate sau produse în cadrul unui contract clasificat, și
prezintă concluziile investigațiilor ORNISS;
d) informează imediat ORNISS în cazul constatării unor
riscuri de securitate sau vulnerabilități cu privire la protecția
informațiilor UE clasificate și propune măsurile necesare.
CAPITOLUL II
Cerințe de securitate privind negocierea și derularea
contractelor/subcontractelor clasificate
Art. 6. — Certificarea de securitate a unui obiectiv
industrial în ceea ce privește protecția informațiilor UE

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 20/10.I.2006
clasificate, vehiculate în cadrul activităților contractuale, are
ca scop:
a) prevenirea accesului persoanelor neautorizate la
informații UE clasificate;
b) garantarea accesului la informații UE clasificate în
conformitate cu principiul înecesității de a cunoaște“;
c) identificarea persoanelor care pot pune în pericol
informațiile UE clasificate și interzicerea accesului acestora
la acest tip de informații;
d) garantarea faptului că obiectivul industrial are
capacitatea de a proteja informațiile UE clasificate în
procesul de negociere, respectiv de derulare a contractului
clasificat.
Art. 7. — (1) Pentru a participa la procedurile de
atribuire, respectiv de derulare a unui contract/subcontract
clasificat de nivel CONFIDENTIEL sau superior, obiectivul
industrial trebuie să dețină CSI—UE corespunzător nivelului
de clasificare al informațiilor UE vehiculate în cadrul
negocierii, respectiv al derulării contractului.
(2) Accesul la informații UE clasificate în procesul de
negociere și derulare a contractelor clasificate se va
acorda, cu respectarea principiului înecesității de a
cunoaște“, numai reprezentanților obiectivelor industriale
autorizați potrivit reglementărilor în vigoare.
Art. 8. — (1) Un contractant/subcontractant nu poate
subcontracta executarea totală sau parțială a
contractului/subcontractului clasificat fără autorizarea scrisă
a contractantului/subcontractantului care pune la dispoziție
sau împreună cu care sunt generate informațiile UE
clasificate.
(2) Dacă autoritatea competentă a UE a impus restricții
pentru atribuirea de contracte clasificate în unele state
membre UE, negocierea cu subcontractanți din aceste state
se va face după obținerea prealabilă a permisiunii autorității
competente a UE, prin intermediul ORNISS.
(3) Contractele/subcontractele clasificate cu obiective
industriale din state nemembre UE se vor încheia numai
cu autorizarea scrisă a autorității competente a UE.
Art. 9. — (1) Contractanții/subcontractanții deținători de
informații UE clasificate răspund de protecția acestora
potrivit legislației naționale în vigoare, precum și condițiilor
impuse prin AS.
(2) Contractele/subcontractele clasificate vor fi însoțite
de AS, care trebuie să includă și LCS.
(3) Contractanții/subcontractanții cu sediul în România
sunt obligați să notifice ORNISS intenția de a
contracta/subcontracta
activități
aferente
unui
contract/subcontract clasificat.
(4) Pentru derularea contractelor/subcontractelor
clasificate, încheiate de contractanții/subcontractanții cu
sediul în România, AS trebuie avizată de ORNISS.
CAPITOLUL III
Procedura de eliberare a CSI—UE
Art. 10. — (1) Pentru a i se elibera CSI—UE, un
obiectiv industrial trebuie să îndeplinească următoarele
cerințe:
a) să nu prezinte riscuri de securitate;
b) să fie stabil din punct de vedere economic;
c) personalul implicat în negocierea/derularea
contractului clasificat să fie autorizat pentru acces la
informații UE clasificate de nivel corespunzător;
d) să aibă implementate măsuri de securitate fizică și a
informațiilor;
e) să aibă implementate măsuri de securitate a
informațiilor vehiculate în mediu electronic — INFOSEC;
f) să nu fi înregistrat incidente de securitate cu implicații
grave din punct de vedere al securității informațiilor
clasificate;

3

g) să fi respectat obligațiile asumate în cadrul tuturor
contractelor clasificate derulate anterior.
(2) Implementarea cerințelor prevăzute la alin. (1) lit. d)
și e) este necesară dacă negocierea sau derularea
contractului/subcontractului clasificat impune procesarea sau
stocarea informațiilor UE clasificate în locații și/sau prin
sisteme informatice și de comunicații ale obiectivului
industrial solicitant, după caz, în conformitate cu
reglementările în vigoare.
Art. 11. — (1) Pentru obiectivele industriale cu sediul în
România, CSI—UE se eliberează de către ORNISS la
solicitarea reprezentanților legali ai acestora.
(2) Un obiectiv industrial poate solicita eliberarea CSI—
UE dacă face dovada că urmează să participe la
negocierea sau la derularea unui contract/subcontract
clasificat.
(3) În vederea inițierii procedurii de eliberare a CSI—UE
solicitantul va depune la ORNISS următoarele documente:
cererea de eliberare a CSI—UE (anexa nr. 1), chestionarul
de securitate industrială (anexa nr. 2), lista cu personalul
propriu implicat în negocierea/derularea contractului
clasificat și care are acces la informații UE clasificate,
precum și documentul din care să rezulte că obiectivul
industrial urmează să fie implicat în activități contractuale
în care se vehiculează informații UE clasificate.
Art. 12. — (1) După primirea cererii de eliberare a
CSI—UE, ORNISS va solicita ADS competente efectuarea
verificărilor de securitate și eliberarea avizului de securitate.
(2) Avizul de securitate eliberat de ADS competentă
garantează îndeplinirea cerințelor menționate la art. 10
alin. (1) lit. a), b) și c).
(3) Avizul de securitate va fi însoțit de o sinteză a
verificărilor de securitate, în vederea fundamentării deciziei
ORNISS privind eliberarea CSI—UE.
(4) Termenul de eliberare a avizului de securitate de
către ADS este de 45 de zile lucrătoare de la primirea
solicitării.
Art. 13. — (1) ORNISS eliberează CSI—UE dacă sunt
îndeplinite cerințele de securitate industrială necesare
asigurării protecției informațiilor UE pentru nivelul de
clasificare corespunzător.
(2) Dacă prezintă relevanță pentru fundamentarea
deciziei de eliberare, ORNISS este abilitat să solicite
informațiile necesare de la conducătorii autorităților și ai
instituțiilor publice, ai agenților economici cu capital integral
sau parțial de stat și ai altor persoane juridice de drept
public sau privat.
(3) Decizia de eliberare a CSI—UE are la bază avizul
de securitate al ADS competente, evaluarea sintezei de
securitate comunicate de aceasta, rezultatele inspecțiilor de
securitate efectuate de ORNISS/ADS și analiza altor
documente solicitate în conformitate cu prevederile alin. (2).
(4) Când sunt semnalate elemente care nu constituie
riscuri de securitate, dar sunt relevante din punctul de
vedere al securității, în luarea deciziei de eliberare a CSI—
UE vor prima interesele de securitate.
(5) Termenul de eliberare a CSI—UE sau de
comunicare a deciziei de respingere a cererii este de
60 de zile lucrătoare de la depunerea acesteia.
Art. 14. — (1) CSI—UE este valabil pe o perioadă de
3 ani de la data eliberării.
(2) ORNISS, cu sprijinul ADS, este abilitat să
monitorizeze respectarea, pe toată perioada de valabilitate
a CSI—UE, a măsurilor de securitate existente la
momentul eliberării și poate decide asupra menținerii sau
retragerii acestuia.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 20/10.I.2006

(3) După retragerea CSI—UE, obiectivul industrial pierde
dreptul de a gestiona informații UE clasificate. În vederea
eliberării unui nou CSI—UE, este necesară reluarea
procedurii prevăzute în prezentul capitol.
(4) Modelul CSI—UE este prezentat în anexa nr. 3 (în
limba română) și în anexa nr. 4 (în limba engleză).
Art. 15. — (1) Autorizarea personalului obiectivului
industrial care urmează să participe la negocierea/derularea
contractelor clasificate se face în conformitate cu
prevederile referitoare la securitatea personalului și cu
prezentele cerințe.
(2) Reprezentanții legali ai obiectivelor industriale cu
sediul în România sunt obligați să solicite ORNISS
autorizarea personalului propriu care urmează să aibă
acces la informații UE clasificate în cadrul procedurii de
negociere sau de derulare a contractului/subcontractului
clasificat.
(3) Cererile privind autorizarea personalului vor specifica
denumirea și obiectul contractului/subcontractului clasificat,
precum și nivelul de clasificare a informațiilor UE la care
personalul obiectivului industrial va avea acces.
Art. 16. — (1) În situația în care un obiectiv industrial
deține certificat de securitate industrială NATO sau
autorizație/certificat de securitate industrială pentru informații
clasificate naționale, i se poate elibera CSI—UE de nivel
echivalent, dacă personalul implicat în negocierea și în
derularea contractului clasificat este autorizat pentru acces
la informații UE clasificate și sunt respectate prevederile
art. 10 alin. (2).
(2) ORNISS va informa ADS competentă în cazul CSI—
UE în condițiile prevăzute la alin. (1).
Art. 17. — (1) Vizitele care implică accesul la informații
UE
clasificate,
efectuate
de
reprezentanți
ai
contractanților/subcontractanților la obiective industriale
implicate în contracte/subcontracte clasificate, vor fi
notificate în prealabil la ORNISS.
(2) Notificarea prevăzută la alin. (1) va conține
următoarele informații:
a) datele de identificare ale vizitatorului: numele,
prenumele, data și locul nașterii, naționalitatea, numărul
pașaportului/cărții de identitate;
b) calitatea în care efectuează vizita, precum și
denumirea instituției/companiei/organizației pe care
vizitatorul o reprezintă sau din care face parte;
c) scopul vizitei;
d) confirmarea că vizitatorul este autorizat să aibă
acces la informații UE clasificate la nivel cel puțin egal cu
cel al informațiilor pe care urmează să le acceseze;
e) denumirea și adresa obiectivului industrial care
urmează a fi vizitat;
f) data sosirii și cea a plecării.
Art. 18. — Obiectivul industrial deținător de CSI—UE nu
va face public statutul său de securitate prin activități
promoționale sau prin alte mijloace de această natură.
Respectarea acestei cerințe va fi avută în vedere la
fundamentarea deciziei prevăzute la art. 14 alin. (2).
CAPITOLUL IV
Transportul internațional al materialelor UE clasificate
care fac obiectul activităților contractuale
Art. 19. — (1) Transportul internațional al materialelor
UE clasificate se face potrivit prevederilor Ordonanței

Guvernului nr. 52/2005 privind organizarea și desfășurarea
activității de curierat pentru materialele NATO clasificate,
aprobată și modificată prin Legea nr. 342/2005.
(2) Transportul internațional al materialelor UE clasificate
se face cu respectarea următoarelor principii generale:
a) securitatea materialelor UE clasificate va fi asigurată
în toate etapele transportului și în toate condițiile, de la
punctul de plecare până la destinația finală;
b) măsurile de protecție aplicabile pe parcursul
transportului vor fi determinate de cel mai înalt nivel de
clasificare al materialelor conținute;
c) atunci când este necesar, companiile transportatoare
vor fi certificate din punct de vedere al securității
industriale. În acest caz personalul acestor companii,
implicat în manipularea și transportul materialelor UE
clasificate, va fi autorizat în conformitate cu prevederile
referitoare la accesul persoanelor la informații UE
clasificate;
d) toate etapele transportului vor fi planificate și vor fi
realizate în cel mai scurt timp posibil permis de condițiile
de transport;
e) rutele de transport vor fi alese astfel încât să
tranziteze numai teritoriile statelor membre UE. Transportul
pe rute care traversează teritoriile statelor nemembre UE
se va face numai după autorizarea acestuia de către
autoritatea competentă din statul expeditorului/destinatarului,
după caz;
f) înaintea efectuării unui transport de materiale UE
clasificate, expeditorul trebuie să elaboreze Planul de
transport, aprobat de autoritățile competente implicate.
CAPITOLUL V
Activitatea de control
Art. 20. — Toate obiectivele industriale care desfășoară
activități contractuale în care se gestionează informații UE
clasificate sau care se află în faza de certificare de
securitate industrială vor fi incluse în programe de control.
Art. 21. — (1) ORNISS coordonează activitatea de
control la obiectivele industriale solicitante sau deținătoare
de CSI—UE.
(2) Activitatea de control are drept scop:
a) evaluarea eficienței măsurilor de protecție a
informațiilor UE clasificate, implementate la nivelul
obiectivului industrial;
b) identificarea vulnerabilităților existente în sistemul de
protecție a informațiilor UE clasificate, care ar putea
conduce la compromiterea acestor informații, în vederea
adoptării măsurilor de prevenire necesare;
c) constatarea cazurilor de nerespectare a prevederilor
legale privind protecția informațiilor UE clasificate.
(3) Obiectivul industrial solicitant sau deținător de CSI—
UE are obligația de a asigura desfășurarea în condiții
optime a activității de control prin facilitarea accesului
reprezentanților ORNISS/ADS în locațiile/sediile acestuia și
prin furnizarea, la cerere, a documentelor relevante, dacă
se consideră necesar pentru evaluarea măsurilor de
protecție a informațiilor UE clasificate, gestionate în cadrul
activităților contractuale.
Art. 22. — Anexele nr. 1—4*) fac parte integrantă din
prezentele cerințe.

*) Anexele nr. 1—4 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 20/10.I.2006

5
ANEXA Nr. 1
la cerințe

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 20/10.I.2006
ANEXA Nr. 2
la cerințe
SECRET DE SERVICIU
(după completare)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 20/10.I.2006

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 20/10.I.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 20/10.I.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 20/10.I.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 20/10.I.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 20/10.I.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 20/10.I.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 20/10.I.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 20/10.I.2006

15
ANEXA Nr. 3
la cerințe

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 20/10.I.2006
ANEXA Nr. 4
la cerințe

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 20/10.I.2006 conține 16 pagini.

Prețul: 1,15 lei noi/11.500 lei vechi

&JUYDGY|071247]
ISSN 1453—4495

PDF compression, OCR, web-optimization with CVISION's PdfCompressor

