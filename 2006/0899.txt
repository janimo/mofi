Anul 174 (XVIII) — Nr. 899

PARTEA

I

Luni, 6 noiembrie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
1.500. — Hotărâre privind trecerea unui imobil aflat în
administrarea Ministerului Agriculturii, Pădurilor și
Dezvoltării Rurale — Direcția pentru Agricultură și
Dezvoltare Rurală Dolj din domeniul public al
statului în domeniul privat al acestuia ....................
1.501. — Hotărâre privind stabilirea parcului auto, precum
și a consumului de carburanți al autoturismelor
aflate în dotarea parchetelor din cadrul Ministerului
Public, cu excepția Direcției Naționale Anticorupție
1.502. — Hotărâre pentru modificarea Hotărârii
Guvernului nr. 541/2003 privind stabilirea unor
măsuri pentru limitarea emisiilor în aer ale
anumitor poluanți proveniți din instalații mari de
ardere .........................................................................

Pagina

16.

— Decizie a președintelui Agenției Naționale
Antidrog pentru aprobarea Standardelor minime
obligatorii privind managementul de caz în
domeniul asistenței consumatorului de droguri .....

4–10

17.

— Decizie a președintelui Agenției Naționale
Antidrog pentru aprobarea Metodologiei de
elaborare, modificare și implementare a planului
individualizat de asistență a consumatorului de
droguri ......................................................................

11–15

2

2–3

´
3

Rectificări .............................................................................

16

2

MONITORUL OFICIAL AL ROMÂNIEI, PARTEA I, Nr. 899/6.XI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea unui imobil aflat în administrarea Ministerului Agriculturii, Pădurilor
și Dezvoltării Rurale — Direcția pentru Agricultură și Dezvoltare Rurală Dolj din domeniul public
al statului în domeniul privat al acestuia
În temeiul art. 108 din Constituția României, republicată, și al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unui imobil aflat în
administrarea Ministerului Agriculturii, Pădurilor și Dezvoltării
Rurale — Direcția pentru Agricultură și Dezvoltare Rurală
Dolj, având datele de identificare prevăzute în anexa care
face parte integrantă din prezenta hotărâre, din domeniul

public al statului în domeniul privat al acestuia.
Art. 2. — Trecerea din domeniul public al statului în
domeniul privat al acestuia a imobilului prevăzut la art. 1
se face în vederea retrocedării, în condițiile legii, către
proprietarii de drept.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 25 octombrie 2006.
Nr. 1.500.
ANEXĂ
DATELE DE IDENTIFICARE

a imobilului care trece din domeniul public al statului și din administrarea Ministerului Agriculturii, Pădurilor
și Dezvoltării Rurale — Direcția pentru Agricultură și Dezvoltare Rurală Dolj în domeniul privat al statului
Adresa imobilului
care se transmite

Municipiul Craiova,
str. Păltiniș nr. 2,
județul Dolj

Numărul de identificare
atribuit de Ministerul
Finanțelor Publice

Persoana juridică
la care se află
în administrare imobilul

37.211

Ministerul Agriculturii, Pădurilor
și Dezvoltării Rurale — Direcția
pentru Agricultură și Dezvoltare
Rurală Dolj

Caracteristicile tehnice ale imobilului

Clădire administrativă D+P+M
Suprafața construită = 220 m2
Suprafața terenului = 2.550 m2

GUVERNUL ROMÂNIEI

HOTĂRÂRE
privind stabilirea parcului auto, precum și a consumului de carburanți al autoturismelor aflate
în dotarea parchetelor din cadrul Ministerului Public, cu excepția Direcției Naționale Anticorupție
În temeiul art. 108 din Constituția României, republicată, al art. 31 din Ordonanța de urgență a Guvernului
nr. 27/2006 privind salarizarea și alte drepturi ale judecătorilor, procurorilor și altor categorii de personal din sistemul
justiției, precum și al art. 5 alin. (3) și (5) din Ordonanța Guvernului nr. 80/2001 privind stabilirea unor normative de
cheltuieli pentru autoritățile administrației publice și instituțiile publice, aprobată cu modificări și completări prin Legea
nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — (1) Parcul auto din dotarea parchetelor din
cadrul Ministerului Public, cu excepția Direcției Naționale
Anticorupție, se constituie ținând seama de atribuțiile care
revin acestora, potrivit legii, și de caracterul operativ al
activităților desfășurate pentru prevenirea și combaterea
criminalității.
(2) Numărul maxim de autoturisme pentru activitățile
specifice ale parchetelor din cadrul Ministerului Public, cu

excepția Direcției Naționale Anticorupție, este prevăzut în
anexa care face parte integrantă din prezenta hotărâre.
Art. 2. — (1) Stabilirea numărului de autoturisme pentru
fiecare parchet, a modului și condițiilor de utilizare a
acestora se face prin ordin al procurorului general al
Parchetului de pe lângă Înalta Curte de Casație și Justiție,
ținându-se seama de volumul activității, de întinderea și
particularitățile zonei de responsabilitate și de alte condiții
specifice.

3

MONITORUL OFICIAL AL ROMÂNIEI, PARTEA I, Nr. 899/6.XI.2006
(2) Procurorul general al Parchetului de pe lângă Înalta
Curte de Casație și Justiție stabilește, prin ordin, limita maximă
a consumului lunar de carburanți pentru fiecare autoturism, cu
încadrarea în limitele maxime prevăzute în anexă.

Art. 3. — Cheltuielile rezultate din aplicarea prezentei
hotărâri se suportă din bugetele anuale aprobate
Ministerului Public.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul administrației și internelor,
Vasile Blaga
București, 25 octombrie 2006.
Nr. 1.501.

Ministrul finanțelor publice,
Sebastian Teodor Gheorghe Vlădescu
ANEXĂ

MIJLOACELE DE TRANSPORT ȘI CONSUMUL DE CARBURANȚI

pentru activitățile specifice parchetelor din structura Ministerului Public, cu excepția Direcției Naționale Anticorupție
Nr.
crt.

Numărul maxim
de autoturisme aprobat

Unitatea

Consumul maxim
de carburanți
pentru un autovehicul
— litri/lună —

TOTAL (1+2+3+4+5)
605
Parchetul de pe lângă Înalta Curte de Casație și Justiție
30
500
Direcția de Investigare a Infracțiunilor de Criminalitate Organizată și Terorism
75
din care:
a) aparat central
13
500
b) servicii teritoriale
20
250
c) birouri teritoriale
42
200
3. Parchetele de pe lângă curțile de apel
56
300
4. Parchetele de pe lângă tribunale
130
250
5. Parchetele de pe lângă judecătorii
314
200
NOTĂ:
Nu se consideră depășiri la consumul de carburanți normat pe autovehicul consumul care la nivelul anului se
încadrează în limita combustibilului normat în raport cu numărul de autovehicule aprobat fiecărei unități de parchet.
1.
2.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 541/2003 privind stabilirea unor măsuri
pentru limitarea emisiilor în aer ale anumitor poluanți proveniți din instalații mari de ardere
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 541/2003
privind stabilirea unor măsuri pentru limitarea emisiilor în
aer ale anumitor poluanți proveniți din instalații mari de
ardere, publicată în Monitorul Oficial al României, Partea I,
nr. 365 din 29 mai 2003, cu modificările și completările
ulterioare, se modifică după cum urmează:
1. Alineatul (2) al articolului 5 va avea următorul
cuprins:
î(2) Instalațiile mari de ardere existente — tip I pot fi
exceptate de la prevederile alin. (1) în cazul în care
titularul activității unei astfel de instalații se angajează
printr-o declarație scrisă, prezentată autorității publice

competente pentru protecția mediului cel mai târziu până la
31 decembrie 2006, să nu exploateze instalația mai mult
de 20.000 de ore, în perioada cuprinsă între 1 ianuarie
2008 și 31 decembrie 2015.“
2. La articolul 6 alineatul (1), litera b) va avea următorul
cuprins:
îb) până la data de 1 ianuarie 2008, pentru instalațiile
mari de ardere existente — tip I, altele decât cele
cuprinse în anexa nr. 7 1, și pentru instalațiile mari de
ardere noi — tip II.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul economiei și comerțului,
Codruț Ioan Șereș
București, 25 octombrie 2006.
Nr. 1.502.

Ministrul administrației și internelor,
Vasile Blaga

4

MONITORUL OFICIAL AL ROMÂNIEI, PARTEA I, Nr. 899/6.XI.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ ANTIDROG

DECIZIE
pentru aprobarea Standardelor minime obligatorii
privind managementul de caz în domeniul asistenței consumatorului de droguri
Având în vedere prevederile art. 12 alin. 3 din Regulamentul de aplicare a dispozițiilor Legii nr. 143/2000 privind
prevenirea și combaterea traficului și consumului ilicit de droguri, cu modificările și completările ulterioare, aprobat prin
Hotărârea Guvernului nr. 860/2005,
în temeiul prevederilor art. 3 alin. (3) din Hotărârea Guvernului nr. 1.489/2002 privind înființarea Agenției
Naționale Antidrog, cu modificările și completările ulterioare,
președintele Agenției Naționale Antidrog emite prezenta decizie.
Art. 1. — Se aprobă Standardele minime obligatorii
privind managementul de caz în domeniul asistenței
consumatorului de droguri, prevăzute în anexa care face

parte integrantă din prezenta decizie.
Art. 2. — Prezenta decizie se publică în Monitorul
Oficial al României, Partea I.

Președintele Agenției Naționale Antidrog,
Pavel Abraham
București, 2 octombrie 2006.
Nr. 16.
ANEXĂ

STANDARDE MINIME OBLIGATORII
privind managementul de caz în domeniul asistenței consumatorului de droguri
Managementul de caz aplicat în domeniul asistenței
consumatorului de droguri este o metodă de coordonare a
tuturor serviciilor de asistență medicală, psihologică și
socială și constă în activitatea de identificare a necesităților
consumatorului, planificarea, coordonarea și monitorizarea
implementării măsurilor din planul individualizat de asistență
a consumatorului de droguri, în funcție de resursele
disponibile.
Prezentele standarde minime obligatorii sunt
complementare cu normele de elaborare, modificare și
implementare a planului individualizat de asistență a
consumatorului de droguri și se completează cu celelalte
dispoziții în domeniul asistenței consumatorului de droguri.
Prezentele standarde sunt grupate pe următoarele arii
de interes:
1. descrierea metodei și condiții de utilizare;
2. ședințe de management de caz și tehnici aplicate;
3. aplicarea managementului de caz în funcție de
etapele procesului:
3.1. evaluarea;
3.2. stabilirea programului integrat de asistență și
elaborarea planului individualizat de asistență a
consumatorului de droguri;
3.3. semnarea acordului și includerea în programul
integrat de asistență;
3.4. implementarea planului individualizat de
asistență a consumatorului de droguri;
colaborare;
3.5. monitorizare și evaluare;
3.6. terminare;

4. echipa multidisciplinară din centrul de prevenire,
evaluare și consiliere antidrog (CPECA): formare,
funcționare, desemnare, situații speciale;
5. managementul informațiilor;
6. advocacy;
7. situații speciale.
Standardul 1 — Descrierea metodei — condiții de
utilizare
Managementul de caz este metoda prin care se
realizează planificarea, coordonarea și monitorizarea
serviciilor de asistență medicală, psihologică și socială a
consumatorilor de droguri, în funcție de necesitățile
acestora, precum și motivarea consumatorului în vederea
menținerii sale în sistemul de asistență. Managerul de caz
constituie punctul central de contact al beneficiarilor care
primesc asistență de la mai mulți furnizori.
Metoda este utilizată la acordarea serviciilor de asistență
medicală, psihologică și socială, asigurând un caracter
integrat și continuu procesului de asistență, prin evaluare,
planificare, crearea de legături de colaborare, monitorizare,
advocacy.
Managementul de caz este aplicat în mod continuu pe
întreg parcursul procesului de asistență medicală,
psihologică și socială, constituindu-se el însuși într-un
serviciu.
Principiile managementului de caz:
1. continuitatea serviciilor de asistență prin intermediul
unui punct central de contact;
2. adecvarea la necesitățile beneficiarului;
3. promovarea intereselor beneficiarului;

MONITORUL OFICIAL AL ROMÂNIEI, PARTEA I, Nr. 899/6.XI.2006
4.
5.
6.
7.
8.

pragmatismul;
anticiparea necesităților;
flexibilitatea;
respectarea drepturilor omului;
managementul de caz este bazat pe comunitate.

Proceduri de implementare a standardului 1

1.1. Metoda managementului de caz se utilizează pe
întreg parcursul procesului de acordare a serviciilor de
asistență pentru consumator:
a) evaluarea consumatorului; b) stabilirea programului
integrat de asistență, elaborarea planului individualizat de
asistență a consumatorului de droguri și includerea în
program; c) implementarea măsurilor din planul
individualizat de asistență a consumatorului de droguri;
d) monitorizarea și evaluarea implementării măsurilor din
planul individualizat de asistență a consumatorului de
droguri; e) reevaluarea, după caz, a planului de asistență a
consumatorului de droguri și continuarea programului cu
modificarea planului sau modificarea programului integrat
de asistență; f) colaborarea dintre furnizori; g) advocacy.
1.2. Momentul de debut al metodei este prima întâlnire
dintre beneficiar și managerul de caz desemnat în vederea
inițierii evaluării, moment în care acesta va deschide fișa
beneficiarului.
1.3. Solicitanții de asistență sunt înscriși în Registrul de
primire aflat în responsabilitatea medicului din CPECA.
Primirea acestora se face de către unul dintre cei
3 manageri de caz din CPECA. Odată cu înscrierea în
Registrul de primire, solicitantului i se desemnează și
managerul de caz și i se programează prima ședință cu
acesta.
Primirea și desemnarea managerului de caz se fac
conform unei proceduri sau planificări proprii centrului.
1.4. Agenția Națională Antidrog asigură resursele
umane, financiare și materiale necesare desfășurării optime
a managementului de caz în conformitate cu prevederile
prezentelor standarde.
1.5. În vederea aplicării metodei, fiecare CPECA își
elaborează la nivel local un inventar al tuturor furnizorilor
de servicii de asistență medicală, psihologică și socială,
precum și al altor instituții care pot sprijini managerul
de caz.
CPECA se asigură că acest inventar este revizuit
periodic și, după caz, înnoit, în funcție de cel puțin
următorii factori: nevoile comunității, dinamica cererii de
asistență, dinamica serviciilor, apariția modificărilor
legislative în domeniu și propunerile făcute de către
personalul de specialitate și ale metodologiilor specifice
fiecărui tip de serviciu pe care îl oferă consumatorului de
droguri.
1.6. Conform inventarului resurselor și pentru a asigura
trimiteri adecvate, CPECA încheie convenții cu diverși
furnizori de servicii, conform prevederilor art. 28 din
Regulamentul de aplicare a dispozițiilor Legii nr. 143/2000
privind prevenirea și combaterea traficului și consumului
ilicit de droguri, cu modificările și completările ulterioare,
aprobat prin Hotărârea Guvernului nr. 860/2005, denumit în
continuare Regulament.
1.7. Atribuțiile managerului de caz:
a) asigură primirea și informarea cu privire la serviciile
pentru consumator;
b) participă la evaluare și reevaluare continuă pe cele
5 arii principale;
c) realizează trimiteri/planificări pentru evaluarea
medicală, psihologică și socială;

5

d) recunoaște aspectele personale, familiale și sociale
care pot sprijini sau pot fi obstacole pentru programul
integrat de asistență;
e) orientează beneficiarul în funcție de rezultatele
evaluării în vederea includerii într-un program integrat de
asistență, în funcție de serviciile existente;
f) stabilește împreună cu beneficiarul obiectivele
principale pe cele 5 arii evaluate și elaborează, cu
participarea echipei, planul individualizat de asistență a
consumatorului de droguri;
g) realizează balanța dintre nevoile depistate în urma
evaluării și serviciile existente;
h) face trimiterile spre serviciile necesare și realizează
demersurile necesare includerii beneficiarului în acestea,
împreună cu echipa;
i) monitorizează continuu planul individualizat de
asistență a consumatorului de droguri;
j) oferă sprijin în pregătirea beneficiarului pentru intrarea
în programul integrat;
k) oferă servicii directe din cadrul planului individualizat
de asistență a consumatorului de droguri, conform
competențelor sale profesionale;
l) răspunde la situațiile de criză;
m) sprijină dezvoltarea resurselor informale de suport;
n) se angajează în advocacy pentru beneficiar;
o) se angajează în advocacy pentru dezvoltarea
resurselor din circuitul terapeutic integrat;
p) asigură consilierea, orientarea și sprijinul pentru
realizarea demersurilor necesare obținerii drepturilor sociale;
q) participă la monitorizarea și evaluarea serviciilor
primite de consumator;
r) participă la elaborarea strategiilor și planurilor de
asistență medicală, psihologică și socială naționale,
județene și, după caz, locale.
Standardul 2 — Ședințe de management de caz. Tehnici
2.1. Ședințe de management de caz

a) Pentru realizarea atribuțiilor sale, managerul de caz
are întâlniri periodice cu beneficiarul, cel puțin o întâlnire
pe lună.
b) Prima ședință este momentul în care are loc primul
contact între managerul de caz și beneficiar. Cu acest
prilej se stabilesc modalitățile de comunicare între cei doi
și se deschide fișa beneficiarului. Fișa beneficiarului este
completată de managerul de caz, cu participarea și sprijinul
tuturor membrilor echipei multidisciplinare din CPECA, și
conține toate datele legate de programări, rezultatele
acestora, serviciile furnizate beneficiarului, până la ultima
ședință în care se consemnează terminarea programului.
c) Începând cu prima ședință, managerul de caz
completează Registrul managerului de caz. În acest
registru se consemnează toate ședințele de management
de caz și rezultatul acestora, până la terminarea
programului.
d) La prima ședință de management de caz este inițiată
evaluarea consumatorului, realizată pe aria specifică
profesiei managerului de caz, și se fac trimiteri către alți
profesioniști.
e) În cazul primei ședințe de management de caz i se
pune în vedere beneficiarului să anunțe în prealabil
managerul de caz în legătură cu orice schimbare de
domiciliu, reședință sau locuință. În cazul schimbării
domiciliului într-o localitate care nu se află în județul în
care își are sediul CPECA, la solicitarea beneficiarului
cazul poate fi transferat CPECA cel mai apropiat de noul
domiciliu. În acest caz, planul individualizat de asistență a

6

MONITORUL OFICIAL AL ROMÂNIEI, PARTEA I, Nr. 899/6.XI.2006

consumatorului de droguri va fi modificat în mod
corespunzător.
2.2. Tehnicile se aplică în funcție de etapele procesului
de asistență. Durata ședinței de management de caz este
între 30 și 45 de minute.
a) În fazele inițiale — evaluare — managerul de caz
intervine frecvent și semnificativ cu scopul de a reduce
barierele interne și externe care interferează cu intrarea în
tratament. În această etapă, metodele cuprind:
a1) — interviul motivațional;
a2) — educație de bază cu privire la dependență și
recuperare;
a3) — informarea cu privire la consecințele consumului;
a 4 ) — tehnici de angajare în dezvoltarea relațiilor
manager de caz — beneficiar.
b) În faza implementării planului individualizat de
asistență a consumatorului de droguri, ședințele de
management de caz, cu rol de coordonare între servicii, au
rolul de explicare a funcțiilor, scopului, obiectivelor și
finalității accesării serviciilor respective.
Scopul ședințelor în această etapă este adecvarea
serviciilor/beneficiar, rezolvarea îngrijorărilor imediate și
facilitarea tranziției între servicii.
Metodele cuprind:
b1) — prevenirea recăderilor;
b2) — evaluări de proces;
b3) — tehnici de câștigare și dezvoltare de abilități;
b4 — tehnici de câștigare a autocontrolului.
c) În faza de terminare a programului, care trebuie
planificată, ședințele de management de caz au ca scop
dobândirea independenței și autonomiei în vederea
reintegrării în comunitate.
Metodele cuprind:
c1) — tehnici de întărire a încrederii;
c2) — tehnici de întărire a autoeficienței;
c3) — tehnici de dezvoltare a abilităților de utilizare
judicioasă a resurselor personale și comunitare;
c4) — evaluări de proces;
c5) — tehnici de consolidare a abilităților.
Standardul 3 — Aplicarea managementului de caz în
funcție de etapele procesului de asistență
3.1. Evaluarea, etapă esențială a procesului asistenței
medicale, psihologice și sociale a consumatorului de
droguri, prezintă un caracter multidimensional. Ea permite
utilizarea ulterioară a criteriilor de orientare pentru stabilirea
programului integrat de asistență.
a) Evaluarea este începută la prima ședință, conform
programării.
Programarea evaluării consumatorului se face în cazurile
de solicitare de asistență pentru consumator: a) la
solicitarea directă a acestuia; b) prin dispoziția procurorului
sau a altui organ judiciar; c) în cazuri de urgență; d) la
finalizarea serviciilor oferite de un furnizor, potrivit art. 26
din Regulament; e) la solicitarea conducerii locului de
detenție.
b) Pentru programarea evaluării consumatorului de
droguri, managerul de caz colaborează cu membrii echipei
multidisciplinare din CPECA și cu profesioniști din afara
acestuia.
Efectuarea trimiterilor către alți profesioniști, servicii sau
alte resurse adecvate se realizează cu participarea tuturor
membrilor echipei multidisciplinare din CPECA.
c) Evaluarea, coordonată și monitorizată de managerul
de caz, se realizează pe ariile prevăzute la art. 14 din

Regulament și în conformitate cu ghidurile de practică în
materie.
d) rezultatul evaluării se consemnează în fișa
beneficiarului, în baza căreia se întocmește raportul de
evaluare.
Raportul de evaluare cuprinde următoarele: date despre
consumatorul de droguri; rezultatele evaluării pe arii; după
caz, expertiza medico-legală; recomandări, în cadrul cărora
sunt stabilite programul integrat de asistență și planul
individualizat de asistență a consumatorului de droguri.
Modelul raportului de evaluare este cel prevăzut în
anexa nr. 3 la Regulament.
3.2. Stabilirea programului integrat de asistență și elaborarea
planului individualizat de asistență a consumatorului de droguri

a) Programul integrat de asistență și planul individualizat
de asistență a consumatorului de droguri reprezintă
recomandări privind asistența pentru consumatorul de
droguri și sunt menționate în raportul de evaluare. Pentru
selectarea programului integrat de asistență, managerul de
caz analizează toate datele rezultate în urma evaluării.
b) Programul integrat de asistență permite structurarea
serviciilor de asistență, garantând caracterul integral și
continuu al acestora. În funcție de scopul urmărit, serviciile
de asistență sunt sistematizate în 4 tipuri de programe,
prevăzute în anexa nr. 6 la Regulament.
c) Planul individualizat de asistență a consumatorului de
droguri reprezintă intervențiile terapeutice individualizate din
cadrul unui program, iar elaborarea, modificarea și
implementarea sa se fac potrivit normelor metodologice în
materie.
d) Stabilirea programului integrat de asistență și
includerea beneficiarului în acesta se fac pe baza criteriilor
de orientare, prevăzute în anexa nr. 7 la Regulament, în
funcție de problemele depistate în ariile de evaluare.
De asemenea, la stabilirea programului integrat de
asistență se ține cont de serviciile disponibile și de criteriile
de admitere în acestea.
e) Stabilirea programului integrat de asistență și a
intervențiilor ce constituie planul individualizat de asistență
a consumatorului de droguri se fac la terminarea evaluării,
după cel puțin o întâlnire a membrilor echipei
multidisciplinare din CPECA și nu înainte de a contacta
furnizorii serviciilor propuse.
3.3. Semnarea acordului de includere în programul integrat
de asistență

a) Semnarea Acordului de includere în programul
integrat de asistență echivalează cu admiterea în sistemul
de asistență, conform recomandărilor propuse.
b) În vederea propunerii semnării acordului de includere
în programul integrat de asistență stabilit, managerul de
caz programează o ședință în cadrul căreia i se prezintă
beneficiarului raportul de evaluare cu recomandările făcute.
În acest context, se dinsting două situații:
b1) — beneficiarul nu este de acord cu recomandările
făcute; în această situație, managerul de caz stabilește o
nouă întâlnire cu echipa în vederea revizuirii
recomandărilor, precum și ședințe de management de caz
cu beneficiarul pentru motivarea acestuia;
b 2 ) — beneficiarul este de acord cu recomandările
făcute; în acest caz, managerul de caz și beneficiarul
semnează acordul de asistență medicală, psihologică și
socială, conform prevederilor art. 17 alin. 2 și 3 din
Regulament, și se trece la implementare.

MONITORUL OFICIAL AL ROMÂNIEI, PARTEA I, Nr. 899/6.XI.2006
3.4. Implementarea planului individualizat de asistență a
consumatorului de droguri; colaborarea dintre furnizorii de
servicii

a) Implementarea măsurilor din planul individualizat de
asistență a consumatorului de droguri se face în oricare
dintre centrele în care se furnizează servicii de asistență
pentru consumatorul de droguri, așa cum sunt definite la
art. 29 din Regulament.
b) Modul de implementare a planului individualizat de
asistență a consumatorului de droguri se face conform
metodologiei de elaborare, modificare și implementare.
c) În vederea implementării planului individualizat de
asistență a consumatorului de droguri, managerul de caz
face, cu participarea echipei multidisciplinare din CPECA,
legături și trimiteri către toate resursele precizate în plan,
în fiecare etapă. Trimiterile către furnizori se fac împreună
cu prezentarea situației beneficiarului, anexându-se la
trimitere un extras din raportul de evaluare, conținând date
despre program și plan. Managerul de caz asigură un
schimb de informații relevant cu profesionistul/serviciul către
care face trimiterea, necesar implementării optime a
planului individualizat de asistență a consumatorului de
droguri, cu garantarea condițiilor de confidențialitate.
d) Pentru a asigura trimiteri adecvate, managerul de
caz inițiază colaborarea cu serviciile către care s-ar putea
face trimiteri, conform convențiilor existente, sau efectuează
demersuri în vederea încheierii altor convenții și pentru a
extinde resursele din comunitate.
e) Managerul de caz coordonează serviciile din plan, se
asigură că implementarea acestora se face la timpul
potrivit și în ordinea corectă, conform programărilor.
Coordonarea serviciilor are ca scop menținerea continuității
lanțului de servicii și a concordanței datelor la ieșirea
dintr-un serviciu cu cele de la data intrării în serviciul
următor. Pentru a permite acest lucru, între diferitele servicii
din planul individualizat de asistență a consumatorului de
droguri se stabilesc ședințe de management de caz având
ca scop continuarea motivării beneficiarului, sprijinirea și
pregătirea acestuia pentru tranziție.
f) Managerul de caz intervine pentru a evita sau
soluționa situațiile de criză. Acestea sunt constatate de
manager sau îi sunt comunicate de către furnizorul
serviciului. În acest sens, managerul de caz trebuie să fie
frecvent în contact cu serviciile de asistență pentru a
verifica participarea și progresul beneficiarului. Un progres
scăzut sau lipsa de participare semnalează o criză
iminentă. În tranziții și crize se intensifică ședințele de
management de caz.
g) Situațiile de criză nerezolvate sau nerespectarea
obligațiilor din acord impun trecerea la componenta de
reevaluare din cadrul următoarei etape.
3.5. Monitorizare și reevaluare

a) Monitorizarea și evaluarea de proces (reevaluarea)
stabilesc măsura în care sunt îndeplinite obiectivele stabilite
în planul individualizat de asistență a consumatorului de
droguri, progresul unui consumator în cadrul unui program
integrat de asistență, precum și schimbările sau adecvările
necesare.
b) Monitorizarea și reevaluarea se desfășoară pe tot
parcursul implementării măsurilor de asistență, la date și
perioade stabilite, cel puțin o dată pe lună, de către
managerul de caz împreună cu echipa multidisciplinară.
Ședințele de monitorizare și reevaluare fac parte integrantă
din planul individualizat de asistență a consumatorului de
droguri, dar există și momente bine determinate care cer
intervenția reevaluării:

7

b1) — situații de criză care ar putea atrage excluderea
din serviciu; în această situație intervine reevaluarea, în
urma căreia managerul de caz decide:
(i) excluderea consumatorului din program;
(ii) stabilirea altor servicii în cadrul aceluiași program
integrat de asistență sau schimbarea programului;
b2) — încălcări ale acordului care impun reevaluarea, în
urma căreia managerul de caz decide:
(i) schimbarea planului individualizat de asistență a
consumatorului de droguri;
(ii) schimbarea programului și a planului individualizat
de asistență a consumatorului de droguri;
Modificarea/completarea programului sau a planului
individualizat de asistență a consumatorului de droguri se
face cu acordul consumatorului de droguri, prin semnarea
unei anexe la acordul de asistență medicală, psihologică și
socială.
c) În cadrul monitorizării și reevaluării, managerul de
caz stabilește cel puțin o dată la 6 luni severitatea,
folosind pentru aceasta instrumentul Europa ASI.
d) Reevaluarea include revizuirea celor 5 arii, cu accent
pe aria problematică și în concordanță cu rezultatele
măsurilor implementate.
e) Pentru monitorizarea și reevaluarea implementării
măsurilor din planul individualizat de asistență a
consumatorului de droguri, managerul de caz primește
evaluările măsurilor implementate și recomandările
furnizorilor, în conformitate cu prevederile art. 19 din
Regulament.
f) Pentru desfășurarea monitorizării și evaluării planului
individualizat de asistență a consumatorului de droguri,
managerul de caz stabilește împreună cu furnizorii
modalitățile de realizare a acestora.
g) În vederea monitorizării și evaluării, managerul de
caz poate să realizeze vizite la furnizorii de servicii.
h) În contextul monitorizării, managerul de caz are în
vedere cel puțin următoarele aspecte:
h1) verificarea demarării serviciilor/activităților prevăzute
în planul individualizat de asistență a consumatorului de
droguri în maximum două zile de la termenele de inițiere
stabilite în planul respectiv;
h 2 ) verificarea modului de furnizare a serviciilor/
activităților (de exemplu, progrese obținute, atingerea
obiectivelor, probleme apărute) pe perioada stabilită pentru
fiecare serviciu/activitate;
h3) răspuns imediat la orice problemă care apare în
derularea serviciilor/activităților;
h 4 ) asigurarea fluxului de informație între membrii
echipei, alți specialiștii implicați în implementarea planului
individualizat de asistență a consumatorului de droguri;
h5) medierea relației dintre consumator, pe de o parte,
și profesioniști, pe de altă parte (de exemplu, prin
acompaniere, negocierea conflictelor);
h 6) reevaluarea situației consumatorului, respectiv a
modului de implementare a planului individualizat de
asistență a consumatorului de droguri și, dacă este
necesar, cu acordul consumatorului, revizuirea planului
individualizat de asistență a consumatorului de droguri
respectiv sau schimbarea programului;
i) În vederea realizării monitorizării profesioniștii stabiliți
responsabili pentru implementarea planului individualizat de
asistență a consumatorului de droguri întocmesc rapoarte
de monitorizare, conform prevederilor art. 19 alin. (1) din
Regulament, lunar sau ori de câte ori este nevoie (de
exemplu, la solicitarea managerului de caz, cu ocazia
revizuirii planului individualizat de asistență a

8

MONITORUL OFICIAL AL ROMÂNIEI, PARTEA I, Nr. 899/6.XI.2006

consumatorului de droguri, a unor modificări ale situației
consumatorului și la terminare). La rândul său, managerul
de caz este obligat să aducă la cunoștință membrilor
echipei multidisciplinare orice modificare survenită în
situația consumatorului, care afectează atingerea
obiectivelor cuprinse în plan. Rapoartele de monitorizare
sunt transmise managerului de caz în maximum 3 zile de
la întocmirea lor (pentru cele lunare), respectiv de la
apariția problemei/situației pentru care au fost întocmite
(pentru cele ocazionale).
j) Managerul de caz organizează întâlnirile cu echipa
multidisciplinară în vederea reevaluării situației
consumatorului și, respectiv, revizuirii planului individualizat
de asistență a consumatorului de droguri.
k) Managerul de caz întocmește un raport de
reevaluare la fiecare întâlnire, după modelul și procedura
prevăzute pentru evaluare.
l) Managerul de caz face demersurile necesare pentru
modificarea acordului cu consumatorul, atunci când este
cazul, modificare pe care o comunică membrilor echipei
multidisciplinare.
m) Pe parcursul monitorizării, în situația unor cazuri
foarte dificile, se recomandă ca managerul de caz să
organizeze o întâlnire (denumită conferință de caz) a
membrilor echipei multidisciplinare.
n) Managerul de caz înregistrează permanent
informațiile, progresele și toate modificările intervenite în
planul individualizat de asistență a consumatorului de
droguri în fișa beneficiarului;
o) Managerul de caz asigură condițiile necesare
monitorizării toxicologice, care se realizează pe tot
parcursul procesului de asistență, în mod particular în
următoarele situații:
o1) risc de recădere;
o2) pe parcursul fazelor inițiale ale procesului;
o3) în perioada de tranziție dintre servicii de intensitate
diferită;
o4) pe parcursul tratamentului cu antagonist;
o5) pe parcursul tratamentului cu agonist.
3.6. Terminarea procesului de asistență constituie un
demers care implică separarea fizică și emoțională a
beneficiarului de echipa multidisciplinară și are loc când
beneficiarul și-a dezvoltat autoeficiența și capacitatea de
funcționare autonomă.
Aceasta are loc prin ședințe de management de caz
programate înainte și după finalizarea serviciilor, când s-au
atins obiectivele planului individualizat de asistență a
consumatorului de droguri.
a) Terminarea procesului de asistență are loc:
a 1 ) la finalizarea programului, atunci când au fost
îndeplinite obiectivele planului individualizat de asistență a
consumatorului de droguri;
a 2 ) la solicitarea consumatorului; în acest caz,
managerul de caz organizează ședințe în scopul motivării
continuării unui program integrat de asistență și, după caz:
(i) dacă este de acord, se procedează conform
celor menționate la etapa monitorizarereevaluare;
(ii) în situația refuzului beneficiarului, acestuia i se
solicită exprimarea consimțământului informat de
ieșire din program;
a3) abandon:
(i) neprezentarea nejustificată la oricare dintre
serviciile din planul individualizat de asistență a
consumatorului de droguri;
(ii) părăsirea fără o cauză justificată a oricărui
serviciu.

În situațiile prevăzute la lit. a2) și a3), managerul de caz
programează o ședință de management de caz în scopul
stabilirii modalității de continuare a programului și a
planului individualizat de asistență a consumatorului de
droguri.
Abandonul se declară după neprezentarea la 3 ședințe
de management de caz programate consecutiv.
b) În cazurile prevăzute la lit. a 2) și a 3) în vederea
stabilirii de urgență a ședințelor de management de caz,
furnizorii de servicii comunică managerului de caz situațiile
în maximum 24 de ore de la intervenția acestora. Pentru
situațiile prevăzute la lit. a2) și a3), furnizorul comunică și
măsurile luate în cazurile urgente sau, de comun acord cu
managerul de caz, stabilește măsurile ce se impun.
Standardul 4 — Echipa multidisciplinară din CPECA:
formare, funcționare, desemnare, situații speciale
Managerul de caz asigură implicarea și conlucrarea, pe
parcursul tuturor etapelor procesului de asistență, a unei
echipe de profesioniști, de regulă multidisciplinară, și, după
caz, interinstituțională, precum și intervenția punctuală a
unor specialiști colaboratori atunci când este necesar.
a) Condițiile managerului de caz: manager de caz poate
fi specialistul din CPECA, cu studii superioare în asistență
socială, medicină, psihologie, formare profesională inițială și
continuă în domeniul drogurilor.
Formarea inițială în domeniul drogurilor cuprinde formare
de bază în acest domeniu, conform Programei-cadru de
formare profesională în adicții.
Formarea continuă constă în cel puțin 40 de ore pe an
de formare în domeniul managementului de caz și de cel
puțin 20 de ore de formare în domeniul drogurilor sau în
domenii conexe/interdisciplinare.
Teme recomandate pentru formarea continuă: funcțiile
managerului de caz; relația consumator — manager de
caz, confidențialitate și etică profesională, criterii de
eligibilitate pentru accesul la servicii, nomenclatorul
serviciilor, sistemul public de asistență medicală,
psihologică și socială, cadrul legal, promovarea interesului
consumatorului (advocacy), metode și proceduri de
evaluare, planificare și monitorizare, analize de caz.
b) Desemnare
Desemnarea managerului de caz se face conform unei
proceduri sau planificări proprii CPECA.
CPECA întocmește procedura de desemnare a
managerului de caz, ținând cont de următoarele criterii:
b 1 ) numărul de beneficiari aflați în serviciul de
management de caz/manager de caz;
b 2 ) stadiul în care se află, la acel moment,
beneficiarii/manager de caz;
b3) caracteristicile viitorului beneficiar (preponderența
problematicii medicale, psihologice, sociale);
b4) disponibilitatea managerului de caz în funcție de
programările de specialitate și de management de caz.
c) Funcționare
c1) Pentru funcționarea la un randament optim a echipei
multidisciplinare, CPECA dispune de un sistem eficient de:
(i) supervizare, constituit din cel puțin 4 ședințe/an;
(ii) intervizare, constituit din cel puțin o ședință/două
luni;
(iii) ședințe de caz zilnice, conform graficului
programărilor din ziua respectivă.
c 2 ) Supervizarea și intervizarea constituie ore de
formare continuă și se realizează de specialiști cu studii
superioare socioumane, cu experiență de 5 ani în domeniul
adicțiilor și cu experiență în servicii de asistență a

MONITORUL OFICIAL AL ROMÂNIEI, PARTEA I, Nr. 899/6.XI.2006
consumatorului cu cel puțin 2 ani mai mult decât
specialiștii cărora li se asigură supervizarea.
c 3 ) CPECA asigură condițiile necesare desfășurării
ședințelor de intervizare și supervizare.
d) În situații speciale, când un manager de caz devine
indisponibil din motive obiective, cazurile sale se predau
celorlalți manageri de caz din CPECA. Predarea presupune
transmiterea registrului managerului de caz, a fișelor
beneficiarilor cu documentația anexă, precum și
familiarizarea noului manager cu situația beneficiarului.
În același timp, managerul de caz îl înștiințează pe
beneficiar cu cel puțin două săptămâni înainte de
schimbarea sa și de preluarea de către un alt manager
de caz.
La încetarea motivului, beneficiarul este preluat de
vechiul manager de caz, după aceeași procedură.
Standardul 5 — Managementul informațiilor
Pentru realizarea suportului funcțional și structural, prin
funcțiile sale, managerul de caz colectează și centralizează
datele privind consumatorul și serviciile de care beneficiază
acesta pe parcursul programului, până la terminare.
a) În vederea monitorizării și coordonării asistenței,
pentru consumatorul care solicită servicii altor furnizori
decât CPECA, furnizorii de servicii transmit datele, potrivit
art. 26 alin. (2) din Regulament, CPECA din județul în care
se află sediul furnizorului de servicii, care, la rândul său, le
transmite CPECA către care consumatorul a fost îndrumat.
b) CPECA, prin medicul său, transmite lunar Agenției
Naționale Antidrog situația beneficiarilor de servicii de
asistență, astfel:
b 1 ) foaia de admitere, conform metodologiei de
completare și transmitere a fișelor standard;
b2) fișa de raportare, în format electronic sau pe suport
hârtie, până la data de 10 a lunii următoare.
c) La fișa beneficiarului și la anexele acesteia au acces
doar membrii echipei multidisciplinare, cu respectarea
standardelor de confidențialitate prevăzute în codurile
deontologice specifice profesiei de medic, psiholog și
asistent social.
d) Colectarea, manipularea și transmiterea datelor se
fac cu respectarea normelor legale privind protecția datelor
cu caracter personal. Datele din fișele beneficiarilor sunt
confidențiale și pot fi furnizate doar în condițiile legii.
Standardul 6 — Advocacy
Activitatea de advocacy reprezintă partea managementului
de caz care implică promovarea și susținerea intereselor
beneficiarului în interacțiune cu mai multe sisteme: familie,
furnizori de servicii, sistem de justiție, resurse comunitare
și de reintegrare socială etc.
Activitatea de advocacy stă la baza promovării
interesului beneficiarului și se desfășoară după următoarele
principii: direcționării și profesionalizării, adaptării pentru
îndeplinirea obiectivelor, sprijinului pe comunitate.
a) Poate fi direcționată:
a1) pe furnizor: implică educarea ofertanților de servicii
astfel încât să se evite refuzul acordării serviciilor pe
motive discriminatorii sau refuzul nejustificat, deși
consumatorul îndeplinește criteriile de eligibilitate.
a2) pe beneficiar, adaptată spre îndeplinirea obiectivelor
stabilite în planul individualizat de asistență a
consumatorului de droguri.
b) În funcție de formă, poate fi: discuție deschisă,
negociere, scrisoare sau altă formă de corespondență.

9

c) În funcție de conținut, activitatea de advocacy
reprezintă:
c1) ameliorarea interacțiunilor negative dintre beneficiari
și ofertanții de servicii;
c2) informarea și sensibilizarea personalului din serviciile
existente, cu privire la problemele consumului de substanțe
și necesitățile specifice ale fiecărui consumator;
c 3 ) susținerea interesului beneficiarului în fața unei
hotărâri luate de un membru al personalului din servicii
până la niveluri înalte de autoritate în cadrul unei instituții;
în fața sistemului judiciar, în comunitate;
c 4 ) participarea la elaborarea strategiilor locale și
naționale de dezvoltare a serviciilor de asistență;
c5) participarea la dezvoltarea resurselor din circuitul
terapeutic integrat;
c6) informarea și sensibilizarea comunității cu privire la
problemele legate de consumul de droguri, în scopul
limitării sau evitării marginalizării sociale a consumatorilor;
c7) participarea la elaborarea reglementărilor cu privire
la aspectele judiciare ale consumului de droguri.
Standardul 7 — Situații speciale
I. Solicitarea procurorului

a) Când solicitarea evaluării se face de către procuror,
potrivit prevederilor art. 191 din Legea nr. 143/2000, cu
modificările și completările ulterioare, primirea, desemnarea
managerului de caz și programarea evaluării se fac cu
prioritate.
b) Cererea procurorului se înregistrează în registrul de
primire, ocazie cu care se desemnează managerul de caz.
Prima ședință de management de caz are loc, în
măsura în care este posibil, în ziua primirii solicitării, când
se demarează evaluarea.
În cadrul primei ședințe, managerul de caz efectuează
sau, după caz, asigură efectuarea testării prezenței
drogurilor în lichidele biologice, prin analiză calitativă, al
cărei rezultat îl comunică de urgență institutului medicolegal.
Institutul medico-legal transmite CPECA o copie a
raportului de expertiză toxicologică, conform prevederilor
art. 21 alin. (1) din Regulament.
c) Odată cu deschiderea fișei beneficiarului se deschide
și dosarul de monitorizare, care va cuprinde:
c1) dispoziția procurorului privind evaluarea învinuitului/
inculpatului;
c2) raportul de evaluare, cu anexele acestuia, potrivit
legii;
c3) fișa beneficiarului;
c4) proces-verbal întocmit la prima ședință cu managerul
de caz, după semnarea acordului;
c5) rapoarte de monitorizare și reevaluare periodice,
indiferent de numărul și frecvența solicitărilor organului
judiciar, care vor conține date despre modul de respectare
a obligațiilor din acord, în general, și a măsurilor din planul
individualizat de asistență a consumatorului de droguri,
întocmite până la pronunțarea sentinței de către instanța
de judecată și/sau în perioada de probă.
d) Dacă învinuitul/inculpatul pentru care s-a solicitat
evaluarea se află în stare de arest preventiv, evaluarea se
face la locul de deținere.
e) Raportul de evaluare însoțit de acordul de asistență
medicală, psihologică și socială, semnate de managerul de
caz, se înaintează procurorului în vederea prezentării
învinuitului/inculpatului și semnării acordului.
f) În cazul în care învinuitul/inculpatul își dă acordul
pentru includere în program, în baza documentelor

10

MONITORUL OFICIAL AL ROMÂNIEI, PARTEA I, Nr. 899/6.XI.2006

comunicate de procuror, potrivit art. 21 alin. (4) din
Regulament, managerul de caz coordonează implementarea
planului individualizat de asistență a consumatorului de
droguri, conform prezentelor standarde.
Dacă învinuitul/inculpatul nu își dă acordul, în baza
comunicării procurorului managerul de caz consemnează
acest lucru în fișa beneficiarului și închide dosarul de
monitorizare.
g) La prima întâlnire după semnarea acordului, care va
fi stabilită în maximum 5 zile de la comunicarea făcută de
procuror, managerul de caz îi pune în vedere beneficiarului
faptul că respectarea obligațiilor din acord și a planului
individualizat de asistență a consumatorului de droguri este
obligatorie, făcându-se mențiune despre aceasta într-un
proces-verbal.
Se consideră nerespectare a măsurilor din acord orice
încălcare a obligațiilor stipulate în acesta, precum și a
măsurilor din planul individualizat de asistență a
consumatorului de droguri. Absența nejustificată la oricare
dintre ședințele de furnizare de servicii stabilite în planul
individualizat de asistență a consumatorului de droguri se
consideră încălcare a obligațiilor.
h) Atunci când managerul de caz constată încălcarea
unei obligații din acordul de asistență medicală, psihologică
și socială, sesizează de îndată organul judiciar. Sesizarea
organului judiciar se face prin comunicarea constatării
nerespectării obligației din acord, la care se anexează
ultimul raport de monitorizare/reevaluare în care s-a
materializat constatarea.
i) În vederea întocmirii rapoartelor de monitorizare
periodice, managerul de caz solicită tuturor furnizorilor de
servicii implicați rapoarte de situație, cu referire la modul
de respectare a obligațiilor din acordul de asistență
medicală, psihologică și socială.
j) Convocarea consumatorului la managerul de caz sau
înștiințarea despre prezentarea la un furnizor de servicii se
face în scris, cu confirmare de primire.
k) În situația în care măsura arestării preventive se
menține, implementarea măsurilor de asistență se face
potrivit normelor care reglementează modalitatea de
derulare a programelor integrate de asistență medicală,
psihologică și socială pentru persoanele aflate în stare
privativă de libertate.
II. Măsuri de siguranță

a) În cazul executării măsurii de siguranță a obligării la
tratament medical, odată cu comunicarea unității sanitare la
care urmează să i se facă tratament către persoana față
de care s-a luat măsura, direcția sanitară județeană
transmite o copie de pe această înștiințare CPECA din
același județ, împreună cu o copie a raportului medicolegal.
Primirea documentelor menționate mai sus se consideră
solicitare de asistență și se înregistrează în registrul de
primire, ocazie cu care se desemnează un manager
de caz.
În termen de 24 de ore de la desemnare, managerul
de caz contactează unitatea sanitară desemnată de direcția
sanitară și participă la realizarea procesului de asistență,
conform prevederilor art. 24 lit. b) din Regulament.
Semnarea acordului de asistență, nu este necesară,
măsura având caracter obligatoriu.
Împreună cu unitatea sanitară la care consumatorul a
fost repartizat pentru efectuarea tratamentului medical,

managerul de caz realizează monitorizarea și reevaluarea
implementării planului individualizat de asistență a
consumului de droguri.
Raportul de monitorizare a implementării planului
individualizat de asistență a consumatorului de droguri stă
la baza comunicării făcute de unitatea sanitară către
instanța de judecată, conform legii.
Când se consideră că măsura nu mai este necesară,
comunicarea făcută instanței de către unitatea sanitară va
cuprinde și recomandările managerului de caz făcute cu
ocazia monitorizării implementării planului individualizat de
asistență a consumului de droguri.
b) În același mod se procedează și în cazul măsurii de
siguranță a internării medicale.
III. Copii

a) În cazul evaluării copilului în vederea includerii într-un
program integrat de asistență, managerul de caz
colaborează sau asigură colaborarea cu serviciile publice
de asistență socială de la nivelul municipiilor și orașelor și
cu direcțiile generale de asistență socială și protecția
copilului de la nivelul sectoarelor municipiului București.
Recomandările de includere într-un program, planul
individualizat de asistență a consumatorului de droguri și
implementarea acestuia se fac, de asemenea, în
colaborare cu serviciile publice de asistență socială de la
nivelul municipiilor și orașelor și cu direcțiile generale de
asistență socială și protecția copilului de la nivelul
sectoarelor municipiului București.
b) În cazul în care copilul pentru care procurorul a
dispus evaluarea nu a împlinit vârsta de 16 ani, la orice
ședință pentru realizarea evaluării managerul de caz
solicită participarea delegatului autorității tutelare, precum și
a părinților, iar când este cazul a tutorelui, curatorului sau
a persoanei în grija sau în supravegherea căreia se află
minorul.
În cazul solicitării de către procuror a evaluării unui
minor, managerul de caz colaborează cu organul care
efectuează ancheta socială dispusă de organul de urmărire
penală.
8. Alte prevederi:
1. Standardele prevăzute la pct. 7.I îSolicitarea
procurorului“ se aplică începând cu data intrării în vigoare
a dispozițiilor art. 19 1 din Legea nr. 143/2000, cu
modificările și completările ulterioare.
2. CPECA colaborează cu serviciile de probațiune, în
baza protocoalelor de colaborare încheiate cu acestea;
3. Modelul instrumentelor utilizate pentru realizarea
managementului de caz:
a) registrul de primire;
b) inventar al tuturor furnizorilor de servicii de asistență
medicală, psihologică și socială, precum și al altor instituții
care pot sprijini managerul de caz;
c) convenții cu diverși furnizori de servicii, conform
prevederilor art. 28 din Regulament;
d) fișa beneficiarului;
e) trimiterile;
f) instrumentul Europa ASI;
g) graficul de planificare al managerului de caz;
h) fișa de raportare,
este aprobat de președintele Agenției Naționale Antidrog și
pus la dispoziție managerilor de caz din CPECA.

MONITORUL OFICIAL AL ROMÂNIEI, PARTEA I, Nr. 899/6.XI.2006

11

MINISTERUL ADMINISTRAȚIEI ȘI INTERNELOR
AGENȚIA NAȚIONALĂ ANTIDROG

DECIZIE
pentru aprobarea Metodologiei de elaborare, modificare și implementare a planului individualizat
de asistență a consumatorului de droguri
Având în vedere prevederile art. 16 alin. (2) din Regulamentul de aplicare a dispozițiilor Legii nr. 143/2000 privind
prevenirea și combaterea traficului și consumului ilicit de droguri, cu modificările și completările ulterioare, aprobat prin
Hotărârea Guvernului nr. 860/2005,
în temeiul prevederilor art. 3 alin. (3) din Hotărârea Guvernului nr. 1.489/2002 privind înființarea Agenției
Naționale Antidrog, cu modificările și completările ulterioare,
președintele Agenției Naționale Antidrog emite prezenta decizie.
Art. 1. — Se aprobă Metodologia de elaborare,
modificare și implementare a planului individualizat de
asistență a consumatorului de droguri, prevăzută în anexa

care face parte integrantă din prezenta decizie.
Art. 2. — Prezenta decizie se publică în Monitorul
Oficial al României, Partea I.

Președintele Agenției Naționale Antidrog,
Pavel Abraham
București, 2 octombrie 2006.
Nr. 17.
ANEXĂ

METODOLOGIE
de elaborare, modificare și implementare a planului individualizat de asistență a consumatorului de droguri
Art. 1. — (1) Planul individualizat de asistență a
consumatorului de droguri reprezintă intervențiile și măsurile
terapeutice, psihologice și sociale adaptate necesităților
fiecărui consumator de droguri și se întocmește în situațiile
prevăzute la art. 13 alin. (2) din Regulamentul de aplicare
a dispozițiilor Legii nr. 143/2000 privind prevenirea și
combaterea traficului și consumului ilicit de droguri, cu
modificările și completările ulterioare, aprobat prin Hotărârea
Guvernului nr. 860/2005, denumit în continuare
Regulament.
(2) Stabilirea planului individualizat de asistență a
consumatorului de droguri se face de către managerul de
caz împreună cu echipa din cadrul centrului de prevenire,
evaluare și consiliere antidrog (CPECA), în urma evaluării
consumatorului de droguri și odată cu identificarea
programului integrat de asistență, cu respectarea principiului
implicării active a consumatorului de droguri beneficiar al
serviciilor.
(3) Acceptul consumatorului de droguri cu privire la
serviciile propuse se face prin semnarea acordului de
asistență medicală, psihologică și socială, la care este
anexat planul individualizat de asistență a consumatorului
de droguri.
Art. 2. — Stabilirea planului individualizat de asistență a
consumatorului de droguri se face prin utilizarea rezultatelor
evaluării și urmărește:
a) stabilirea modalității de asistență: de urgență,
ambulatorie, în regim rezidențial, în regim spitalicesc;
b) stabilirea tipurilor de servicii: medicale, psihologice și
sociale;

c) stabilirea măsurilor de asistență: medicală, psihologică
și socială, adecvate necesităților și obiectivelor intervenției;
d) alegerea structurii adecvate și disponibile: centre de
asistență pentru consumatorii de droguri, așa cum sunt
enumerate în art. 29 din Regulament.
Art. 3. — (1) După finalizarea evaluării, în cadrul
întâlnirilor membrilor echipei CPECA se stabilește
programul integrat de asistență, are loc prioritizarea
obiectivelor pe arii și se stabilește un plan individualizat de
asistență a consumatorului de droguri.
(2) Încă din faza evaluării, membrii echipei
multidisciplinare din CPECA contactează furnizorii de
servicii, ținând cont de criteriile acestora de admitere în
vederea atingerii obiectivelor propuse în planul individualizat
de asistență a consumatorului de droguri.
(3) După contactarea furnizorilor de servicii, în funcție
de serviciile disponibile, echipa din cadrul CPECA
definitivează planul individualizat de asistență a
consumatorului de droguri.
Art. 4. — La elaborarea unui plan individualizat de
asistență a consumatorului de droguri se au în vedere
următoarele componente:
a) privind pacientul:
(i) rezultatele evaluării pe arii;
(ii) prioritizarea obiectivelor;
b) privind modalitatea de asistență:
(i) disponibilitatea furnizorilor de servicii medicale,
psihologice și sociale;

12

MONITORUL OFICIAL AL ROMÂNIEI, PARTEA I, Nr. 899/6.XI.2006
(ii)
(iii)
(iv)
(v)

varietatea disciplinelor profesionale implicate;
măsurile de asistență din cadrul programului;
planificarea duratei diferitelor măsuri;
gradul de încărcare a furnizorului de servicii/
profesioniștilor;
(vi) criterii de admitere.
Art. 5. — Planul individualizat de asistență a
consumatorului de droguri cuprinde, în principal:
a) date generale despre solicitant;
b) scop; se menționează scopul programului integrat de
asistență;
c) prezentarea problemelor depistate pe cele 5 arii și
prioritizarea acestora;
d) puncte tari/puncte slabe; acestea sprijină
monitorizarea procesului de asistență, prevenirea
dificultăților și a crizelor, intervenția promptă acolo unde
este cazul, dar și utilizarea tuturor modalităților de suport
pentru a se putea atinge rezultatele așteptate, interacțiunile
cu beneficiarul;
e) obiective și data la care se așteaptă să fie atinse;
obiectivele reprezintă rezolvarea problemelor identificate pe
arii; acestea trebuie să fie realiste, pragmatice și posibil de
îndeplinit, să permită monitorizarea, cu măsurarea periodică
a progresului pacienților, fie prin indicatori de rezultat, fie
de impact;
f) măsurile și programarea acestora, personalul
responsabil, precum și procedurile de acordare; măsurile se
stabilesc în funcție de numărul, complexitatea și amploarea
problemelor depistate.
Art. 6. — (1) Stabilirea măsurilor se face după
selectarea modalității de asistență.
(2) Modalitatea de asistență se diferențiază prin
intensitatea măsurilor care prin caracteristicile lor răspund
cel mai adecvat și sigur la problemele consumatorului de
droguri.
(3) Selectarea modalității de asistență se face în funcție
de necesitățile stabilite în urma evaluării pe arii, conform
criteriilor prezentate în anexa la prezenta metodologie.
Art. 7. — Modalitățile de asistență:
a) asistență de urgență;
b) asistență ambulatorie, de intensitate redusă și de
intensitate crescută;
c) asistență în regim rezidențial;
d) asistență în regim spitalicesc.
Art. 8. — (1) Asistența de urgență prezintă următoarele
caracteristici:
a) tratament în cadru spitalicesc;
b) ședere limitată: ore—zile;
c) cuprinde intervențiile necesare în situații acute ce
necesită un răspuns terapeutic prompt;
d) poate fi oferită înaintea intrării într-un program
integrat de asistență sau ulterior, indiferent de tip și ori de
câte ori este cazul.

(2) Indicații pentru selectarea asistenței de urgență:
— beneficiari care prezintă complicații ale consumului
de droguri: intoxicație severă, supradoză, intoxicație cu
tulburări de percepție sau sindrom de abstinență cu
complicații care pot pune în pericol viața pacientului.
(3) Asistența de urgență este oferită de serviciile de
urgență organizate în cadru spitalicesc sau de camerele de
gardă ale spitalelor.
Art. 9. — Asistența ambulatorie de intensitate redusă
are următoarele caracteristici:
a) tratament în cadru nonrezidențial;
b) ședere limitată: ore;
c) frecvență: săptămânal, o dată sau de două ori.
Art. 10. — (1) Indicații pentru selectarea asistenței
ambulatorii de intensitate redusă:
a) beneficiari diagnosticați cu grade de severitate care
pot fi tratate cu resursele disponibile la acest nivel;
b) beneficiari care au primit tratament la un nivel mai
intensiv și au progresat până la punctul în care pot
beneficia de acest nivel de asistență;
c) beneficiari care solicită asistență mai intensivă, dar
nu sunt pregătiți să se angajeze complet în tratament.
(2) Selecția asistenței ambulatorii de intensitate redusă
se face după criteriile specifice celor 5 arii prezentate în
anexă.
(3) Asistența ambulatorie de intensitate redusă se
furnizează de către: centre de prevenire, evaluare și
consiliere antidrog, centre de asistență integrată a adicțiilor,
centre de reducere a riscurilor asociate consumului de
droguri etc.
Art. 11. — Asistența ambulatorie de intensitate crescută
prezintă următoarele caracteristici:
a) tratament într-un cadru nonrezidențial, dar cu o
intensitate crescută a intervențiilor;
b) ședere de câteva ore, dimineața, după-amiaza,
ambele, noaptea, la sfârșit de săptămână;
c) frecvență: zilnic.
Art. 12. — (1) Indicații pentru selectarea asistenței
ambulatorii de intensitate crescută:
a) beneficiari diagnosticați cu grade de severitate care
pot fi tratate în cadrul unui program ambulatoriu, dar care
necesită intervenții cu frecvență crescută și o monitorizare
mai atentă a evoluției în vederea atingerii obiectivelor.
Acest nivel poate implica componente aflate în mod normal
în programele rezidențiale, mai structurate;
b) beneficiari care sunt externați dintr-o structură
rezidențială sau spitalicească și sunt în situația de risc de
recădere — aceasta poate include o motivație redusă de
angajare în tratament;
c) beneficiari care prezintă comorbiditate psihiatrică;
d) beneficiari al căror mediu de viață este riscant, iar
suportul psihosocial este limitat.
(2) Selecția asistenței ambulatorii de intensitate crescută
se face după criteriile specifice celor 5 arii prevăzute în
anexă.

MONITORUL OFICIAL AL ROMÂNIEI, PARTEA I, Nr. 899/6.XI.2006
(3) Asistența ambulatorie de intensitate crescută se
furnizează de către: centre de prevenire, evaluare și
consiliere antidrog, centre de asistență integrată a adicțiilor,
centre de zi etc.
Art. 13. — Asistența în regim rezidențial se caracterizează
astfel:
a) tratament în regim închis;
b) ședere de 24 de ore/zi; ședere pe termen scurt —
maximum 3 luni, mediu — maximum 6—9 luni și lung —
peste un an;
c) cadru structurat, rezidențial;
d) abordare bazată pe modelul comunității terapeutice;
e) poate fi combinată cu servicii ambulatorii intensive.
Art. 14. — Indicații pentru selectarea asistenței în regim
rezidențial:
a) beneficiari care necesită intervenții într-un cadru
rezidențial pe o perioadă mai lungă pentru a integra
recuperarea cu dezvoltarea abilităților de coping;
b) beneficiari la care efectele tulburărilor datorate
consumului de droguri sunt evidente și foarte semnificative,
cu afecțiuni multiple, ceea ce face ca strategiile de
creștere a motivației și de prevenire a recăderilor să fie
imposibile sau ineficiente într-un cadru ambulatoriu;
c) beneficiari cu tulburări cognitive care interferează
permanent sau temporar cu relațiile interpersonale sau cu
abilitățile de coping;
d) beneficiari cu anumite probleme grave medicale,
psihologice și sociale, care necesită intervenții
multidisciplinare, multidimensionale și pe termen lung sau
care nu au suficiente abilități sociale sau vocaționale;
e) beneficiari la care mediul de viață este nonprotectiv
sau în care este prezent consumul de droguri, relațiile
interpersonale sunt haotice sau chiar abuzive, oferind
sprijin minim;
f) beneficiari cu istoric lung de tratament;
g) beneficiari cu probleme legale;
h) beneficiari cu performanțe scăzute la școală sau la
serviciu, cu sistem de valori antisocial.
Art. 15. — (1) Selecția asistenței în regim rezidențial se
face după criteriile specifice celor 5 arii prevăzute în
anexă.
(2) Asistența în regim rezidențial se furnizează de
centre tip comunitate terapeutică, locuință protejată, locuință
socială etc.
Art. 16. — Asistența în regim spitalicesc se caracterizează
prin:
a) tratament în regim închis;
b) ședere de 24 de ore/zi, regim spitalicesc;
c) accentul este pus pe asistența medicală specializată
și specifică;
d) este cel mai intensiv nivel de asistență din
continuumul de asistență;
e) durata tratamentului depinde de severitatea și
evoluția condiției particulare a beneficiarului.

13

Art. 17. — (1) Indicații pentru selectarea asistenței în
regim spitalicesc:
a) beneficiari la care tulburările datorate consumului de
droguri necesită intervenții specializate ce nu pot fi oferite
decât în spital;
b) beneficiari cu complicații medicale și probleme
mintale moderate și severe;
c) beneficiari la care există riscul unui sindrom de
abstinență sever sau al complicațiilor medicale severe;
d) beneficiari la care comorbiditatea medicală
interferează cu dezintoxicarea în condiții ambulatorii;
e) beneficiari care au un istoric de recădere sau de
abandon într-o modalitate de asistență de o intensitate mai
redusă;
f) beneficiari care prezintă comorbiditate psihiatrică sau
de sănătate care interferează cu tratamentul și necesită
resurse disponibile în cadrul unui spital (tulburări de
percepție, risc suicidal crescut etc.);
g) beneficiari a căror condiție implică un risc pentru sine
sau pentru alții;
h) beneficiari care nu răspund la o modalitate de
asistență mai puțin intensivă.
(2) Selecția asistenței în regim spitalicesc se face după
criteriile specifice celor 5 arii prevăzute în anexă.
(3) Asistența în regim spitalicesc se furnizează de
centre, secții și compartimente de dezintoxicare de tip
spitalicesc.
Art. 18. — Măsurile sunt cele stabilite în cadrul fiecărui
program integrat de asistență, conform anexei nr. 6 la
Regulament.
Art. 19. — Planul individualizat de asistență a
consumatorului de droguri face parte din acordul de
includere în programul integrat și se implementează din
momentul semnării acordului de către consumatorul de
droguri.
Art. 20. — Implementarea serviciilor de asistență se
realizează de furnizorii de servicii de asistență pentru
consumatorul de droguri, prevăzuți în plan, la datele
stabilite, sub coordonarea managerului de caz, conform
standardelor minime obligatorii privind managementul de
caz în domeniul asistenței consumatorului de droguri.
Art. 21. — Furnizorii de servicii evaluează măsurile
implementate și comunică managerului de caz rezultatele
evaluării la intervale stabilite cu acesta.
Art. 22. — (1) Planul individualizat de asistență a
consumatorului de droguri poate fi modificat în urma
reevaluării acestuia în vederea adecvării intervențiilor la
nevoile beneficiarului.
(2) Modificarea planului individualizat de asistență a
consumatorului de droguri se face de către echipa din
CPECA sau de alți furnizori, conform standardelor minime
obligatorii privind managementul de caz.

*) Anexa este reprodusă în facsimil.

ANEXĂ*)

MONITORUL OFICIAL AL ROMÂNIEI, PARTEA I, Nr. 899/6.XI.2006

la metodologie

14

MONITORUL OFICIAL AL ROMÂNIEI, PARTEA I, Nr. 899/6.XI.2006

15

16

MONITORUL OFICIAL AL ROMÂNIEI, PARTEA I, Nr. 899/6.XI.2006
´
RECTIFICĂRI
În Ordonanța de urgență a Guvernului nr. 70/2006 privind modificarea și completarea unor acte normative
din domeniul comunicațiilor electronice și al serviciilor poștale, publicată în Monitorul Oficial al României,
Partea I, nr. 810 din 2 octombrie 2006, se fac următoarele rectificări (care nu aparțin Redacției îMonitorul
Oficial“, Partea I):
— la art. I pct. 12, cu referire la art. 13 din Ordonanța Guvernului nr. 31/2002 privind serviciile poștale,
aprobată cu modificări și completări prin Legea nr. 642/2002, cu modificările ulterioare, în loc de:
î... indiferent de greutatea trimiterilor poștale care fac obiectul serviciilor sau tarifului aplicabil.“ se va citi:
î... indiferent de greutatea trimiterilor poștale care fac obiectul serviciilor sau de tariful aplicabil.“;
— la art. I pct. 24, cu referire la art. 30 alin. (8) din Ordonanța Guvernului nr. 31/2002, aprobată cu
modificări și completări prin Legea nr. 642/2002, cu modificările ulterioare, în loc de: î... standardelor de
calitate prevăzute la alin. (2).“ se va citi: î... standardelor de calitate prevăzute la alin. (1).“;
— la art. I pct. 28, cu referire la art. 40 alin. (6) din Ordonanța Guvernului nr. 31/2002, aprobată cu
modificări și completări prin Legea nr. 642/2002, cu modificările ulterioare, în loc de: î... serviciilor din sfera
serviciului universal timp de cel puțin...“ se va citi: î... serviciilor din sfera serviciului universal pe care are obligația
să le presteze timp de cel puțin...“;
— la art. IV pct. 1, cu referire la lit. c) a alin. (1) al art. 2 din Legea nr. 304/2003 pentru serviciul
universal și drepturile utilizatorilor cu privire la rețelele și serviciile de comunicații electronice, în loc de:
î... sau cu nevoi speciale...“ se va citi: î... sau cu nevoi sociale speciale...“;
— la art. IV pct. 6, cu referire la alin. (3) al art. 9 din Legea nr. 304/2003, în loc de: î... sau cu nevoi
speciale...“ se va citi: î... sau cu nevoi sociale speciale...“;
— la art. IV pct. 8, cu referire la art. 10 alin. (11) din Legea nr. 304/2003, în continuarea tezei întâi se
va citi: îDeconectarea de la rețeaua publică de telefonie nu va avea loc mai devreme de 60 de zile de la
suspendare, perioadă în care este permisă doar inițierea sau primirea de apeluri care nu presupun nicio plată de
către abonat.“;
— la art. IV pct. 18, cu referire la lit. d) a alin. (5) al art. 16 din Legea nr. 304/2003, în loc de:
î... servicii de reparații diferite...“ se va citi: î... servicii de reparații de calități diferite...“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 899/6.XI.2006 conține 16 pagini.

Prețul: 1,15 lei

&JUYDGY|120754]
ISSN 1453—4495

