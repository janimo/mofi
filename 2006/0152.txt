PARTEA

Anul 174 (XVIII) — Nr. 152

I

Vineri, 17 februarie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

181.

— Hotărâre privind aprobarea stemelor unor
comune din județul Covasna....................................

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
470/2005/1.149. — Ordin al ministrului comunicațiilor și
tehnologiei informației și al ministrului administrației
și internelor pentru aprobarea Regulamentului
privind managementul situațiilor de urgență
specifice tipurilor de riscuri din domeniul de
competență al Ministerului Comunicațiilor și
Tehnologiei Informației ..............................................

3–6

716/2005/92. — Ordin al ministrului economiei și
comerțului și al ministrului transporturilor,
construcțiilor și turismului pentru aprobarea
Normelor privind inspecția tehnică a containerelor
mobile utilizate pentru transferul benzinei de la un
terminal la o stație de benzină, la alt depozit sau
terminal, în scopul limitării emisiilor de compuși
organici volatili rezultați din operațiile de încărcare,
transport, descărcare și distribuție a benzinei la
terminale și la stațiile de benzină ...........................

7–13

A/766. — Ordin al ministrului afacerilor externe privind
publicarea în Monitorul Oficial al României,
Partea I, a Rezoluției Consiliului de Securitate al
Organizației Națiunilor Unite nr. 1.643/2005 privind
situația din Republica Côte d’Ivoire, adoptată la
15 decembrie 2005 ...................................................

13–15

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 152/17.II.2006

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemelor unor comune din județul Covasna
În temeiul art. 108 din Constituția României, republicată, și al art. 10
alin. (2) din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Brețcu și Vârghiș,
județul Covasna, prevăzute în anexele nr. 1.1—1.2.
(2) Descrierea și semnificațiile elementelor însumate ale stemelor sunt
prevăzute în anexele nr. 2.1—2.2.
(3) Anexele nr. 1.1—1.2 și 2.1—2.2 fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 9 februarie 2006.
Nr. 181.

ANEXA Nr. 1.1*)
STEMA

comunei Brețcu, județul Covasna

ANEXA Nr. 2.1
DESCRIEREA ȘI SEMNIFICAȚIILE

elementelor însumate ale stemei comunei Brețcu,
județul Covasna
Descrierea stemei
Stema comunei Brețcu, potrivit anexei nr. 1.1, se
compune dintr-un scut triunghiular cu marginile rotunjite, tăiat.
În șef, în câmp verde, se află un tun de aur, cu țeava
îndreptată spre stânga.
În câmpul inferior, pe fond roșu, se află un braț natural
îmbrăcat în aur, ținând o scrisoare argintie, cu sigiliul roșu.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Verdele din șef semnifică bogăția silvică a localității.
Tunul face referire la revoluționarul pașoptist Gábor
Áron, fabricant de tunuri, născut în această localitate.
Brațul care ține scrisoarea amintește de faptul că
această localitate era punctul de frontieră, care asigura și
serviciul de poștă dintre Transilvania și Moldova.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.1 este reprodusă în facsimil.

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 152/17.II.2006
ANEXA Nr. 1.2*)

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Vârghiș, județul Covasna

elementelor însumate ale stemei comunei Vârghiș,
județul Covasna
Descrierea stemei
Stema comunei Vârghiș, potrivit anexei nr. 1.2, se
compune dintr-un scut triunghiular cu marginile rotunjite,
tăiat.
În partea superioară, în câmp albastru, se află un șoim
zburând spre dreapta, argintiu, ținând în cioc o pană de
aur; este flancat în dreapta de o ramură de stejar argintie,
cu ghinzi de aur, și în stânga de un spic de grâu auriu.
În partea inferioară, în câmp roșu, pe terasă verde, se
află o lebădă de argint, armată cu aur, având gâtul
străpuns din spate de o săgeată de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Șoimul amintește de trecutul istoric al localității, având
la origine o legendă locală.
Stejarul semnifică bogăția silvică a localității.
Spicul de grâu reprezintă ocupația de bază a locuitorilor,
agricultura.
Partea inferioară a stemei face referire la blazonul
familiei Daniel.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.2 este reprodusă în facsimil.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI
Nr. 470 din 6 decembrie 2005

MINISTERUL ADMINISTRAȚIEI ȘI INTERNELOR
Nr. 1.149 din 19 ianuarie 2006

ORDIN
pentru aprobarea Regulamentului privind managementul situațiilor de urgență specifice tipurilor
de riscuri din domeniul de competență al Ministerului Comunicațiilor și Tehnologiei Informației
În temeiul art. 5 alin. (6) din Hotărârea Guvernului nr. 744/2003 privind organizarea și funcționarea Ministerului
Comunicațiilor și Tehnologiei Informației, cu modificările și completările ulterioare, al art. 9 alin. (4) din Ordonanța de
urgență a Guvernului nr. 63/2003 privind organizarea și funcționarea Ministerului Administrației și Internelor, aprobată cu
modificări și completări prin Legea nr. 604/2003, cu modificările și completările ulterioare, precum și al art. 21 lit. b) și al
art. 41 alin. (1) din Ordonanța de urgență a Guvernului nr. 21/2004 privind Sistemul Național de Management al
Situațiilor de Urgență, aprobată cu modificări și completări prin Legea nr. 15/2005,
ministrul comunicațiilor și tehnologiei informației și ministrul administrației și internelor emit prezentul ordin.
Art. 1. — Se aprobă Regulamentul privind managementul
situațiilor de urgență specifice tipurilor de riscuri din
domeniul de competență al Ministerului Comunicațiilor și
Tehnologiei Informației, prevăzut în anexa care face parte
integrantă din prezentul ordin.
Ministrul comunicațiilor și tehnologiei informației,
Zsolt Nagy

Art. 2. — Structurile interesate vor duce la îndeplinire
prevederile prezentului ordin.
Art. 3. — Prezentul ordin va fi publicat în Monitorul
Oficial al României, Partea I.
Ministrul administrației și internelor,
Vasile Blaga

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 152/17.II.2006
ANEXĂ

REGULAMENT
privind managementul situațiilor de urgență specifice tipurilor de riscuri din domeniul de competență
al Ministerului Comunicațiilor și Tehnologiei Informației
CAPITOLUL I
Dispoziții generale
Art. 1. — Managementul situațiilor de urgență în
domeniul comunicațiilor și tehnologiei informației se
organizează și funcționează în scopul asigurării stabilității
funcționării rețelelor de comunicații, precum și refacerii
operative a celor avariate grav de acțiunea factorilor de risc
generatori de situații de urgență și cuprinde identificarea și
monitorizarea surselor de risc, evaluarea informațiilor și
analiza situației, elaborarea de prognoze, stabilirea
variantelor de acțiune și implementarea acestora.
Art. 2. — Fac obiectul prezentului regulament, ca tipuri
de risc generatoare de situații de urgență, avariile grave la
rețelele de comunicații electronice, rețele poștale și sisteme
informatice care pot fi provocate de incendii de mari
proporții, accidente nucleare și urgențe radiologice, căderi
de obiecte din atmosferă ori din cosmos, cutremure
puternice, inundații, explozii, fenomene meteorologice
periculoase, alunecări și prăbușiri de teren, atacuri
informatice.
Art. 3. — Atacul informatic reprezintă acțiunea prin care
sunt afectate rețelele de calculatoare ale unei organizații
(agenții guvernamentale sau companii) cu scopul de a le
sabota activitatea (întreruperea fluxurilor de date,
indisponibilizarea serviciilor furnizate prin mijloace
electronice etc.), de a obține informații confidențiale sau
secrete (numere de conturi, de card, liste cu clienți,
informații tehnice etc.) ori de a transfera ilegal bani în
contul celui care atacă.
Art. 4. — Se consideră avarie gravă acea avarie care
necesită reparații structurale pentru evitarea întreruperii
definitive a funcționării sistemelor de comunicații și
informatice și poate determina apariția imposibilității de
comunicare la nivel zonal sau național.
Art. 5. — Managementul situațiilor de urgență se
realizează prin:
a) identificarea, înregistrarea și evaluarea factorilor
interni de risc;
b) informarea, înștiințarea și avertizarea furnizorilor de
rețele de comunicații electronice, de servicii poștale și de
servicii furnizate prin mijloace electronice asupra posibilității
apariției și dezvoltării unor factori de risc interni, precum și
despre pericolul manifestării unor factori externi comunicat
prin fluxul informațional al Sistemului Național de
Management al Situațiilor de Urgență;
c) luarea măsurilor de prevenire, limitare și contracarare
a factorilor de risc, precum și de înlăturare a efectelor
negative produse de acțiunea acestora;
d) refacerea operativă a rețelelor de comunicații și
informatice avariate de acțiunea factorilor de risc.
Art. 6. — (1) Managementul situațiilor de urgență în
domeniul comunicațiilor și tehnologiei informației se
realizează prin următoarele structuri:
a) Comitetul ministerial pentru situații de ugență;
b) Centrul operativ pentru situații de urgență;
c) celule de urgență.
(2) Comitetul ministerial pentru situații de urgență,
denumit în continuare comitet ministerial, este constituit și
funcționează sub conducerea ministrului comunicațiilor și
tehnologiei informației.
(3) Centrul operativ pentru situații de urgență organizat
la nivelul Ministerului Comunicațiilor și Tehnologiei

Informației, denumit în continuare centru operativ, este
constituit ca structură tehnico-operativă de specialitate cu
activitate permanentă, îndeplinește funcțiile de monitorizare
și evaluare a factorilor de risc specifici, precum și
înștiințarea, avertizarea și alertarea furnizorilor de rețele de
comunicații electronice, de servicii poștale și de servicii
furnizate prin mijloace electronice asupra posibilității apariției
și dezvoltării unor factori de risc.
(4) Celulele de urgență se organizează la furnizorii de
rețele de comunicații electronice, de servicii poștale și de
servicii furnizate prin mijloace electronice, numai pe timpul
situațiilor de urgență, și conlucrează cu structurile
Sistemului Național de Management al Situațiilor de
Urgență.
CAPITOLUL II
Atribuțiile celulelor de urgență
Art. 7. — Celulele de urgență au următoarele atribuții:
A. în domeniul poștal:
• coordonarea întregii activități desfășurate de structurile
subordonate furnizorilor de servicii poștale pentru protecția
personalului și bunurilor proprii împotriva acțiunii factorilor
de risc, refacerea operativă a rețelelor poștale și asigurarea
continuității furnizării serviciilor poștale;
• informarea, înștiințarea și avertizarea personalului
propriu, precum și informarea centrului operativ al
Ministerului Comunicațiilor și Tehnologiei Informației despre
parametrii situației de urgență apărute;
• menținerea legăturii permanente și conlucrarea cu
centrul operativ și cu comitetul ministerial ale Ministerului
Comunicațiilor și Tehnologiei Informației;
• punerea în aplicare a hotărârilor comitetului ministerial
organizat la nivelul Ministerului Comunicațiilor și Tehnologiei
Informației;
• asigurarea continuității comunicațiilor poștale, prin
folosirea itinerariilor de transport poștal de rezervă,
activarea oficiilor poștale mobile din rezerva de mobilizare
ca ghișee poștale în zonele calamitate, reorganizarea
rețelei poștale în cazul evacuării populației și evacuarea
oficiilor și ghișeelor poștale împreună și în același loc cu
populația deservită, redistribuirea personalului poștal pe
plan local, în funcție de situația existentă;
• deservirea populației sinistrate și/sau evacuate, prin
organizarea de ghișee poștale în taberele de sinistrați;
• repunerea rețelei poștale în stare de funcționare, prin
reabilitarea obiectivelor poștale afectate de dezastru,
mutarea activităților poștale în alte obiective și asigurarea
rechizitelor, formularelor, timbrelor și efectelor poștale
necesare;
B. în domeniul comunicațiilor electronice:
• coordonarea întregii activități desfășurate de structurile
subordonate furnizorilor de rețele de comunicații electronice
și de servicii furnizate prin mijloace electronice pentru
protecția personalului și a bunurilor proprii împotriva acțiunii
factorilor de risc, refacerea operativă a rețelelor de
comunicații și asigurarea continuității furnizării serviciilor de
comunicații de bază;
• informarea, înștiințarea și avertizarea personalului
propriu, precum și informarea centrului operativ al
Ministerului Comunicațiilor și Tehnologiei Informației despre
parametrii situației de urgență apărute;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 152/17.II.2006
• menținerea legăturii permanente și conlucrarea cu
centrul operativ și cu comitetul ministerial ale Ministerului
Comunicațiilor și Tehnologiei Informației;
• punerea în aplicare a hotărârilor comitetului ministerial
organizate la nivelul Ministerului Comunicațiilor și
Tehnologiei Informației;
• asigurarea suportului tehnic pentru transmiterea
comunicatelor oficiale către populație, prin posturile
naționale de radio și televiziune;
• asigurarea și completarea echipelor de restabiliri cu
materiale din rezerva de mobilizare și personal specializat,
în vederea intervenției în zonele calamitate pentru
înlăturarea avariilor produse la rețelele de comunicații și
informatice;
• asigurarea, în cooperare cu structurile de comunicații
și informatică aparținând celorlalte instituții din Sistemul
Național de Management al Situațiilor de Urgență, a
sistemului de comunicații și informatic necesar conducerii
intervenției la dezastre;
• asigurarea, la solicitarea comitetului ministerial
organizat la nivelul Ministerului Comunicațiilor și Tehnologiei
Informației, a comunicațiilor pentru populația evacuată în
tabere de sinistrați;
• asigurarea, la solicitarea structurilor Inspectoratului
General pentru Situații de Urgență, a spațiilor tehnice
pentru instalarea și funcționarea instalațiilor de alarmare și
avertizare a populației.
CAPITOLUL III
Funcții de sprijin
Art. 8. — În conformitate cu prevederile Hotărârii
Guvernului nr. 2.288/2004 pentru aprobarea repartizării
principalelor funcții de sprijin pe care le asigură ministerele,
celelalte organe centrale și organizațiile neguvernamentale
privind prevenirea și gestionarea situațiilor de urgență,
Ministerului Comunicațiilor și Tehnologiei Informației îi revin
următoarele funcții de sprijin:
• monitorizarea pericolelor și riscurilor specifice, precum
și a efectelor negative ale acestora;
• informarea, înștiințarea și avertizarea;
• comunicații și informatică;
• logistica intervenției;
• reabilitarea, prin mijloace specifice, a zonei afectate.
Art. 9. — Monitorizarea pericolelor pentru rețelele de
comunicații și informatice se efectuează de către centrele
de management și de monitorizare (dispecerate) ale
furnizorilor de rețele de comunicații electronice, de servicii
poștale și de servicii furnizate prin mijloace electronice.
Apariția și dezvoltarea unor factori de risc se comunică la
centrul operativ al Ministerului Comunicațiilor și Tehnologiei
Informației, dacă produc avarii grave care nu pot fi
înlăturate în mai puțin de 12 ore și care izolează localități
din punctul de vedere al comunicațiilor.
Art. 10. — Centrul operativ coroborează datele
transmise de furnizorii de rețele de comunicații electronice,
de servicii poștale și de servicii furnizate prin mijloace
electronice cu cele furnizate de celelalte structuri ale
Sistemului Național de Management al Situațiilor de
Urgență, evaluează riscurile specifice și informează
conducerea Ministerului Comunicațiilor și Tehnologiei
Informației și/sau comitetul ministerial.
Art. 11. — Manifestarea unor factori de risc, precum și
dezvoltarea în timp a acestora, difuzată prin sistemul
informațional-decizional al Sistemului Național de
Management al Situațiilor de Urgență, se comunică de
către centrul operativ tuturor furnizorilor de rețele de

5

comunicații electronice, de servicii poștale și de servicii
furnizate prin mijloace electronice, reprezentați în comitetul
ministerial.
Art. 12. — Societatea Națională de Radiocomunicații
asigură suportul tehnic necesar pentru avertizarea
populației și transmiterea, prin posturile naționale de
televiziune și radiodifuziune, a mesajelor autorităților publice
și Comitetului Național pentru Situații de Urgență.
Art. 13. — Refacerea operativă a sistemului public de
comunicații este sarcina fiecărui furnizor de rețele de
comunicații electronice, de servicii poștale și de servicii
furnizate prin mijloace electronice, pentru rețelele proprii
afectate de acțiunea factorilor de risc.
Art. 14. — Furnizorii de rețele de comunicații
electronice, de servicii poștale și de servicii furnizate prin
mijloace electronice asigură, în cooperare cu Ministerul
Administrației și Internelor, Serviciul de Telecomunicații
Speciale și alte componente ale sistemului național de
apărare, sistemul de comunicații, de prelucrare automată și
de stocare a datelor, necesar funcționării Sistemului
Național de Management al Situațiilor de Urgență și
conducerii intervenției operative; în acest scop, între
furnizorii de rețele de comunicații electronice, de servicii
poștale și de servicii furnizate prin mijloace electronice și
componentele sistemului național de apărare, care au ca
sarcină participarea la realizarea sistemului de comunicații,
se vor încheia protocoale de colaborare.
Art. 15. — Logistica intervenției se asigură de fiecare
furnizor de rețele de comunicații electronice, de servicii
poștale și de servicii furnizate prin mijloace electronice.
Societățile care dețin în custodie echipamente și materiale
din rezerva de mobilizare pot solicita șefului Oficiului
Central de Stat pentru Probleme Speciale utilizarea celor
aflate în depozitare în scopul înlăturării urmărilor
dezastrelor naturale.
CAPITOLUL IV
Fluxul informațional
Art. 16. — Schema fluxului informațional pentru
managementul situațiilor de urgență din domeniul de
competență al Ministerului Comunicațiilor și Tehnologiei
Informației este prezentată în anexa la prezentul
regulament.
Art. 17. — Pe timpul stării de alertă, stării de urgență
sau existenței unei situații de urgență, cauzate de factori
de risc, informările se transmit zilnic, dimineața, până la
ora 8,30. La solicitarea președintelui comitetului ministerial,
graficul de transmitere al informărilor poate fi modificat sau
suspendat.
Art. 18. — Conținutul informării este următorul:
• data, ora, locul și cauza producerii avariei;
• efecte produse (pierderi de vieți omenești — personal
propriu, număr de abonați și localități rămase fără
comunicații);
• pagube produse bunurilor proprii;
• durata probabilă de înlăturare a avariei;
• măsuri adoptate.
Art. 19. — Centrul operativ transmite către furnizorii de
rețele de comunicații electronice, de servicii poștale și de
servicii furnizate prin mijloace electronice (structurile
desemnate și/sau celulele de urgență) datele din sistemul
informațional-decizional al Sistemului Național de
Management al Situațiilor de Urgență referitoare la
manifestarea unor factori de risc, precum și dezvoltarea în
timp a acestora, pe măsura difuzării lor.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 152/17.II.2006

Art. 20. — Informările se transmit prin telefon, fax și pe
suport electronic. Informările care conțin informații
clasificate, în conformitate cu prevederile Legii nr. 182/2002
privind protecția informațiilor clasificate, se transmit prin
poșta militară.
CAPITOLUL V
Dispoziții finale
Art. 21. — Asigurarea serviciilor de comunicații și
informatice prevăzute la art. 14 se face la cererea
ministerelor și instituțiilor publice centrale de specialitate
care au repartizate funcții de sprijin pentru gestionarea
situațiilor de urgență, prin Hotărârea Guvernului

nr. 2.288/2004. Acestea vor asigura și plata serviciilor
efectuate de furnizorii de rețele de comunicații electronice,
de servicii poștale și de servicii furnizate prin mijloace
electronice, fiecare pentru serviciile solicitate.
Art. 22. — Furnizorii de rețele de comunicații
electronice, de servicii poștale și de servicii furnizate prin
mijloace electronice, reprezentați în comitetul ministerial, își
vor întocmi planuri de protecție civilă care vor cuprinde, pe
tipuri de risc generatoare de situații de urgență și zone
probabile de manifestare a acestora, măsuri, acțiuni și
activități desfășurate în scopul protecției personalului și
bunurilor proprii, asigurării continuității funcționării rețelelor
proprii de comunicații, sprijinirii autorităților publice și
forțelor specializate pe timpul intervenției operative.
ANEXĂ*)
la regulament

*) Anexa este reprodusă în facsimil.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 152/17.II.2006
MINISTERUL ECONOMIEI ȘI COMERȚULUI
Nr. 716 din 13 decembrie 2005

MINISTERUL TRANSPORTURILOR CONSTRUCȚIILOR ȘI TURISMULUI
Nr. 92 din 25 ianuarie 2006

ORDIN
pentru aprobarea Normelor privind inspecția tehnică a containerelor mobile utilizate
pentru transferul benzinei de la un terminal la o stație de benzină, la alt depozit sau terminal,
în scopul limitării emisiilor de compuși organici volatili rezultați din operațiile de încărcare,
transport, descărcare și distribuție a benzinei la terminale și la stațiile de benzină
În conformitate cu prevederile art. 82 alin. (3) din Hotărârea Guvernului nr. 568/2001 privind stabilirea cerințelor
tehnice pentru limitarea emisiilor de compuși organici volatili rezultați din depozitarea, încărcarea, descărcarea și distribuția
benzinei la terminale și la stațiile de benzină, modificată și completată prin Hotărârea Guvernului nr. 893/2005,
în temeiul prevederilor art. 5 alin. (6) din Hotărârea Guvernului nr. 738/2003 privind organizarea și funcționarea
Ministerului Economiei și Comerțului, cu modificările și completările ulterioare, și ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare,
ministrul economiei și comerțului și ministrul transporturilor, construcțiilor și turismului emit următorul ordin:
Art. 1. — Se aprobă Normele privind inspecția tehnică a
containerelor mobile utilizate pentru transferul benzinei de
la un terminal la o stație de benzină, la alt depozit sau
terminal, în scopul limitării emisiilor de compuși organici
volatili rezultați din operațiile de încărcare, transport,

descărcare și distribuție a benzinei la terminale și la stațiile
de benzină, prevăzute în anexa care face parte integrantă
din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș

Ministrul transporturilor, construcțiilor și turismului,
Gheorghe Dobre

ANEXĂ

NORME
privind inspecția tehnică a containerelor mobile utilizate pentru transferul benzinei de la un terminal
la o stație de benzină, la alt depozit sau terminal, în scopul limitării emisiilor de compuși organici volatili rezultați
din operațiile de încărcare, transport, descărcare și distribuție a benzinei la terminale și la stațiile de benzină
1. Normele privind inspecția tehnică a containerelor
mobile utilizate pentru transferul benzinei de la un terminal
la o stație de benzină, la alt depozit sau terminal, în
scopul limitării emisiilor de compuși organici volatili rezultați
din operațiile de încărcare, transport, descărcare și
distribuție a benzinei la terminale și la stațiile de benzină,
denumite în continuare norme, se referă la următoarele
activități de avizare tehnică a proiectului și inspecție tehnică
în exploatare pentru instalațiile de încărcare și descărcare
a benzinei amplasate pe containerele mobile, după cum
urmează:
1.1. avizarea tehnică a proiectului și inspecția tehnică în
exploatare pentru instalațiile de încărcare și descărcare a
benzinei amplasate pe suprastructura cisternelor auto,
inclusiv pentru echipamentele de încărcare pe la partea
inferioară, colectarea vaporilor și protecția de
supraîncărcare a acestora;
1.2. avizarea tehnică a proiectului și inspecția tehnică în
exploatare pentru instalațiile de încărcare și descărcare a
benzinei amplasate pe suprastructura vagoanelor-cisternă;
1.3. avizarea tehnică a proiectului și inspecția tehnică în
exploatare pentru instalațiile de încărcare și descărcare a
benzinei amplasate pe navele fluviale.

2. În înțelesul prezentelor norme termenul containere
mobile se definește în conformitate cu prevederile pct. 5
din anexa nr. 1 la Hotărârea Guvernului nr. 568/2001
privind stabilirea cerințelor tehnice pentru limitarea emisiilor
de compuși organici volatili rezultați din depozitarea,
încărcarea, descărcarea și distribuția benzinei la terminale
și la stațiile de benzină, modificată și completată prin
Hotărârea Guvernului nr. 893/2005.
3. Inspecția tehnică a containerelor mobile utilizate
pentru transferul benzinei de la un terminal la o stație de
benzină, la alt depozit sau terminal are ca scop verificarea
respectării cerințelor tehnice pentru proiectarea și
exploatarea acestor echipamente, prevăzute în Hotărârea
Guvernului nr. 568/2001, modificată și completată prin
Hotărârea Guvernului nr. 893/2005.
4. Activitățile de inspecție tehnică menționate la pct. 1
se realizează de către:
a) organisme de inspecție tehnică, recunoscute și
desemnate în acest scop de către Ministerul Economiei și
Comerțului, prin Direcția generală politică industrială —
pentru suprastructurile cisternelor auto și ale vagoanelorcisternă;
b) Autoritatea Feroviară Română — AFER, pentru
activitățile de avizare tehnică a proiectului aferent

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 152/17.II.2006

suprastructurilor noi sau modernizate ale vagoanelorcisternă;
c) Autoritatea Navală Română — pentru navele fluviale.
5. Organismele de inspecție tehnică prevăzute la pct. 4
lit. a) trebuie să îndeplinească criteriile de independență
conform normelor în vigoare. Aceste criterii sunt prevăzute
în anexa A la standardul român de referință SR EN
ISO/CEI 17020:2005 — Criterii generale pentru
funcționarea diferitelor tipuri de organisme care efectuează
inspecția.
Recunoașterea acestor organisme de inspecție tehnică
se face în urma unui proces de evaluare, bazat pe
condițiile minime prevăzute în anexa nr. 1.
6. Metodologia de evaluare a organismelor de inspecție
tehnică menționate la pct. 4 lit. a) este prevăzută în
anexa nr. 2.
7. Activitățile de inspecție tehnică a containerelor mobile
utilizate pentru transferul benzinei de la un terminal la o
stație de benzină, la alt depozit sau terminal se efectuează
pe baza condițiilor tehnice de admisibilitate a soluțiilor
stabilite la proiectare și, respectiv, a condițiilor tehnice de
admisibilitate pentru exploatarea acestora, precum și a
procedurilor de lucru elaborate de organismele de inspecție
tehnică prevăzute la pct. 4, în conformitate cu prevederile
specifice fiecărui tip de container mobil, cuprinse în:
a) Acordul european referitor la transportul rutier
internațional al mărfurilor periculoase (A.D.R.), încheiat la
Geneva la 30 septembrie 1957, la care România a aderat
prin Legea nr. 31/1994, cu modificările ulterioare — în
cazul cisternelor auto;
b) Regulamentul privind transportul internațional feroviar
al mărfurilor periculoase — R.I.D., care figurează în anexa
nr. 1 la apendicele B al Convenției cu privire la
transporturile internaționale feroviare (C.O.T.I.F.), semnată
la Berna la 9 mai 1980, ratificată de România prin
Decretul nr. 100/1983 — în cazul vagoanelor-cisternă;
c) Acordul european privind transportul internațional de
mărfuri periculoase pe căile navigabile interioare (A.D.N.),
adoptat la 25 mai 2000 de Conferința Diplomatică ce a
avut loc la Geneva, în perioada 22—26 mai 2000, sub
egida Comisiei Economice a Națiunilor Unite pentru Europa
(CEE—ONU) și a Comisiei Centrale pentru Navigația pe
Rin (CCNR) — în cazul navelor fluviale.
8. Perioada de timp la care containerele mobile utilizate
pentru transferul benzinei de la un terminal la o stație de
benzină, la alt depozit sau terminal se supun procedurilor
de inspecție tehnică în exploatare, în scopul limitării
emisiilor de compuși organici volatili, este de:
a) 1 an — pentru suprastructurile cisternelor auto;
b) 2 ani sau 3 ani, după caz, cu ocazia reparațiilor/
reviziilor planificate — pentru suprastructurile vagoanelorcisternă;
c) conform prevederilor Ordinului ministrului
transporturilor, construcțiilor și turismului nr. 276/2004
privind aprobarea procedurilor de inspecție și supraveghere
a operării navelor tip tanc pentru transportul de produse
petroliere, de gaze lichefiate și de produse chimice în
terminalele din porturile românești, cu modificările
ulterioare — pentru suprastructurile navelor fluviale.

9. Titularii activităților, care dețin containere mobile
utilizate pentru transferul benzinei de la un terminal la o
stație de benzină, la alt depozit sau terminal, trebuie să
obțină, pentru containerele mobile noi sau modernizate,
documente care atestă/certifică avizarea tehnică a
proiectului pentru instalațiile de încărcare și descărcare a
benzinei amplasate pe aceste containere mobile, emise de
organismele de inspecție tehnică prevăzute la pct. 4,
după caz.
10. Prevederile pct. 9 nu se aplică pentru containerele
mobile, noi sau modernizate, fabricate și/sau comercializate
în mod legal, într-un stat membru al Uniunii Europene sau
care sunt fabricate în mod legal într-un stat semnatar al
Acordului privind Spațiul Economic European, dacă acestea
sunt însoțite de documente care atestă/certifică faptul că
instalațiile de încărcare și descărcare a benzinei, amplasate
pe aceste containere mobile, sunt conforme cu cerințele
tehnice, specifice tipului de container mobil, prevăzute în
legislația privind limitarea emisiilor de compuși organici
volatili rezultați din depozitarea, încărcarea, descărcarea și
distribuția benzinei la terminale și la stațiile de benzină, cu
condiția ca cerințele aplicabile containerelor mobile în statul
respectiv să asigure un nivel de protecție echivalent cu cel
prevăzut în legislația menționată.
Titularii activităților, care dețin astfel de containere
mobile, au obligația de a prezenta organismelor de
inspecție tehnică prevăzute la pct. 4, după caz,
documentele menționate, în vederea înregistrării acestora în
băncile de date ale acestor organisme.
11. Titularii activităților, care dețin/exploatează containere
mobile utilizate pentru transferul benzinei de la un terminal
la o stație de benzină, la alt depozit sau terminal, trebuie
să obțină pentru containerele mobile aflate în exploatare,
documente care atestă/certifică inspecția tehnică în
exploatare a instalațiilor de încărcare și descărcare a
benzinei amplasate pe aceste containere mobile, emise de
organismele de inspecție tehnică prevăzute la pct. 4,
după caz.
12. Procedurile de avizare tehnică a proiectului și
procedurile de inspecție tehnică în exploatare se întocmesc
în conformitate cu prevederile acordurilor sau regulilor
internaționale care reglementează fiecare mod de
transport — rutier, feroviar, fluvial, după caz, conform
prevederilor pct. 7.
13. În cazul în care organismele de inspecție tehnică
prevăzute la pct. 4 lit. a) constată, după efectuarea
activităților de avizare tehnică a proiectelor sau a inspecției
tehnice în exploatare, conformitatea cu legislația privind
limitarea emisiilor de compuși organici volatili rezultați din
încărcarea, transportul, descărcarea și distribuția benzinei la
terminale și la stațiile de distribuție, emit titularului activității
avizul tehnic COV, respectiv certificatul de inspecție tehnică
COV — pentru suprastructurile cisternelor auto și pentru
suprastructurile vagoanelor-cisternă.
14. Avizul tehnic COV este valabil atât timp cât
proiectul pentru care a fost emis este în conformitate cu
cerințele tehnice pentru limitarea emisiilor de compuși
organici volatili rezultați din depozitarea, încărcarea,
descărcarea și distribuția benzinei la terminale și la stațiile

PDF compression, OCR, web-optimization with CVISION's PdfCompressor

9

MONITORUL OFICIAL AL ROMÂNIEI, PARTEA I, Nr. 152/17.II.2006
de benzină, aflată în vigoare. Perioada de valabilitate a
certificatului de inspecție tehnică COV este egală cu
perioada de timp la care containerul mobil pentru care
acesta a fost emis se supune procedurilor de inspecție
tehnică în exploatare, conform prevederilor pct. 8.
La expirarea valabilității avizului tehic COV sau a
certificatului de inspecție tehnică COV, acestea se
înlocuiesc, emițându-se un alt aviz tehnic COV, respectiv
un alt certificat de inspecție tehnică COV, în condițiile
prevăzute de prezentele norme.
15. Pentru suprastructurile vagoanelor-cisternă,
documentele prevăzute la pct. 9 se emit de către
Autoritatea Feroviară Română — AFER, ca parte a
procedurilor de avizare tehnică specifice acestui mod de
transport.
16. Pentru suprastructurile navelor fluviale, documentele
prevăzute la pct. 9 și 11 se emit de Autoritatea Navală

Română, ca parte a procedurilor de avizare și inspecție
specifice acestui mod de transport.
17. În cazul containerelor mobile care au obținut
perioadă de tranziție pentru conformarea cu prevederile
Hotărârii Guvernului nr. 568/2001, modificată și completată
prin Hotărârea Guvernului nr. 893/2005, sau au obligația
de a se conforma cu aceste prevederi până la 1 ianuarie
2007, certificatul de inspecție tehnică COV se emite având
anexat un program tehnic în vederea conformării cu
cerințele hotărârii menționate. Programul tehnic include
lucrările ce urmează a fi executate și termenele de
realizare a acestora.
18. Redactarea avizului tehnic COV și, respectiv, a
certificatului de inspecție tehnică COV se realizează cu
respectarea cerințelor privind conținutul acestor documente
prevăzute în anexa nr. 3.
19. Anexele nr. 1—3 fac parte integrantă din prezentele
norme.

ANEXA Nr. 1
la norme

CONDIȚII MINIME

în vederea recunoașterii organismelor de inspecție tehnică
Condițiile minime pentru recunoașterea organismelor de
inspecție tehnică sunt următoarele:
1. să dispună de personal, mijloace și echipamente
adecvate (efectuare/realizare lucrări de proiectare/
verificare/exploatare/întreținere relevante pentru domeniul
care face obiectul activității de inspecție tehnică);
2. personalul acestora să aibă competență tehnică
(studii superioare de specialitate), experiență în domeniu
(experiență de lucru de cel puțin 2 ani în domeniul care
face obiectul activității de inspecție tehnică) și integritate
profesională;

3. să aibă proceduri de lucru pentru activitățile de
inspecție tehnică elaborate în conformitate cu prevederile
pct. 7 din norme;
4. să asigure independența în realizarea inspecțiilor,
redactarea și eliberarea avizelor tehnice de proiect și/sau a
certificatelor tehnice de inspecție în exploatare;
5. păstrarea de către personal a confidențialității datelor
și informațiilor;
6. existența unei asigurări de răspundere civilă.
ANEXA Nr. 2
la norme

METODOLOGIE

de evaluare a organismelor de inspecție tehnică în vederea recunoașterii și desemnării acestora pentru a efectua
inspecția tehnică a instalațiilor de încărcare și descărcare a benzinei, amplasate pe suprastructurile cisternelor auto
sau ale vagoanelor-cisternă
1. Documentele necesare pentru evaluarea în vederea
recunoașterii și desemnării organismelor de inspecție
tehnică a instalațiilor de încărcare și descărcare amplasate
pe suprastructurile cisternelor auto sau ale vagoanelorcisternă sunt:
1.1. cerere pentru evaluare, în vederea recunoașterii ca
organism de inspecție tehnică a instalațiilor de încărcare și
descărcare amplasate pe suprastructurile cisternelor auto
sau ale vagoanelor-cisternă. La formularea cererii se va
avea în vedere modelul prevăzut în anexa nr. 2A la
prezenta metodologie;

1.2. scurtă prezentare a activității organismului, din care
să rezulte experiența acestuia în activitatea/activitățile
pentru care se solicită evaluarea;
1.3. copie de pe documentele de înființare a
organismului (certificat de înregistrare la registrul comerțului
și statut);
1.4. declarație prin care organismul atestă că și-a
însușit prevederile Hotărârii Guvernului nr. 568/2001 privind
stabilirea cerințelor tehnice pentru limitarea emisiilor de
compuși organici volatili rezultați din depozitarea,
încărcarea, descărcarea și distribuția benzinei la terminale
și la stațiile de benzină, modificată și completată prin
Hotărârea Guvernului nr. 893/2005;

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 152/17.II.2006

1.5. lista cu personalul angajat, competența și
experiența profesională a acestuia;
1.6. declarație prin care se angajează să păstreze
confidențialitatea și secretul profesional în activitățile de
inspecție tehnică (avizare tehnică a proiectului și inspecție
tehnică în exploatare) desfășurate;
1.7. copie de pe asigurarea de răspundere civilă,
încheiată cu o firmă de asigurări;
1.8. procedura de subcontractare a unor activități —
contract-cadru, după caz;
1.9. procedurile de lucru pentru activitățile de inspecție
tehnică și condițiile tehnice de admisibilitate a soluțiilor
stabilite la proiectare și, respectiv, condițiile tehnice de
admisibilitate pentru exploatarea suprastructurilor cisternelor
auto și ale vagoanelor-cisternă utilizate pentru executarea
operațiunilor de încărcare, transport, descărcare și
distribuție a benzinei la terminale și la stațiile de benzină.
2. Recunoașterea și desemnarea
2.1. Cererea de evaluare și documentele însoțitoare se
depun la secretariatul Direcției generale politică industrială
din cadrul Ministerului Economiei și Comerțului.
2.2. În termen de 30 de zile de la data înregistrării
cererii de evaluare, Ministerul Economiei și Comerțului, prin
Direcția generală politică industrială, realizează evaluarea în
vederea recunoașterii.
2.3. În vederea luării deciziei privind recunoașterea, se
poate realiza și o evaluare a solicitantului la sediul
acestuia.
2.4. În situația în care solicitantul evaluării întrunește
condițiile prevăzute în prezenta metodologie, Ministerul
Economiei și Comerțului, prin Direcția generală politică
industrială, eliberează un certificat de recunoaștere, prin
care organismul care a solicitat evaluarea este recunoscut
ca având competența tehnică și capabilitatea să realizeze
avizarea tehnică a proiectelor și/sau inspecția tehnică în
exploatare la care sunt supuse instalațiile de încărcare și
descărcare a benzinei, amplasate pe suprastructurile
cisternelor auto sau ale vagoanelor-cisternă.
2.5. În situația în care solicitantul evaluării nu întrunește
condițiile prevăzute în prezenta metodologie, Ministerul
Economiei și Comerțului, prin Direcția generală politică
industrială, face cunoscut solicitantului respingerea motivată
a cererii.
2.6. Modelul certificatului de recunoaștere este prezentat
în anexa nr. 2B.
2.7. Organismele de inspecție tehnică recunoscute se
înscriu în Registrul de evidență a organismelor de inspecție
tehnică a instalațiilor de încărcare și descărcare a benzinei
amplasate pe suprastructurile cisternelor auto sau ale
vagoanelor-cisternă, gestionat de către Direcția generală
politică industrială. Numărul de identificare al organismului
de inspecție tehnică este numărul cu care acesta este
înscris în Registrul de evidență. Un organsim de inspecție
tehnică primește un singur număr de identificare, indiferent
de numărul solicitărilor referitoare la extinderea domeniului
de inspecție tehnică.
2.8. Organismele se consideră desemnate și acționează
conform prevederilor din reglementările specifice, de la data

publicării în Monitorul Oficial al României, Partea I, a
ordinului ministrului economiei și comerțului care aprobă
Lista organismelor recunoscute pentru efectuarea
inspecțiilor tehnice ale suprastructurilor cisternelor auto și
ale vagoanelor-cisternă utilizate pentru transferul benzinei
de la un terminal la o stație de benzină, la alt depozit sau
terminal, în scopul limitării emisiilor de compuși organici
volatili rezultați din operațiile de încărcare, transport,
descărcare și distribuție a benzinei la terminale și la stațiile
de benzină.
2.9. Lista organismelor de inspecție tehnică recunoscute
se actualizează ori de câte ori este necesar.
2.10. Perioada de valabilitate a certificatului de
recunoaștere este de 5 ani. Solicitarea privind reînnoirea
recunoașterii ca organism de inspecție tehnică va fi însoțită
și de un raport de activitate asupra activității desfășurate
în perioada celor 5 ani.
2.11. În perioada de valabilitate a certificatului de
recunoaștere, Ministerul Economiei și Comerțului, prin
Direcția generală politică industrială, efectuează cel puțin
un control anual pentru supravegherea respectării condițiilor
pentru care a fost emis certificatul de recunoaștere, iar în
situația în care se constată că nu mai sunt îndeplinite
toate condițiile în care acesta a fost recunoscut și
desemnat ca organism de inspecție tehnică, va lua măsuri
pentru retragerea recunoașterii acestuia.
2.12. Tarifele orare percepute de organismele de
inspecție tehnică recunoscute și desemnate trebuie să
asigure accesibilitatea agenților economici la avizarea
tehnică a proiectelor și inspecția tehnică în exploatare.
3. În relația cu Ministerul Economiei și Comerțului,
organismele de inspecție tehnică recunoscute și
desemnate au următoarele obligații:
3.1. să informeze cu privire la orice modificare apărută
în documentele ce au stat la baza evaluării în vederea
recunoașterii și desemnării ca organism de inspecție
tehnică, în termen de cel mult 15 zile de la apariția
acesteia;
3.2. să informeze, ori de câte ori este necesar, cu
privire la cazurile de neconformare a suprastructurilor
cisternelor auto și ale vagoanelor-cisternă supuse inspecției
tehnice (avizare tehnică a proiectului și/sau inspecție
tehnică în exploatare), avându-se în vedere termenele de
conformare prevăzute în legislația specifică în vigoare;
3.3. să prezinte, la cerere, copii de pe avizele tehnice
COV și certificatele de inspecție tehnică COV emise;
3.4. să transmită Direcției generale politică industrială
rapoarte semestriale asupra activității desfășurate.
Rapoartele se transmit până la sfârșitul lunii ce urmează
încheierii semestrului pentru care se face raportarea;
3.5. să se supună supravegherii realizate de Ministerul
Economiei și Comerțului — Direcția generală politică
industrială asupra activității de inspecție tehnică și să
furnizeze informațiile solicitate în acest sens.

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 152/17.II.2006
ANEXA Nr. 2 A
la metodologie

Organismul
.......................................................
Către
MINISTERUL ECONOMIEI ȘI COMERȚULUI

Direcția generală politică industrială
CERERE PENTRU EVALUARE

—m o d e l—
Organismul ................................................................., cu sediul în ............................................,
(denumirea completă)

tel./fax .............................................., și având Certificatul de înregistrare la registrul comerțului
nr. ......, reprezentat prin director/președinte .......................................................................................,
(numele și prenumele)

solicită, potrivit prevederilor Ordinului ministrului economiei și comerțului și al ministrului
transporturilor, construcțiilor și turismului nr. 716/2005/92/2006 pentru aprobarea Normelor privind
inspecția tehnică a containerelor mobile utilizate pentru transferul benzinei de la un terminal la o
stație de benzină, la alt depozit sau terminal, în scopul limitării emisiilor de compuși organici
volatili rezultați din operațiile de încărcare, transport, descărcare și distribuție a benzinei la
terminale și la stațiile de benzină, să fie recunoscut și desemnat de Ministerul Economiei și
Comerțului pentru a efectua inspecția tehnică .........................................................................................
(Se va/vor menționa tipul/tipurile de activitate pentru
care se solicită recunoașterea și desemnarea conform
pct. 1 din Normele privind inspecția tehnică a containerelor
mobile utilizate pentru transferul benzinei de la un terminal
la o stație de benzină, la alt depozit sau terminal, în scopul
limitării emisiilor de compuși organici volatili rezultați din operațiile
de încărcare, transport, descărcare și distribuție a benzinei
la terminale și la stațiile de benzină.)

Anexăm la prezenta următoarele documente: ...............................................................................
Director/Președinte
(conducătorul organismului),
............................................
(semnătura)
ANEXA Nr. 2 B
la metodologie

MINISTERUL ECONOMIEI ȘI COMERȚULUI

Direcția generală politică industrială
C E R T I F I C A T D E R E C U N O A Ș T E R E Nr. ...

—m o d e l—
În baza prevederilor Ordinului ministrului economiei și comerțului și al ministrului
transporturilor, construcțiilor și turismului nr. 716/2005/92/2006 pentru aprobarea Normelor privind
inspecția tehnică a containerelor mobile utilizate pentru transferul benzinei de la un terminal la o
stație de benzină, la alt depozit sau terminal, în scopul limitării emisiilor de compuși organici
volatili rezultați din operațiile de încărcare, transport, descărcare și distribuție a benzinei la
terminale și la stațiile de benzină, ca urmare a Cererii pentru evaluare înregistrate cu
nr. ..................., se recunoaște organismul de inspecție tehnică ...........................................................,
(denumirea completă)

cu sediul în ...................................................... și având Certificatul de înregistrare la registrul
comerțului nr. ..., pentru a efectua inspecția tehnică ............................................................................
(Se va/vor menționa tipul/tipurile de activitate pentru
care se solicită recunoașterea și desemnarea conform
pct. 1 din Normele privind inspecția tehnică a containerelor
mobile utilizate pentru transferul benzinei de la un terminal
la o stație de benzină, la alt depozit sau terminal, în scopul
limitării emisiilor de compuși organici volatili rezultați din operațiile
de încărcare, transport, descărcare și distribuție a benzinei
la terminale și la stațiile de benzină.)

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 152/17.II.2006
Prezentul certificat de recunoaștere constituie temeiul desemnării și operează din momentul
publicării în Monitorul Oficial al României, Partea I, a ordinului ministrului economiei și comerțului
care aprobă Lista cuprinzând organismele recunoscute pentru efectuarea inspecțiilor tehnice ale
suprastructurilor cisternelor auto și ale vagoanelor-cisternă utilizate pentru transferul benzinei de la
un terminal la o stație de benzină, la alt depozit sau terminal, în scopul limitării emisiilor de
compuși organici volatili rezultați din operațiile de încărcare, transport, descărcare și distribuție a
benzinei la terminale și la stațiile de benzină. Prezentul certificat este valabil pe o perioadă de
5 (cinci) ani.
Director general,
..................................................
(semnătura)
Data emiterii .......................................
ANEXA Nr. 3
la norme

CONȚINUTUL-CADRU

al avizului tehnic COV și al certificatului de inspecție tehnică COV
pentru suprastructurile cisternelor auto și ale vagoanelor-cisternă utilizate
pentru transferul benzinei de la un terminal la o stație de benzină, la alt depozit
sau terminal, în scopul limitării emisiilor de compuși organici volatili rezultați din operațiile
de încărcare, descărcare și distribuție a benzinei la terminale și la stațiile de benzină
A. Avizul tehnic COV trebuie să includă cel puțin următoarele informații:
1. denumirea organismului de inspecție;
2. datele de identificare a organismului de inspecție (adresă, telefon, fax, e-mail, numărul
de identificare a organismului de inspecție tehnică);
3. denumirea documentului: Aviz tehnic COV privind respectarea cerințelor tehnice pentru
proiectarea ............................................................................................, în scopul limitării emisiilor de
(obiectul proiectului)

compuși organici volatili rezultați din operațiile de încărcare, transport, descărcare și distribuție a
benzinei la terminale și la stațiile de benzină;
4. numărul și data documentului;
5. datele de identificare a beneficiarului și, respectiv, a solicitantului de aviz tehnic al
proiectului (adresă, telefon, fax, e-mail);
6. datele de identificare a proiectului (denumirea proiectului, numele proiectantului, numărul
de identificare a proiectului, data prezentării proiectului la avizare);
7. informații privind verificarea și avizarea proiectului (aceste informații vor fi prezentate
într-un document separat, denumit Referat tehnic, care constituie anexă la avizul tehnic COV);
8. formularea avizului tehnic COV (se va menționa conformitatea cu cerințele tehnice
prevăzute în Hotărârea Guvernului nr. 568/2001 privind stabilirea cerințelor tehnice pentru limitarea
emisiilor de compuși organici volatili rezultați din depozitarea, încărcarea, descărcarea și distribuția
benzinei la terminale și la stațiile de benzină, modificată și completată prin Hotărârea Guvernului
nr. 893/2005, sau, după caz, neconformitățile și măsurile tehnice ce se impun pentru asigurarea
conformării cu legislația menționată);
9. data eliberării avizului tehnic COV;
10. semnătura conducătorului și ștampila organismului de inspecție tehnică;
11. semnătura/semnăturile persoanei/persoanelor care a/au efectuat avizarea tehnică a
proiectului, după caz.
B. Documentul care certifică inspecția tehnică în exploatare trebuie să includă cel puțin
următoarele informații:
1. denumirea organismului de inspecție;
2. datele de identificare a organismului de inspecție (adresă, telefon, fax, e-mail, numărul
de identificare a organismului de inspecție tehnică);
3. denumirea documentului: Certificat de inspecție tehnică COV privind respectarea cerințelor
tehnice în exploatarea .........................................................................., în scopul limitării emisiilor de
(denumirea obiectului supus inspecției tehnice)

compuși organici volatili rezultați din operațiile de încărcare, transport, descărcare și distribuție a
benzinei la terminale și la stațiile de benzină;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 152/17.II.2006

13

4. numărul și data documentului;
5. datele de identificare a beneficiarului și, respectiv, a solicitantului de inspecție tehnică în
exploatare (adresă, telefon, fax, e-mail);
6. datele de identificare a obiectului supus inspecției (denumirea, data inspecției tehnice în
exploatare a obiectului, descrierea obiectului supus inspecției);
7. informații privind inspecția tehnică în exploatare a obiectului (aceste informații vor fi
prezentate într-un document separat, denumit Fișa de constatare, care se păstrează la organismul
de inspecție ca justificare a emiterii certificatului de inspecție tehnică COV. Certificatul va fi însoțit
sau nu, după caz, de un program tehnic în vederea conformării cu cerințele Hotărârii Guvernului
nr. 568/2001, modificată și completată prin Hotărârea Guvernului nr. 893/2005, în care se
menționează lucrările ce urmează a fi executate și termenele de execuție. Programul tehnic este
anexă la certificatul de inspecție tehnică COV);
8. formularea certificatului de inspecție tehnică COV (se va menționa conformitatea cu
cerințele tehnice prevăzute în Hotărârea Guvernului nr. 568/2001, modificată și completată prin
Hotărârea Guvernului nr. 893/2005, sau, după caz, neconformitățile și măsurile tehnice ce se
impun pentru asigurarea conformării cu legislația menționată);
9. data eliberării certificatului de inspecție tehnică COV;
10. semnătura conducătorului și ștampila organismului de inspecție tehnică;
11. semnătura/semnăturile persoanei/persoanelor care a/au efectuat inspecția tehnică în
exploatare a proiectului, după caz.

MINISTERUL AFACERILOR EXTERNE

ORDIN
privind publicarea în Monitorul Oficial al României, Partea I, a Rezoluției Consiliului de Securitate
al Organizației Națiunilor Unite nr. 1.643/2005 privind situația din Republica Côte d’Ivoire,
adoptată la 15 decembrie 2005
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Rezoluției Consiliului de
Securitate al Organizației Națiunilor Unite nr. 1.643/2005

privind situația din Republica Côte d’Ivoire, adoptată la
15 decembrie 2005, prevăzută în anexa care face parte
integrantă din prezentul ordin.

Ministrul afacerilor externe,
Mihai Răzvan Ungureanu
București, 23 ianuarie 2006.
Nr. A/766.
ANEXĂ

REZOLUȚIA
Consiliului de Securitate al Organizației Națiunilor Unite nr. 1.643/2005
privind situația din Republica Côte d’Ivoire, adoptată la 15 decembrie 2005
Consiliul de Securitate,
reafirmând rezoluțiile sale anterioare și declarațiile președintelui său referitoare la situația din Republica
Côte d’Ivoire,
reconfirmând angajamentul său ferm față de respectarea suveranității, independenței, integrității teritoriale și unității
Republicii Côte d’Ivoire și reamintind importanța principiilor de bună vecinătate, neimplicare și cooperare regională,
reamintind că a andosat acordul semnat de forțele politice din Republica Côte d’Ivoire la Linas-Marcoussis la
24 ianuarie 2003 (S/2003/99), denumit Acordul de la Linas-Marcoussis, recunoscut prin Conferința șefilor de stat privind
Republica Côte d’Ivoire, care a avut loc la Paris la 25 și 26 ianuarie 2003, și acordul semnat la 30 iulie 2004 la Accra
(Acordul de la Accra III), acordul semnat la Pretoria la 6 aprilie 2005 (Acordul de la Pretoria), precum și decizia
Consiliului pentru Pace și Securitate al Uniunii Africane asupra situației din Republica Côte d’Ivoire, adoptată la cea de-a
40-a Întâlnire la nivel de șefi de state și guverne care s-a desfășurat la 6 octombrie 2005 la Addis Abeba (S/2005/639),

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 152/17.II.2006

salutând eforturile depuse de secretarul general, Uniunea Africană, în special de președintele Nigeriei, Olusegun
Obasanjo, șeful Uniunii Africane, și de președintele Republicii Africa de Sud, Thabo Mbeki, mediator al Uniunii Africane,
de președintele Nigerului, Mamadou Tandja, șeful Comunității Economice a Statelor din Vestul Africii, și de liderii
regionali, în vederea promovării păcii și stabilității în Republica Côte d’Ivoire, și reiterând întregul său sprijin
pentru aceștia,
reamintind comunicatul final al Grupului internațional de lucru din data de 8 noiembrie 2005, care subliniază
fundamentul principal al procesului de pace și reconciliere națională, menționat în cuprinsul Rezoluției nr. 1.633 (2005), și
reamintind, de asemenea, comunicatul său final din data de 6 decembrie 2005,
reafirmând în termenii cei mai fermi obligațiile tuturor părților, Guvernului și Forțelor Noi din Republica Côte
d’Ivoire de a se abține de la utilizarea violenței împotriva civililor, inclusiv împotriva cetățenilor străini, și de a coopera în
cadrul activităților Operațiunii Națiunilor Unite în Republica Côte d’Ivoire (ONUCI),
exprimându-și profunda îngrijorare legată de continuarea crizei din Republica Côte d’Ivoire și de obstacolele
generate de toate părțile implicate, care afectează procesul de pace și de reconciliere națională,
reiterând condamnarea fermă a tuturor violărilor drepturilor omului și ale dreptului internațional umanitar, inclusiv
folosirea copiilor-soldați în Republica Côte d’Ivoire,
luând notă de comunicatul final al Reuniunii plenare a Procesului Kimberley, care s-a desfășurat la Moscova în
intervalul 15—17 noiembrie 2005, și de rezoluția adoptată de participanții Procesului Kimberley la acea reuniune, care
prevede măsuri concrete în scopul prevenirii introducerii diamantelor din Republica Côte d’Ivoire în comerțul legal cu
diamante, și recunoscând legătura dintre exploatarea ilegală a resurselor naturale, cum ar fi diamantele, traficul ilicit cu
aceste resurse și proliferarea traficului cu arme, recrutarea și folosirea mercenarilor drept una dintre sursele alimentării și
exacerbării conflictelor în Africa de Vest,
luând notă, de asemenea, de Raportul Grupului de experți al Națiunilor Unite asupra Republicii Côte d’Ivoire din
data de 7 noiembrie 2005 (S/2005/699),
considerând că situația din Republica Côte d’Ivoire continuă să pună în pericol pacea și securitatea internațională
în regiune,
acționând în baza cap. VII din Carta Națiunilor Unite:
1. decide să prelungească până la data de
15 decembrie 2006 prevederile paragrafelor 7—12 ale
Rezoluției nr. 1.572 (2004);
2. reiterează conținutul paragrafelor 4 și 6 ale Rezoluției
nr. 1.572 (2004), paragrafului 5 al Rezoluției nr. 1.584
(2005) și al paragrafelor 3, 9, 14—19 și 21 ale Rezoluției
nr. 1.633 (2005), reafirmă, de asemenea, conținutul
paragrafului 8 al Rezoluției nr. 1.584 (2005) și, în această
privință, solicită Forțelor Noi să elaboreze fără întârziere o
listă cuprinzătoare a armamentului care se află în posesia
sa, în conformitate cu obligațiile asumate;
3. își reafirmă disponibilitatea de a impune măsurile
individuale menționate în paragrafele 9 și 11 ale Rezoluției
nr. 1.572 (2004), inclusiv împotriva oricărei persoane
desemnate de către comitetul instituit prin paragraful 14 al
Rezoluției nr. 1.572 (2004), care blochează implementarea
procesului de pace descris în cuprinsul Rezoluției nr. 1.633
(2005) și în comunicatul final al Grupului internațional de
lucru, care este considerată responsabilă pentru violări
serioase ale drepturilor omului și ale dreptului internațional
umanitar, comise în Republica Côte d’Ivoire începând cu
data de 19 septembrie 2002, care incită în mod public la
ură și violență și în cazul căreia se constată încălcarea
embargoului impus armelor;
4. decide că orice obstacol serios la adresa libertății de
mișcare a ONUCI și a forțelor franceze care o sprijină sau
orice atac ori obstrucție la adresa activității ONUCI, a
forțelor franceze, a înaltului reprezentant pentru alegeri și a
Grupului internațional de lucru constituie o amenințare la
adresa păcii și procesului de reconciliere națională, în
contextul scopurilor menționate în paragrafele 9 și 11 ale
Rezoluției nr. 1.572 (2004);

5. solicită secretarului general și Guvernului francez să
raporteze imediat, prin intermediul Comitetului Consiliului de
Securitate instituit prin paragraful 14 al Rezoluției nr. 1.572
(2004), denumit în continuare Comitetul, asupra oricărui
obstacol serios la adresa libertății de mișcare a ONUCI și
a forțelor franceze care o sprijină, inclusiv numele
persoanelor responsabile, și solicită, de asemenea, înaltului
reprezentant pentru alegeri și Grupului internațional de lucru
să raporteze imediat, prin intermediul Comitetului, orice atac
sau obstrucție la adresa acțiunilor sale;
6. decide că toate statele vor lua măsurile necesare în
scopul prevenirii importului de diamante neșlefuite din
Republica Côte d’Ivoire către teritoriul lor, salută măsurile
consimțite în acest scop de participanții la formula de
certificare din cadrul Procesului Kimberley și cere tuturor
statelor din regiune care nu sunt participante la Procesul
Kimberley să intensifice eforturile de a se alătura
Procesului Kimberley în scopul sporirii eficienței monitorizării
importului de diamante din Republica Côte d’Ivoire;
7. solicită tuturor statelor implicate, în special celor din
regiune, să trimită rapoarte Comitetului, într-un termen de
90 de zile de la data adoptării prezentei rezoluții, asupra
acțiunilor întreprinse în scopul implementării măsurilor
impuse de paragrafele 7, 9 și 11 ale Rezoluției nr. 1.572
(2004) și de paragrafele 4 și 6 de mai sus, și autorizează
Comitetul să solicite orice informație pe care o consideră
necesară;
8. decide că, la încheierea perioadei menționate în
paragraful 1 de mai sus, Consiliul de Securitate va revizui
măsurile impuse prin paragrafele 7, 9 și 11 ale Rezoluției
nr. 1.572 (2004) și prin paragrafele 4 și 6 de mai sus, în
virtutea progreselor înregistrate în procesul de pace și de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 152/17.II.2006
reconciliere națională din Republica Côte d’Ivoire, și își
exprimă disponibilitatea de a avea în vedere modificarea
sau terminarea acestor măsuri înainte de perioada
menționată, numai dacă dispozițiile Rezoluției nr. 1.633
(2005) au fost pe deplin implementate;
9. solicită secretarului general să reinstituie, în
consultare cu Comitetul, într-un termen de 30 de zile de la
data adoptării prezentei rezoluții și pentru o perioadă de
6 luni, un grup de experți format din cel mult 5 membri,
denumit în continuare Grupul de experți, având expertiza
necesară, în special în domeniul armamentului, diamantelor,
finanțelor, vămilor, aviației civile, precum și orice altă
expertiză relevantă, în scopul îndeplinirii următorului
mandat:
a) să facă schimb de informații cu ONUCI și forțele
franceze în temeiul mandatului de monitorizare prevăzut în
paragrafele 2 și 12 ale Rezoluției nr. 1.609 (2005);
b) să adune și să analizeze toate informațiile relevante
din Republica Côte d’Ivoire și din alte state, în cooperare
cu guvernele acestor țări, asupra infiltrărilor de armament
și material conex, asupra acordării de asistență,
consultanță sau pregătire în legătură cu activități militare,
asupra rețelelor care acționează în scopul violării măsurilor
impuse prin paragraful 7 al Rezoluției nr. 1.572 (2004) și
prin paragraful 6 de mai sus;
c) să dezvolte și să recomande, unde este necesar,
modalități de îmbunătățire a capacității statelor, în special a
celor din regiune, de a asigura implementarea efectivă a
măsurilor impuse prin paragraful 7 al Rezoluției nr. 1.572
(2004) și prin paragraful 6 de mai sus;
d) să solicite informații referitoare la acțiunile întreprinse
de state în scopul implementării efective a măsurilor
impuse prin paragraful 6 de mai sus;
e) în termen de 90 de zile de la instituirea sa, să
raporteze în scris Consiliului de Securitate, prin intermediul
Comitetului, asupra implementării măsurilor impuse prin
paragraful 7 al Rezoluției nr. 1.572 (2004) și prin
paragraful 6 de mai sus și să facă recomandări în acest
sens;
f) să informeze în mod periodic Comitetul asupra
activității sale;

15

g) să includă în rapoartele sale către Comitet probe
referitoare la încălcarea măsurilor impuse prin paragraful 7
al Rezoluției nr. 1.572 (2004) și prin paragraful 6 de mai
sus;
h) să coopereze cu celelalte grupuri de experți, în
special cel instituit pentru Republica Liberia prin
rezoluțiile 1.521 din 22 decembrie 2003 și nr. 1.579 din
21 decembrie 2004;
i) să monitorizeze implementarea măsurilor individuale
menționate în paragrafele 9 și 11 ale Rezoluției nr. 1.572
(2004);
10. solicită secretarului general să comunice Consiliului
de Securitate, prin intermediul Comitetului, informațiile
acumulate de către ONUCI și, în măsura în care este
posibil, analizate de către Grupul de experți, asupra
furnizării de armament și material conex către Republica
Côte d’Ivoire și asupra producției și exportului ilicit de
diamante;
11. solicită, de asemenea, Guvernului Republicii
Franceze să transmită Consiliului de Securitate, prin
intermediul Comitetului, informațiile acumulate de către
forțele franceze și, în măsura în care este posibil, analizate
de către Grupul de experți, asupra furnizării de armament
și material conex către Republica Côte d’Ivoire și asupra
producției și exportului ilicit de diamante;
12. solicită, de asemenea, Procesului Kimberley să
transmită, după caz, Consiliului de Securitate, prin
intermediul Comitetului, informații care, în măsura în care
este posibil, să fie analizate de către Grupul de experți,
asupra producției și exportului ilicit de diamante;
13. îndeamnă toate statele, organismele ONU relevante
și alte organizații și părțile interesate, inclusiv Procesul
Kimberley, să coopereze deplin cu Comitetul, Grupul de
experți, ONUCI sau cu forțele franceze, în special prin
transmiterea de informații asupra unor posibile încălcări ale
măsurilor impuse prin paragrafele 7, 9 și 11 ale Rezoluției
nr. 1.572 (2004) și prin paragrafele 4 și 6 de mai sus;
14. decide să urmărească în continuare această
chestiune.

PDF compression, OCR, web-optimization with CVISION's PdfCompressor

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 152/17.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113282]
ISSN 1453—4495

PDF compression, OCR, web-optimization with CVISION's PdfCompressor

