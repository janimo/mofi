PARTEA

Anul 174 (XVIII) — Nr. 521

I

LEGI, DECRETE, HOTĂRÂRI ȘI ALTE ACTE

Vineri, 16 iunie 2006

SUMAR

Nr.

Pagina

834.

LEGI ȘI DECRETE
237.

— Lege pentru aprobarea Ordonanței de urgență
a Guvernului nr. 199/2005 privind unele măsuri
pentru continuarea procesului de privatizare a
Casei de Economii și Consemnațiuni C.E.C. —
S.A. ...........................................................................

2

832. — Decret privind promulgarea Legii pentru
aprobarea Ordonanței de urgență a Guvernului
nr. 199/2005 privind unele măsuri pentru
continuarea procesului de privatizare a Casei de
Economii și Consemnațiuni C.E.C. — S.A. ..........

2

833.

— Lege privind aprobarea Ordonanței de urgență
a Guvernului nr. 178/2005 pentru prorogarea
termenului prevăzut la alin. (11) al art. 109 din
Ordonanța de urgență a Guvernului nr. 152/1999
privind produsele medicamentoase de uz uman .....
— Decret pentru promulgarea Legii privind
aprobarea Ordonanței de urgență a Guvernului
nr. 178/2005 pentru prorogarea termenului
prevăzut la alin. (11) al art. 109 din Ordonanța de
urgență a Guvernului nr. 152/1999 privind
produsele medicamentoase de uz uman ..............

— Lege pentru înființarea comunei Crivăț, județul
Călărași, prin reorganizarea orașului Budești .......

— Decret privind promulgarea Legii pentru
înființarea comunei Crivăț, județul Călărași, prin
reorganizarea orașului Budești ...............................

4

3

Decizia nr. 421 din 25 mai 2006 referitoare la excepția
de neconstituționalitate a dispozițiilor art. 1
alin. (1) din Ordonanța de urgență a Guvernului
nr. 112/2001 privind sancționarea unor fapte
săvârșite în afara teritoriului țării de cetățeni
români sau de persoane fără cetățenie domiciliate
în România ..............................................................

5–6

Decizia nr. 437 din 30 mai 2006 referitoare la excepția
de neconstituționalitate a prevederilor art. 98 din
Ordonanța de urgență a Guvernului nr. 194/2002
privind regimul străinilor în România .....................

7–8

Decizia nr. 438 din 30 mai 2006 referitoare la excepția
de neconstituționalitate a prevederilor art. 184
alin. (1) lit. a) și art. 185 din Ordonanța
Guvernului nr. 92/2003 privind Codul de procedură
fiscală .......................................................................

9–10

HOTĂRÂRI ALE GUVERNULUI ROMÂNIEI

3
735.

´
239.

Pagina

DECIZII ALE CURȚII CONSTITUȚIONALE

´
238.

Nr.

3–4

— Hotărâre privind limitarea emisiilor de compuși
organici volatili datorate utilizării solvenților organici
în anumite vopsele, lacuri și în produsele de
refinisare a suprafețelor vehiculelor .......................

11–15

2

MONITORUL OFICIAL AL ROMÂNIEI, PARTEA I, Nr. 521/16.VI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 199/2005 privind unele măsuri
pentru continuarea procesului de privatizare a Casei de Economii și Consemnațiuni C.E.C. — S.A.
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 199 din 22 decembrie 2005 privind unele
măsuri pentru continuarea procesului de privatizare a Casei
de Economii și Consemnațiuni C.E.C. — S.A., publicată în
Monitorul Oficial al României, Partea I, nr. 1.190 din
29 decembrie 2005, cu următoarele modificări și completări:
1. Articolul 2 va avea următorul cuprins:
îArt. 2. — Cheltuielile cu plățile compensatorii rezultate
ca urmare a restructurării S.C. C.E.C. — S.A. se
evidențiază în cheltuieli și datorii la data când acestea sunt
datorate. Aceste cheltuieli vor fi incluse în bugetele de
venituri și cheltuieli aferente exercițiilor financiare afectate.“
2. Articolul 3 va avea următorul cuprins:
îArt. 3. — Vânzarea, potrivit strategiei de privatizare, a
unui pachet de 5% din capitalul social al S.C. C.E.C. —
S.A. către salariații și pensionarii cu ultimul loc de muncă
la S.C. C.E.C. — S.A. sau asociația care va putea fi
constituită în acest scop de către aceștia se va face în
mod direct, în termen de cel mult 2 ani de la data
privatizării, în condițiile Ordonanței de urgență a Guvernului
nr. 88/1997 privind privatizarea societăților comerciale,
aprobată prin Legea nr. 44/1998, cu modificările și
completările ulterioare, la un preț care va fi egal cu prețul
de vânzare al acțiunilor din pachetul majoritar de acțiuni
deținut de stat la S.C. C.E.C. — S.A., plata făcându-se
integral la vânzare.“
3. După articolul 5 se introduce un nou articol,
articolul 6, cu următorul cuprins:
îArt. 6. — Alineatele (1) și (3) ale articolului 4 din
Ordonanța de urgență a Guvernului nr. 42/2005 privind

instituirea unor măsuri de reorganizare a Casei de
Economii și Consemnațiuni C.E.C. — S.A. în vederea
privatizării, publicată în Monitorul Oficial al României,
Partea I, nr. 463 din 1 iunie 2005, aprobată prin Legea
nr. 285/2005, vor avea următorul cuprins:
«Art. 4. — (1) Începând cu data transferului dreptului de
proprietate asupra pachetului majoritar de acțiuni ale S.C.
C.E.C. — S.A. către noii acționari rezultați în urma
procesului de privatizare, dar nu mai târziu de 1 octombrie
2006, depozitele persoanelor fizice la S.C. C.E.C. — S.A.
vor fi garantate în conformitate cu dispozițiile Ordonanței
Guvernului nr. 39/1996 privind înființarea și funcționarea
Fondului de garantare a depozitelor în sistemul bancar,
aprobată cu modificări și completări prin Legea nr. 88/1997,
republicată, cu modificările și completările ulterioare.
.........................................................................................
(3) S.C. C.E.C. — S.A. va plăti la Fondul de garantare
a depozitelor în sistemul bancar prima contribuție anuală
aferentă deponenților garantați persoane fizice, în termen
de 60 de zile de la data prevăzută la alin. (1). Această
contribuție se va calcula prin aplicarea cotei prevăzute de
lege la baza de calcul a contribuției stabilite pentru ultima
zi din luna anterioară datei transferului dreptului de
proprietate asupra pachetului majoritar de acțiuni ale S.C.
C.E.C. — S.A., dar nu mai târziu de 30 septembrie 2006,
în funcție de numărul de zile rămase până la sfârșitul
anului.»“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU
București, 13 iunie 2006.
Nr. 237.

NICOLAE VĂCĂROIU

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență
a Guvernului nr. 199/2005 privind unele măsuri pentru continuarea procesului de privatizare
a Casei de Economii și Consemnațiuni C.E.C. — S.A.
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
Ordonanței de urgență a Guvernului nr. 199/2005 privind
unele măsuri pentru continuarea procesului de privatizare a

Casei de Economii și Consemnațiuni C.E.C. — S.A. și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 12 iunie 2006.
Nr. 832.
´

3

MONITORUL OFICIAL AL ROMÂNIEI, PARTEA I, Nr. 521/16.VI.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență Guvernului nr. 178/2005 pentru prorogarea termenului
prevăzut la alin. (11) al art. 109 din Ordonanța de urgență a Guvernului nr. 152/1999
privind produsele medicamentoase de uz uman
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 178 din 14 decembrie 2005 pentru
prorogarea termenului prevăzut la alin. (11) al art. 109 din
Ordonanța de urgență a Guvernului nr. 152/1999 privind

produsele medicamentoase de uz uman, publicată în
Monitorul Oficial al României, Partea I, nr. 1.149 din
19 decembrie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 13 iunie 2006.
Nr. 238.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 178/2005
pentru prorogarea termenului prevăzut la alin. (11) al art. 109 din Ordonanța de urgență
a Guvernului nr. 152/1999 privind produsele medicamentoase de uz uman
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 178/2005 pentru
prorogarea termenului prevăzut la alin. (11) al art. 109 din
Ordonanța de urgență a Guvernului nr. 152/1999 privind

produsele medicamentoase de uz uman și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 12 iunie 2006.
Nr. 833.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru înființarea comunei Crivăț, județul Călărași, prin reorganizarea orașului Budești
Parlamentul României adoptă prezenta lege.
Art. 1. — (1) Se înființează comuna Crivăț, județul
Călărași, având în componență satul Crivăț, prin
reorganizarea orașului Budești.
(2) Reședința comunei Crivăț se stabilește în satul Crivăț.

Art. 2. — (1) În urma reorganizării prevăzute la art. 1,
orașul Budești are în componență localitățile: Budești,
Aprozi, Buciumeni și Gruiu.

4

MONITORUL OFICIAL AL ROMÂNIEI, PARTEA I, Nr. 521/16.VI.2006

(2) Reședința orașului Budești este în localitatea
Budești.
Art. 3. — (1) Până la constituirea, potrivit legii, a
autorităților publice locale în comuna Crivăț, rezolvarea
problemelor curente se asigură de către 2 delegați, numiți
prin ordin al prefectului, cu atribuții de primar și viceprimar,
precum și de un secretar numit de către prefect, în
condițiile legii, care vor reprezenta autoritățile locale.
(2) Salarizarea persoanelor prevăzute la alin. (1) se va
face potrivit reglementărilor în vigoare, din bugetul comunei
Crivăț.
Art. 4. — (1) Consiliul Județean Călărași și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului
Călărași și Consiliul Local al Orașului Budești, repartizează
veniturile și cheltuielile bugetului pe anul 2006, precum
și patrimoniul actual al orașului Budești între comuna
nou-înființată Crivăț și orașul Budești, reorganizat conform
art. 1 alin. (1).
(2) De la data intrării în vigoare a prezentei legi,
veniturile și cheltuielile care, în condițiile legii, revin de
drept comunei Crivăț se administrează și se gestionează
prin autoritățile locale ale acestei noi comune, iar
echilibrarea bugetului local se realizează pe seama sumelor

defalcate din taxa pe valoarea adăugată pentru echilibrarea
bugetelor locale, în limita prevederilor aprobate pentru anul
2006 pe ansamblul județului Călărași.
(3) Bugetul comunei Crivăț pe anul 2006 se elaborează
de către delegații prevăzuți la art. 3 alin. (1), cu avizul
Direcției Generale a Finanțelor Publice a Județului Călărași.
(4) Operațiunile de predare-preluare se fac pe bază de
protocol, încheiat între primarul orașului Budești și delegatul
desemnat, prin ordin al prefectului, cu atribuții de primar al
comunei Crivăț.
Art. 5. — Până la noile alegeri locale, autoritățile
administrației publice locale din orașul Budești funcționează
în componența avută la data intrării în vigoare a prezentei legi.
Art. 6. — Alegerile pentru autoritățile administrației
publice locale în comuna nou-înființată, potrivit art. 1, se
organizează în termen de cel mult 6 luni de la data intrării
în vigoare a prezentei legi.
Art. 7. — Anexa la Legea nr. 2/1968 privind
organizarea administrativă a teritoriului României,
republicată în Buletinul Oficial, Partea I, nr. 54—55 din
27 iulie 1981, cu modificările și completările ulterioare, se
modifică în mod corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

RADU MIRCEA BERCEANU

București, 13 iunie 2006.
Nr. 239.

PREȘEDINTELE ROMÂNIEI

DECRET
privind promulgarea Legii pentru înființarea comunei Crivăț,
județul Călărași, prin reorganizarea orașului Budești
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru înființarea comunei Crivăț,
județul Călărași, prin reorganizarea orașului Budești, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 12 iunie 2006.
Nr. 834.

MONITORUL OFICIAL AL ROMÂNIEI, PARTEA I, Nr. 521/16.VI.2006

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 421
din 25 mai 2006

referitoare la excepția de neconstituționalitate a dispozițiilor art. 1 alin. (1)
din Ordonanța de urgență a Guvernului nr. 112/2001 privind sancționarea unor fapte săvârșite
în afara teritoriului țării de cetățeni români sau de persoane fără cetățenie domiciliate în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 alin. (1) din Ordonanța de
urgență a Guvernului nr. 112/2001 privind sancționarea
unor fapte săvârșite în afara teritoriului țării de cetățeni
români sau de persoane fără cetățenie domiciliate în
România, excepție ridicată de Laura Aurica Dragomir în
Dosarul nr. 30/2006 al Judecătoriei Baia Mare.
La apelul nominal se constată lipsa autoarei excepției,
față de care procedura de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca neîntemeiată, apreciind că
dispozițiile legale criticate nu contravin prevederilor
constituționale invocate în motivarea excepției.
C U R T E A,

având în vedere actele și lucrările dosarului, reține
următoarele:
Prin Încheierea din 31 ianuarie 2006, pronunțată în
Dosarul nr. 30/2006, Judecătoria Baia Mare a sesizat
Curtea Constituțională cu excepția de neconstituționalitate
a dispozițiilor art. 1 alin. (1) din Ordonanța de urgență a
Guvernului nr. 112/2001, excepție ridicată de Laura Aurica
Dragomir în dosarul menționat.
În motivarea excepției de neconstituționalitate se
susține că textul de lege criticat încalcă dispozițiile
constituționale ale art. 1 referitoare la statul român cu
îcomponentele sale esențiale: suveranitatea, independența,
unitatea și indivizibilitatea“, elemente îdezvoltate de
Constituția României în art. 2, 3 și 4“, precum și
prevederile art. 20 alin. (1) și ale art. 154, în măsura în
care incriminează, ca faptă penală, trecerea frauduloasă a
frontierei altui stat decât România. Se arată că autoritatea
statului român se poate extinde doar asupra teritoriului
României, definit ca atare de normele constituționale,
incriminarea ca infracțiune a trecerii ilegale a frontierei altor
state fiind atributul legislativ exclusiv al acelor state.

Judecătoria Baia Mare apreciază că excepția de
neconstituționalitate este neîntemeiată, întrucât obligația
respectării legii penale române revine și cetățenilor români
care se află în afara granițelor țării.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că statul este
interesat în apărarea ordinii sale de drept și deci în
combaterea infracțiunilor săvârșite pe teritoriul său, precum
și în afara acestuia. Obligația respectării legii penale
române, implicit a dispozițiilor Ordonanței de urgență a
Guvernului nr. 112/2001, aprobată cu modificări prin Legea
nr. 252/2002, incumbă și cetățenilor români aflați în afara
granițelor țării, astfel cum rezultă din interpretarea
sistematică a normelor constituționale invocate în cauză,
consacrându-se principiul personalității legii penale. Astfel,
potrivit teoriei personalității sau naționalității active,
reglementată în art. 4 din Codul penal, legea penală a unui
stat trebuie să se aplice întotdeauna față de cetățenii săi,
chiar și atunci când au săvârșit infracțiuni în străinătate,
fiindcă oriunde s-ar afla persoanele sunt obligate să
respecte legile statului ai cărui cetățeni sunt. Față de
infracțiunile săvârșite în străinătate de cetățenii români,
legea penală română are competență exclusivă și
necondiționată. În acest context, prevederile Ordonanței de
urgență a Guvernului nr. 112/2001, aprobată cu modificări
prin Legea nr. 252/2002, nu fac altceva decât să
incrimineze infracțiuni săvârșite în afara granițelor țării de
cetățeni români sau apatrizi cu domiciliul în România,
aceasta necontrazicând, ci, dimpotrivă, dând substanță
statutului juridic al cetățenilor români aflați în străinătate.
Avocatul Poporului consideră că dispozițiile legale
criticate sunt constituționale, sens în care Curtea a statuat
în jurisprudența sa.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

6

MONITORUL OFICIAL AL ROMÂNIEI, PARTEA I, Nr. 521/16.VI.2006

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 1 alin. (1) din Ordonanța de urgență a
Guvernului nr. 112/2001 privind sancționarea unor fapte
săvârșite în afara teritoriului țării de cetățeni români sau de
persoane fără cetățenie domiciliate în România, publicată
în Monitorul Oficial al României, Partea I, nr. 549 din
3 septembrie 2001, aprobată cu modificări prin Legea
nr. 252/2002, publicată în Monitorul Oficial al României,
Partea I, nr. 307 din 9 mai 2002, care au următorul
conținut: îIntrarea sau ieșirea dintr-un stat străin prin trecerea
ilegală a frontierei acestuia, săvârșită de către un cetățean
român sau de o persoană fără cetățenie domiciliată pe teritoriul
României, constituie infracțiune și se pedepsește cu închisoare
de la 3 luni la 2 ani“.
Dispozițiile constituționale pretins încălcate sunt cele ale
art. 1, privind statul român, ale art. 2, privind suveranitatea
națională, ale art. 3, privind teritoriul României, ale art. 4,
privind unitatea poporului și egalitatea între cetățeni, ale
art. 20 alin. (1), referitoare la tratatele internaționale privind
drepturile omului, și ale art. 154, privind conflictul temporal
de legi. În esență, autoarea excepției susține că, prin
incriminarea trecerii frauduloase a frontierei unui stat străin,
statul român și-a depășit atributele suveranității naționale,
legiferând în locul statelor interesate. Din punctul de vedere
al autoarei excepției, statul român are dreptul să își
protejeze propriul teritoriu și propria suveranitate, dispozițiile
art. 1 alin. (1) din Ordonanța de urgență a Guvernului
nr. 112/2001 excedând acestei perspective.
Examinând excepția astfel cum a fost formulată, Curtea
constată că aceasta este neîntemeiată și urmează a fi
respinsă.
Curtea reține că statul român, în considerarea atributelor
sale, astfel cum sunt acestea definite de textele
constituționale invocate de autoarea excepției, este
interesat în apărarea ordinii de drept și deci în combaterea
infracțiunilor săvârșite atât pe teritoriul său, cât și în afara

acestuia. Măsurile legislative constând în sancționarea
cetățenilor români sau a persoanelor fără cetățenie
domiciliate pe teritoriul României, care săvârșesc fapte de
trecere ilegală a frontierei unui stat străin, dau expresie
acestei preocupări, fiind determinate, așa cum rezultă din
conținutul Notei de fundamentare care a însoțit Ordonanța
de urgență a Guvernului nr. 112/2001, de necesitatea
reglementării mai stricte a domeniului vizat, datorită
îsecurizării frontierelor“ și a îcombaterii migrației ilegale“.
Așa fiind, nu pot fi reținute susținerile autoarei excepției,
prevederile legale criticate fiind în deplină concordanță cu
normele constituționale privind statul român, cu elementele
definitorii ale acestuia.
De altfel, în jurisprudența sa, Curtea Constituțională s-a
pronunțat asupra constituționalității Ordonanței de urgență a
Guvernului nr. 112/2001, prin raportare la dispozițiile art. 1
din Legea fundamentală și cu motivări similare. În acest
sens este Decizia nr. 292 din 9 iunie 2005, publicată în
Monitorul Oficial al României, Partea I, nr. 595 din 11 iulie
2005. Soluția de respingere ca neîntemeiată a excepției de
neconstituționalitate pronunțată cu acel prilej, precum și
considerentele care au fundamentat-o, sunt valabile și în
prezenta cauză.
În ceea ce privește pretinsa încălcare a prevederilor
art. 20 alin. (1) din Constituție, Curtea constată că nici
aceasta nu este întemeiată, întrucât, astfel cum s-a reținut
în Decizia Curții Constituționale nr. 106 din 9 februarie
2006, publicată în Monitorul Oficial al României, Partea I,
nr. 174 din 23 februarie 2006, textul de lege criticat pentru
neconstituționalitate este o reflectare a prevederilor art. 2
paragrafele 2 și 3 din Protocolul nr. 4 la Convenția pentru
apărarea drepturilor omului și a libertăților fundamentale,
privind libertatea de circulație.
Referitor la prevederile constituționale ale art. 154
privind conflictul temporal de legi, invocat, de asemenea, în
motivarea excepției, se observă că acesta nu are relevanță
în cauza de față.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) din Ordonanța de urgență a Guvernului
nr. 112/2001 privind sancționarea unor fapte săvârșite în afara teritoriului țării de cetățeni români sau de persoane fără
cetățenie domiciliate în România, excepție ridicată de Laura Aurica Dragomir în Dosarul nr. 30/2006 al Judecătoriei
Baia Mare.
Definitivă și general obligatorie.
Pronunțată în ședința publică din data de 25 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

MONITORUL OFICIAL AL ROMÂNIEI, PARTEA I, Nr. 521/16.VI.2006

7

CURTEA CONSTITUȚIONALĂ

D E C I Z I A Nr. 437
din 30 mai 2006

referitoare la excepția de neconstituționalitate a prevederilor art. 98
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Valentina Bărbățeanu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 98 din Ordonanța de urgență
a Guvernului nr. 194/2002 privind regimul străinilor în
România, excepție ridicată de Ji Xueying în Dosarul
nr. 25.763/1/2005 (7.742/2005) al Înaltei Curți de Casație și
Justiție — Secția de contencios administrativ și fiscal.
La apelul nominal răspunde autorul excepției, lipsind
partea Autoritatea pentru străini, față de care procedura de
citare a fost legal îndeplinită.
Curtea dispune a se face apelul și în Dosarul
nr. 210D/2006, având ca obiect aceeași excepție, ridicată
de Zhang Jinli în Dosarul nr. 4.602/1/2005 (1.047/2005) al
Înaltei Curți de Casație și Justiție — Secția de contencios
administrativ și fiscal.
La apelul nominal răspunde autorul excepției,
constatându-se lipsa celeilalte părți, Autoritatea pentru
străini, față de care procedura de citare a fost legal
îndeplinită.
Curtea, din oficiu, pune în discuție conexarea dosarelor.
Autorii excepției și reprezentantul Ministerului Public sunt
de acord cu conexarea.
Curtea, în temeiul art. 14 și al art. 53 alin. (5) din
Legea nr. 47/1992 privind organizarea și funcționarea Curții
Constituționale, raportate la art. 164 din Codul de
procedură
civilă,
dispune
conexarea
Dosarului
nr. 210D/2006 la Dosarul nr. 180D/2006, care a fost primul
înregistrat.
Cauza fiind în stare de judecată, președintele acordă
cuvântul autorilor excepției. Aceștia solicită admiterea
excepției de neconstituționalitate pentru motivele expuse în
notele scrise depuse la dosarele cauzei.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:

Prin încheierile din 7 februarie 2006 și 16 februarie
2006, pronunțate în dosarele nr. 25.763/1/2005
(7.742/2005) și nr. 4.602/1/2005 (1.047/2005), Înalta Curte
de Casație și Justiție — Secția de contencios administrativ
și fiscal a sesizat Curtea Constituțională cu excepția de
neconstituționalitate a dispozițiilor art. 98 din Ordonanța
de urgență a Guvernului nr. 194/2002 privind regimul
străinilor în România. Excepțiile au fost ridicate de
Ji Xueying și Zhang Jinli în cauze având ca obiect
soluționarea recursurilor introduse împotriva sentințelor prin
care Curtea de Apel București le-a respins cererile de
obligare a Autorității pentru străini la acordarea regimului
tolerării rămânerii pe teritoriul României.
În motivarea excepțiilor de neconstituționalitate, având
un conținut identic, se susține, în esență, că dispozițiile de
lege criticate nu îndeplinesc criteriul de calitate prevăzut de
Convenția pentru apărarea drepturilor omului și a libertăților
fundamentale, în sensul de a fi suficient de accesibile și
precise încât să înlăture orice risc de arbitrariu. Se arată
că noțiunile de îmotive obiective“ și de îîmprejurări
independente de voința străinului, imprevizibile și care nu
pot fi înlăturate“, cuprinse în textele de lege criticate, sunt
vagi și imprecise. Se mai susține că protecția oferită de
art. 8 paragraful 1 din convenția amintită este totală, iar
actele de autoritate și măsurile de genul refuzului acordării
regimului tolerării ar aduce atingere dreptului la respectul
vieții de familie și ar produce o vătămare disproporționată
în raport cu scopul pentru care au fost luate.
Înalta Curte de Casație și Justiție — Secția de
contencios administrativ și fiscal apreciază că excepția de
neconstituționalitate este neîntemeiată. Arată că art. 8 din
Convenția pentru apărarea drepturilor omului și a libertăților
fundamentale nu implică și obligația generală a statului
semnatar de a respecta alegerea făcută de cuplurile
căsătorite cu privire la domiciliul lor și de a accepta
stabilirea soților nenaționali pe teritoriul său. Invocă în
susținerea acestei afirmații cauza Abdulaziz, Cabales și
Balkandali împotriva Marii Britanii, 1985.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
ridicată nu este întemeiată. Precizează că rațiunea avută în
vedere de legiuitor atunci cînd utilizează noțiunea de
îmotive obiective“ este aceea de a acoperi o varietate de
cazuri ce nu pot fi avute în vedere în mod exhaustiv la

8

MONITORUL OFICIAL AL ROMÂNIEI, PARTEA I, Nr. 521/16.VI.2006

redactarea legii. Arată că motivele obiective trebuie
demonstrate și apreciate în funcție de fiecare caz în parte,
iar dreptul prevăzut de lege de a supune controlului
judiciar temeinicia acestor motive reprezintă tocmai garanția
legală prin care se cenzurează eventualul comportament
arbitrar al unui organism administrativ, așa cum este
Autoritatea pentru străini.
Avocatul Poporului apreciază că textele de lege
criticate sunt constituționale, întrucât nu aduc atingere
dreptului la viața privată și de familie și nu reprezintă o
ingerință în exercitarea acestui drept. Precizează că
prevederile art. 98 din Ordonanța de urgență a Guvernului
nr. 194/2002 oferă suficiente repere și elemente pentru ca
persoana căreia acestea i se adresează să înțeleagă
condițiile în funcție de care se poate acorda tolerarea pe
teritoriul României.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 98 din Ordonanța de urgență a Guvernului
nr. 194/2002 privind regimul străinilor în România, publicată
în Monitorul Oficial al României, Partea I, nr. 955 din
27 decembrie 2002, aprobată cu modificări și completări

prin Legea nr. 357/2003, publicată în Monitorul Oficial al
României, Partea I, nr. 537 din 25 iulie 2003. Ordonanța
menționată a fost republicată în Monitorul Oficial al
României, Partea I, nr. 201 din 8 martie 2004. Prevederile
legale criticate au următorul conținut:
— Art. 98: î(1) Tolerarea rămânerii pe teritoriul României,
denumită în continuare tolerare, reprezintă permisiunea de a
rămâne pe teritoriul țării acordată de Autoritatea pentru străini
străinilor care nu au dreptul de ședere și, din motive obiective,
nu părăsesc teritoriul României.
(2) Prin motive obiective, în sensul prezentei ordonanțe de
urgență, se înțelege acele împrejurări independente de voința
străinului, imprevizibile și care nu pot fi înlăturate, datorită
cărora străinul nu poate părăsi teritoriul României.“
În opinia autorilor excepției de neconstituționalitate,
aceste dispoziții de lege contravin prevederilor art. 48
alin. (1) din Constituție, potrivit cărora familia se întemeiază
pe căsătoria liber consimțită între soți, pe egalitatea
acestora și pe dreptul și îndatorirea părinților de a asigura
creșterea, educația și instruirea copiilor, precum și
prevederilor art. 8 paragrafele 1 și 2 din Convenția pentru
apărarea drepturilor omului și a libertăților fundamentale,
privind dreptul la respectarea vieții private și de familie.
Examinând excepția de neconstituționalitate, Curtea
constată că dispozițiile art. 98 din Ordonanța de urgență a
Guvernului nr. 194/2002 au mai format obiect al controlului
de constituționalitate, cu o motivare similară și prin
raportare la aceleași prevederi constituționale și
convenționale ca și în cauza de față. Prin Decizia nr. 225
din 7 martie 2006, publicată în Monitorul Oficial al
României, Partea I, nr. 302 din 4 aprilie 2006, Curtea a
respins excepția ca neîntemeiată, pentru considerentele
acolo reținute.
Cele statuate prin decizia menționată își mențin
valabilitatea, în cauza de față neintervenind elemente noi,
de natură să determine reconsiderarea jurisprudenței Curții
în această materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 98 din Ordonanța de urgență a Guvernului
nr. 194/2002 privind regimul străinilor în România, excepție ridicată de Ji Xueying și Zhang Jinli în dosarele
nr. 25.763/1/2005 (7.742/2005) și nr. 4.602/1/2005 (1.047/2005) ale Înaltei Curți de Casație și Justiție — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 30 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 521/16.VI.2006

9

CURTEA CONSTITUȚIONALĂ

D E C I Z I A Nr. 438
din 30 mai 2006

referitoare la excepția de neconstituționalitate a prevederilor art. 184 alin. (1) lit. a) și art. 185
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor art. 178 alin. (1) lit. a) și ale art. 179
din Legea nr. 174/2004 pentru aprobarea Ordonanței
Guvernului nr. 92/2003 privind Codul de procedură fiscală.
Excepția a fost ridicată de Societatea Comercială îEl —
Sadai Exim“ — S.R.L. din comuna Lugașu de Jos în
Dosarul nr. 4.922/CA/2005 — P.I. al Curții de Apel Oradea —
Secția comercială și de contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată se dă cuvântul
reprezentantului Ministerului Public, care pune concluzii de
respingere a excepției de neconstituționalitate. Arată că, în
realitate, excepția vizează prevederile art. 184 alin. (1)
lit. a) și ale art. 185 din Ordonanța Guvernului nr. 92/2003,
texte care nu sunt contrare dispozițiilor constituționale
invocate ca fiind încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 13 februarie 2006, pronunțată în
Dosarul nr. 4.922/CA/2005 — P.I., Curtea de Apel Oradea —
Secția comercială și de contencios administrativ și fiscal a
sesizat Curtea Constituțională cu excepția de
neconstituționalitate a prevederilor art. 178 alin. (1) lit. a) și
ale art. 179 din Legea nr. 174/2004 pentru aprobarea
Ordonanței Guvernului nr. 92/2003 privind Codul de
procedură fiscală. Excepția a fost ridicată de Societatea
Comercială îEl — Sadai Exim“ — S.R.L. din comuna
Lugașu de Jos într-o cauză având ca obiect contestația
formulată de aceasta împotriva deciziei de impunere fiscală
emise în temeiul Ordonanței Guvernului nr. 92/2003.
În motivarea excepției se susține că textele de lege
criticate sunt în contradicție cu art. 21 alin. (3) din
Constituție, referitor la dreptul părților la un proces echitabil.
Contradicția constă în aceea că: art. 178 alin. (1) lit. a) dă
dreptul organului de contencios fiscal să dispună
suspendarea judecării contestației administrative până la
soluționarea de către organele de urmărire penală a
sesizării cu privire la săvârșirea unei infracțiuni, fără însă
să dispună obligatoriu și suspendarea executării titlului de
creanță; procedura administrativă prevăzută de art. 179
este o procedură premergătoare procedurii judiciare, care
creează premisele abuzului și imposibilității părții vătămate
de a se judeca îprin contestație fiscală sau prin
administrarea de probe în instanța de judecată“, îdar

permite, pe de altă parte, organului fiscal să procedeze —
cu efecte ireversibile — la executarea titlului de creanță, în
ciuda faptului că procedura de contestație este
suspendată“.
Curtea de Apel Oradea — Secția comercială și de
contencios administrativ și fiscal apreciază că excepția de
neconstituționalitate ridicată este neîntemeiată. Astfel, se
arată că prevederile art. 178 alin. (1) lit. a) îsunt
facultative, luarea măsurii fiind lăsată la latitudinea
organului administrativ fiscal, a cărui decizie este supusă
controlului judiciar, partea având dreptul la un proces
echitabil“, iar măsurile dispuse în temeiul art. 179 din legea
criticată sunt supuse, de asemenea, controlului judiciar
conform art. 188 alin. (2) din Codul de procedură fiscală.
Consideră că dreptul la un proces echitabil garantat de
art. 21 alin. (3) din Constituție nu este încălcat, deoarece,
potrivit art. 6 din Legea nr. 554/2004, actele administrativ
jurisdicționale pot fi atacate direct la instanța de judecată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
a art. 178 alin. (1) lit. a) și a art. 179 din ordonanța criticată,
devenite art. 184 alin. (1) lit. a) și art. 185, este
neîntemeiată, întrucât argumentele formulate nu sunt de
natură să evidențieze vreo încălcare a dispozițiilor
constituționale și, mai mult, în cauză îeste vorba despre
stricta interpretare și aplicare a legii“. Se invocă
jurisprudența Curții Constituționale existentă în materii
similare.
Avocatul Poporului consideră că prevederile de lege
criticate sunt constituționale. În primul rând, menționează
că, urmare a republicării Codului de procedură fiscală,
art. 178 alin. (1) lit. a) a devenit art. 184 alin. (1) lit. a), iar
art. 179 a devenit art. 185. Cu privire la acestea, apreciază
că instituirea procedurilor prealabile administrative este,
potrivit celor statuate prin Decizia Curții Constituționale
nr. 409/2004, specifică funcției administrative, iar actele de
soluționare a contestațiilor sau reclamațiilor emise de
organele fiscale sunt acte administrative supuse cenzurii
instanței de judecată. Mai arată că, de altfel, din modul în
care a fost ridicată excepția de neconstituționalitate, rezultă
că autorul ei este nemulțumit de îceea ce lipsește acestor
texte de lege“, aspect ce nu intră în competența Curții
Constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:

10

MONITORUL OFICIAL AL ROMÂNIEI, PARTEA I, Nr. 521/16.VI.2006

Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulată de autorul ei, cât și potrivit încheierii de
sesizare, îl constituie prevederile art. 178 alin. (1) lit. a) și
ale art. 179 din Legea nr. 174/2004 pentru aprobarea
Ordonanței Guvernului nr. 92/2003 privind Codul de
procedură fiscală.
În legătură cu aceste texte de lege Curtea constată că,
urmare a republicării Ordonanței Guvernului nr. 92/2003
privind Codul de procedură fiscală în Monitorul Oficial al
României, Partea I, nr. 863 din 26 septembrie 2005,
art. 178 alin. (1) lit. a) a devenit art. 184 alin. (1) lit. a),
iar art. 179 a devenit art. 185. Ambele texte și-au păstrat
redactarea anterioară, astfel că, prin decizia sa, Curtea
Constituțională se va pronunța în legătură cu
constituționalitatea art. 184 alin. (1) lit. a) și art. 185 din
Ordonanța Guvernului nr. 92/2003, care prevăd:
— Art. 184 alin. (1) lit. a): î(1) Organul de soluționare
competent poate suspenda, prin decizie motivată, soluționarea
cauzei atunci când:
a) organul care a efectuat activitatea de control a sesizat
organele în drept cu privire la existența indiciilor săvârșirii unei
infracțiuni a cărei constatare ar avea o înrâurire hotărâtoare
asupra soluției ce urmează să fie dată în procedură
administrativă;“;
— Art. 185: î(1) Introducerea contestației pe cale
administrativă de atac nu suspendă executarea actului
administrativ fiscal.
(2) Organul de soluționare a contestației poate suspenda
executarea actului administrativ atacat până la soluționarea
contestației, la cererea temeinic justificată a contestatorului.
(3) Dacă se suspendă executarea unei decizii referitoare la
baza de impunere, atunci se va suspenda și executarea
deciziei de impunere ulterioare.
(4) Organele de soluționare pot dispune instituirea măsurilor
asiguratorii de către organul fiscal competent în condițiile
prezentului cod.“
În opinia autorului, dispozițiile de lege menționate
încalcă art. 21 alin. (3) din Constituție, potrivit căruia
îPărțile au dreptul la un proces echitabil și la soluționarea
cauzelor într-un termen rezonabil“.

Examinând excepția de neconstituționalitate ridicată,
Curtea reține următoarele:
În esență, în motivarea excepției se susține că textele
de lege criticate, care dau dreptul organului de contencios
fiscal să dispună suspendarea judecării contestației
administrative, dar nu și suspendarea executării titlului de
creanță, și care instituie o procedură administrativă
premergătoare procedurii judiciare, creează premisele
abuzului și imposibilității părții vătămate de a se judeca
îprin contestație fiscală sau prin administrarea de probe în
instanța de judecată“ și permit îorganului fiscal să
procedeze — cu efecte ireversibile — la executarea titlului
de creanță, în ciuda faptului că procedura de contestație
este suspendată“.
Analizând aceste susțineri, Curtea constată că
prevederile constituționale ale art. 21 alin. (3), referitoare la
dreptul părților la un proces echitabil, invocate ca fiind
încălcate, presupun dreptul oricărei persoane de a se
adresa unui tribunal pentru apărarea drepturilor, libertăților
și intereselor sale legitime. Or, Codul de procedură fiscală,
adoptat prin Ordonanța Guvernului nr. 92/2003, republicat
în anul 2005, asigură realizarea acestui drept prin
dispozițiile art. 188 alin. (2), care prevăd: îDeciziile emise
în soluționarea contestațiilor pot fi atacate la instanța
judecătorească de contencios administrativ competentă.“ De
altfel, în cauză, Curtea Constituțională a fost învestită cu
soluționarea prezentei excepții de neconstituționalitate care
a fost ridicată în cadrul unui proces în contencios
administrativ, având ca obiect contestația formulată
împotriva deciziei de impunere fiscală emisă de Ministerul
Finanțelor Publice — Agenția Națională de Administrare
Fiscală, în temeiul Ordonanței Guvernului nr. 92/2003.
Curtea mai constată că, în legătură cu aspecte similare
de neconstituționalitate formulate cu privire la art. 184 (fost
art. 178 din ordonanță), s-a pronunțat prin Decizia nr. 478
din 9 noiembrie 2004, publicată în Monitorul Oficial al
României, Partea I, nr. 69 din 20 ianuarie 2005, iar cu
privire la art. 185 (a cărui soluție legislativă de principiu se
regăsea în prevederile art. 184 din ordonanță, în
redactarea din Monitorul Oficial al României, Partea I,
nr. 560 din 24 iunie 2004), prin Decizia nr. 231 din
21 aprilie 2005, publicată în Monitorul Oficial al României,
Partea I nr. 442 din 25 mai 2005.
Jurisprudența menționată își păstrează valabilitatea și în
această cauză, întrucât nu au intervenit elemente noi care
să justifice schimbarea acesteia.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 184 alin. (1) lit. a) și ale art. 185 din Ordonanța
Guvernului nr. 92/2003 privind Codul de procedură fiscală, excepție ridicată de Societatea Comercială îEl — Sadai Exim“ —
S.R.L. din comuna Lugașu de Jos în Dosarul nr. 4.922/CA/2005 — P.I. al Curții de Apel Oradea — Secția comercială și
de contencios administrativ și fiscal.
Definitivă și general obligatorie.
Pronunțată în ședința publică din data de 30 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 521/16.VI.2006

HOTĂRÂRI

ALE

GUVERNULUI

11

ROMÂNIEI

GUVERNUL ROMÂNIEI

HOTĂRÂRE
privind limitarea emisiilor de compuși organici volatili datorate utilizării solvenților organici
în anumite vopsele, lacuri și în produsele de refinisare a suprafețelor vehiculelor
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Prezenta hotărâre are ca obiectiv limitarea
conținutului total de compuși organici volatili în anumite
vopsele, lacuri și produse de refinisare a suprafețelor
vehiculelor pentru a preveni sau reduce poluarea aerului
cauzată de formarea ozonului troposferic prin acțiunea
compușilor organici volatili.
(2) Prezenta hotărâre stabilește specificațiile tehnice
pentru anumite vopsele, lacuri și produse de refinisare a
suprafețelor vehiculelor.
(3) Prevederile prezentei hotărâri se aplică produselor
prevăzute în anexa nr. 1.
(4) Prevederile prezentei hotărâri respectă măsurile
prevăzute în Hotărârea Guvernului nr. 189/2002 privind
stabilirea procedurii de acordare a etichetei ecologice, în
scopul protejării sănătății umane și a calității mediului.
Art. 2. — Pentru aplicarea prezentei hotărâri, termenii și
expresiile de mai jos semnifică după cum urmează:
a) acoperire — orice amestec, inclusiv toți solvenții
organici sau amestecuri care conțin solvenți organici
necesari pentru aplicarea corespunzătoare a acestuia,
folosit pentru obținerea unei pelicule cu efect decorativ, de
protecție sau alte efecte funcționale asupra unei suprafețe;
b) autoritate competentă — Agenția Națională pentru
Substanțe și Preparate Chimice Periculoase sau, după caz,
autoritățile sau instituțiile responsabile conform prevederilor
legale în vigoare, care îndeplinesc obligațiile ce decurg din
prezenta hotărâre;
c) compus organic — orice compus care conține cel
puțin elementul carbon și unul sau mai multe dintre
elementele următoare: hidrogen, oxigen, sulf, fosfor, siliciu,
azot sau un halogen, cu excepția oxizilor de carbon, a
carbonaților și a bicarbonaților anorganici;
d) compus organic volatil — orice compus organic având
un punct de fierbere inițial mai mic sau egal cu 250șC,
măsurat la o presiune standard de 101,3 kPa;
e) conținut de compuși organici volatili — masa de
compuși organici volatili exprimată în grame/litru (g/l) în
formula unui produs în starea sa gata pentru utilizare.
Masa de compuși organici volatili, într-un anumit produs
dat, care reacționează chimic în timpul uscării și care
formează parte a stratului de acoperire nu este considerată
ca parte a conținutului de compuși organici volatili;
f) introducerea pe piață — acțiunea de a face un produs
disponibil terților, contra cost sau gratuit, în vederea
distribuirii și/sau a utilizării. Importul pe teritoriul României

înseamnă îintroducerea pe piață“ în sensul prevederilor
prezentei hotărâri;
g) peliculă de protecție — un strat continuu rezultat din
aplicarea uneia sau mai multor acoperiri pe o suprafață;
h) preparat — amestec sau soluție compusă din două
sau mai multe substanțe;
i) solvent organic — orice compus organic volatil folosit
separat sau în combinație cu alte substanțe ori preparate,
fără a suferi modificări chimice, pentru a dizolva materii
prime, produse sau deșeuri, ori care este utilizat ca agent
de curățare pentru a dizolva impurități, ca dizolvant, ca
mediu de dispersie, regulator de viscozitate, regulator de
tensiune superficială, plastifiant sau conservant;
j) strat de acoperire pe bază de apă — strat de acoperire
a cărui viscozitate este ajustată cu ajutorul apei;
k) strat de acoperire pe bază de solvent — strat de
acoperire a cărui viscozitate este ajustată cu ajutorul unui
solvent organic;
l) substanțe — orice element chimic și compușii săi, în
stare naturală sau rezultați în urma unor procese
industriale, sub formă solidă, lichidă ori gazoasă.
Art. 3. — (1) Se admite introducerea pe piață numai a
produselor prevăzute în anexa nr. 1, care respectă valorile
limită pentru conținutul de compuși organici volatili,
prevăzute în anexa nr. 2, precum și prevederile art. 4.
(2) Determinarea conformității conținutului de compuși
organici volatili din produsele prevăzute la alin. (1) cu
valorile limită prevăzute în anexa nr. 2 se efectuează prin
metodele analitice prevăzute în anexa nr. 3.
(3) Pentru produsele prevăzute în anexa nr. 1, la care
trebuie adăugați solvenți sau alte componente care conțin
solvenți pentru a face produsul gata pentru utilizare, valorile
limită prevăzute în anexa nr. 2 se aplică produsului gata
pentru utilizare.
(4) Se exceptează de la prevederile alin. (1)—(3)
produsele destinate utilizării exclusive în activitățile care
intră sub incidența Hotărârii Guvernului nr. 699/2003 privind
stabilirea unor măsuri pentru reducerea emisiilor de
compuși organici volatili datorate utilizării solvenților organici
în anumite activități și instalații, cu modificările și
completările ulterioare, și care sunt efectuate într-o
instalație înregistrată sau autorizată potrivit prevederilor
aceleiași hotărâri.
(5) Pentru activitățile de restaurare și întreținere a
clădirilor desemnate de autoritatea publică centrală pentru
cultură și culte ca având o valoare istorică și culturală

12

MONITORUL OFICIAL AL ROMÂNIEI, PARTEA I, Nr. 521/16.VI.2006

deosebită, precum și pentru vehiculele istorice pentru care
a fost emis un atestat de vehicul istoric de către
Retromobil Club România, Agenția Națională pentru
Substanțe și Preparate Chimice Periculoase acordă licențe
pentru vânzarea și achiziționarea, în cantități strict limitate,
a produselor care nu respectă valorile limită pentru
conținutul de compuși organici volatili prevăzute în
anexa nr. 2.
(6) Pentru produsele care nu respectă cerințele
prevăzute la alin. (1) și care sunt fabricate înainte de
datele specificate în anexa nr. 2, respectiv 1 ianuarie 2007
și 1 ianuarie 2010, se admite introducerea lor pe piață
numai pentru o perioadă de cel mult 12 luni începând cu
datele menționate.
(7) În cazul produselor în stare gata pentru utilizare
care intră sub incidența prezentei hotărâri și care respectă
prevederile acesteia, autoritatea competentă nu interzice,
nu restricționează sau nu limitează introducerea lor pe
piață.
Art. 4. — La introducerea pe piață a produselor
prevăzute în anexa nr. 1 se aplică o etichetă care indică:
a) subcategoria produsului și valorile limită relevante de
compuși organici volatili, măsurate în g/l, așa cum este
prevăzut în anexa nr. 2;
b) conținutul maxim de compuși organici volatili, în g/l,
al produsului în starea gata pentru utilizare.
Art. 5. — (1) Autoritatea competentă să asigure
implementarea și controlul respectării prevederilor prezentei
hotărâri este Agenția Națională pentru Substanțe și
Preparate Chimice Periculoase.
(2) În termen de 90 de zile de la data publicării
prezentei hotărâri, autoritatea prevăzută la alin. (1)
elaborează un program de monitorizare în scopul verificării
conformității produselor prevăzute în anexa nr. 1, care se
aprobă printr-o decizie a conducătorului acestei autorități.
Art. 6. — (1) După data aderării României la Uniunea
Europeană, autoritatea competentă raportează Comisiei
Europene rezultatele programului de monitorizare pentru a
prezenta conformitatea cu prevederile prezentei hotărâri,
precum și categoriile și cantitățile de produse licențiate,
potrivit dispozițiilor art. 3 alin. (5), astfel:
a) primele două rapoarte se transmit dpuă 18 luni de la
datele stabilite pentru conformitatea produselor care intră

sub incidența prezentei hotărâri, cu valorile limită pentru
conținutul de compuși organici volatili, prevăzute în
anexa nr. 2;
b) la fiecare 5 ani, după cel de-al doilea raport.
(2) Raportarea prevăzută la alin. (1) se realizează
potrivit formatului stabilit de Comisia Europeană.
Art. 7. — (1) Constituie contravenții nerespectarea
prevederilor art. 3 alin. (1)—(3) și (6) și ale art. 4 și se
sancționează cu amendă de la 5.000 lei (RON) la 15.000 lei
(RON).
(2) Constatarea contravențiilor și aplicarea sancțiunilor
se fac de către personalul anume împuternicit din cadrul
Agenției Naționale pentru Substanțe și Preparate Chimice
Periculoase și al autorității publice centrale pentru protecția
mediului.
Art. 8. — Dispozițiile referitoare la contravenții,
prevăzute la art. 7, se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 9. — Anexele nr. 1—3 fac parte integrantă din
prezenta hotărâre.
Art. 10. — Pe data intrării în vigoare a prezentei
hotărâri, prevederile lit. a) a pct. 12 din anexa nr. 1 la
Hotărârea Guvernului nr. 699/2003 privind stabilirea unor
măsuri pentru reducerea emisiilor de compuși organici
volatili datorate utilizării solvenților organici în anumite
activități și instalații, publicată în Monitorul Oficial al
României, Partea I, nr. 489 din 8 iulie 2003, cu modificările
și completările ulterioare, se abrogă.
Prevederile prezentei hotărâri transpun Directiva
2004/42/CE a Consiliului și Parlamentului European din
21 aprilie 2004 privind limitarea emisiilor de compuși organici
volatili datorate utilizării solvenților organici în anumite vopsele,
lacuri și produse de refinisare a suprafețelor vehiculelor și
modificarea Directivei 1999/13/CE din 11 martie 1999 privind
limitarea emisiilor de compuși organici volatili datorate utilizării
solvenților organici în anumite activități și instalații, publicată în
Jurnalul Oficial al Uniunii Europene (JOUE) nr. L 143/2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul economiei și comerțului,
Codruț Ioan Șereș
Ministrul transporturilor, construcțiilor și turismului,
Gheorghe Dobre
p. Ministrul integrării europene,
Adrian Ciocănea,
secretar de stat
București, 7 iunie 2006.
Nr. 735.

MONITORUL OFICIAL AL ROMÂNIEI, PARTEA I, Nr. 521/16.VI.2006

13
ANEXA Nr. 1

Vopsele, lacuri și produse de refinisare a suprafețelor vehiculelor
Scop
1. În sensul prezentei hotărâri, vopselele și lacurile
reprezintă acele produse, excluzând aerosolii, enumerate în
subcategoriile de mai jos, care se aplică în straturi
clădirilor, ornamentelor și armăturilor acestora, precum și
structurilor asociate în scop decorativ, funcțional și de
protecție.
1.1. Subcategorii:
a) acoperiri mate pentru pereți interiori și tavane —
acoperiri destinate aplicării pe pereții interiori și tavane cu
un grad de luciu mai mic sau egal cu valoarea de 25
la 60ș;
b) acoperiri lucioase pentru pereți interiori și tavane —
acoperiri destinate aplicării pe pereții interiori și tavane cu
un grad de luciu mai mare decât valoarea 25 la 60ș;
c) acoperiri pentru pereții exteriori din substrat mineral —
acoperiri destinate pentru aplicarea pe pereții exteriori de
zidărie, cărămidă sau ghips;
d) vopsele de interior/exterior decorative sau de protecție
pentru lemn, metal sau plastic — produse de acoperire
destinate decorării și protecției, în scopul producerii unei
pelicule opace. Aceste acoperiri sunt destinate substraturilor
de metal, lemn sau plastic. Această subcategorie include
acoperirile de bază și intermediare;
e) lacuri transparente și lacuri color pentru decorarea
lemnului pentru interior/exterior — acoperiri destinate
decorării, care produc pelicule transparente și
semitransparente pentru decorarea și protecția lemnului,
metalului sau plasticului. Această subcategorie include și
lacurile opace pentru lemn. Lacurile opace pentru lemn
reprezintă acoperiri care produc pelicula opacă pentru
decorarea și protecția lemnului împotriva deteriorării sub
acțiunea intemperiilor, așa cum este definită în standardul
român SR EN 927-1:2002, în cadrul categoriei semistabile;
f) lacurile color pentru impregnarea lemnului — lacuri
colorate care, în conformitate cu standardul român SR EN
927-1:2002, au o grosime mai mică de 5 µm. Determinarea
grosimii peliculei se realizează prin metoda de încercare
prevăzută în standardul ISO 2808:1997, metoda 5A;
g) grunduri — acoperiri cu proprietăți de etanșare și/sau
proprietăți de protecție destinate pentru folosirea pe lemn,
pereți sau tavane;
h) grunduri de impregnare — acoperiri destinate pentru a
stabiliza substratul ori pentru a conferi proprietăți hidrofobe
și/sau pentru a proteja lemnul împotriva mucegaiurilor;
i) acoperiri performante monocomponente — acoperiri de
performanță bazate pe produse peliculogene. Acestea sunt
destinate pentru aplicări care necesită performanțe speciale,
cum ar fi grundul și emailurile pentru mase plastice,
grundurile pentru suprafețe/substraturi feroase, grundurile
pentru metale reactive cum ar fi zincul și aluminiul,
finisările anticorozive, produsele de acoperire a pardoselilor,
inclusiv pentru lemn sau ciment, acoperirile antigraffiti,
acoperirile ignifuge și acoperirile necesare conform
standardelor de igienă pentru industria alimentară, pentru
fabricarea băuturilor sau pentru serviciile de sănătate;
j) acoperiri performante bicomponente — acoperiri cu
aceeași folosire ca și acoperirile performante —
monocomponente, dar cu un al doilea component (de
exemplu, amine terțiare) adăugat înainte de aplicare;
k) acoperiri multicolore — acoperiri destinate pentru a da
efect multicolor sau în două tonuri, direct din prima
aplicare;

l) acoperiri cu efect decorativ — acoperiri destinate să
dea efecte estetice speciale asupra substraturilor special
preparate, prevopsite sau cu vopsea intermediară și apoi
prelucrate cu diferite unelte, în perioada de uscare.
2. În sensul prezentei hotărâri, produsele de refinisare a
suprafețelor vehiculelor reprezintă produsele enumerate în
subcategoriile de mai jos, care se utilizează pentru
acoperirea suprafețelor vehiculelor rutiere definite în Ordinul
ministrului lucrărilor publice, transporturilor și locuinței
nr. 211/2003 pentru aprobarea Reglementărilor privind
condițiile tehnice pe care trebuie să le îndeplinească
vehiculele rutiere în vederea admiterii în circulație pe
drumurile publice din România — RNTR 2, cu modificările
și completările ulterioare, sau unei părți a acestora,
acoperire efectuată ca parte a procesului de reparare a
vehiculelor, conservare sau decorare realizată în afara
instalațiilor de producție.
2.1. Subcategorii:
2.1.1. produse pentru pregătirea și curățarea suprafețelor —
produse destinate să înlăture vechile acoperiri și rugina,
prin procedee mecanice sau chimice, pentru a pregăti
suprafața pentru noi acoperiri:
a) produsele pentru pregătire includ produse destinate
pentru curățarea pistoalelor de vopsit și a altor
echipamente, decapanți peliculă, degresanți (inclusiv
antistaticele folosite pentru masele plastice), precum și
produsele care înlătură produsele siliconice;
b) produs de precurățare — un produs de curățare
destinat pentru a înlătura contaminarea suprafeței în timpul
pregătirii și în cursul aplicării produselor de acoperire;
2.1.2. chit/mastic — compuși puternic șarjați, destinați
pentru acoperirea imperfecțiunilor adânci din suprafață,
înainte de aplicarea vopselei intermediare;
2.1.3. grund — orice acoperire care este destinată
pentru a fi aplicată pe metal, pe finisările existente pentru
a asigura protecție împotriva coroziunii, înainte de aplicarea
grundului de suprafață:
a) vopsea intermediară — o acoperire destinată pentru
aplicarea imediată, înainte de aplicarea stratului de
acoperire superior, cu scopul de a oferi rezistență la
coroziune, pentru a asigura că stratul de acoperire superior
aderă la suprafață și pentru a asigura o finisare uniformă a
suprafeței prin umplerea imperfecțiunilor minore ale
acesteia;
b) grund de metal de uz general — o acoperire destinată
aplicării ca grund, cum ar fi: promotorii de aderență,
etanșanții, vopselele intermediare, grundurile pentru mase
plastice, chiturile de stropit de tip umed, vopselele
intermediare fără șlefuire și vopselele intermediare tip
aerosol;
c) grunduri reactive — acoperiri care conțin cel puțin
0,5% din greutate acid fosforic, destinate aplicării direct pe
suprafața metalului pentru a-i conferi aderență și rezistență
la coroziune; acoperiri folosite ca grunduri sudurabile;
decapanți pentru suprafețe galvanizate sau de zinc;
2.1.4. email — orice acoperire pigmentată/colorată care
este destinată să fie aplicată ca mono- sau multistrat
pentru a asigura luciu și durabilitate. Include toate
produsele cum ar fi emailurile de bază și lacurile adecvate:
a) emailuri de bază — acoperiri pigmentate destinate să
asigure culoare și orice alt efect optic dorit, dar nu și
strălucirea sau rezistența suprafeței acoperite;

14

MONITORUL OFICIAL AL ROMÂNIEI, PARTEA I, Nr. 521/16.VI.2006

b) lacuri transparente — o acoperire transparentă
destinată să asigure strălucirea și rezistența finală a
sistemului de acoperire;
2.1.5. finisaje speciale — acoperiri destinate aplicării ca
emailuri care conferă proprietăți speciale, cum ar fi efecte
metalice sau sidefate, monostrat, acoperiri transparente sau

colorate de înaltă performanță (de exemplu, acoperiri
antizgâriere și lacuri pe bază de polimeri florurați), emailuri
de bază reflectorizante, finisări texturate (de exemplu, efect
lovitură de ciocan), antialunecare, produse de antifonare,
acoperiri antigravionaj, finisări interioare, aerosoli.

ANEXA Nr. 2*)
VALORI LIMITĂ MAXIME

ale conținutului de compuși organici volatili pentru vopsele, lacuri
și produse de refinisare a suprafețelor vehiculelor

*) Anexa nr. 2 este reprodusă în facsimil.

15

MONITORUL OFICIAL AL ROMÂNIEI, PARTEA I, Nr. 521/16.VI.2006

ANEXA Nr. 3*)
METODE ANALITICE

pentru determinarea conformității cu valorile limită
ale conținutului de compuși organici volatili

*) Anexa nr. 3 este reprodusă în facsimil.

TARIFELE
aplicate pentru publicațiile prevăzute de lege a fi inserate în Monitorul Oficial al României începând cu 1 ianuarie 2006
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
490.000 lei/pag. de manuscris/49 lei noi/pag. de manuscris
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
490.000 lei/pag. de manuscris/49 lei noi/pag. de manuscris
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice
120.000 lei/act/12 lei noi/act
2.2. Schimbări de nume
120.000 lei/act/12 lei noi/act
2.3. Citații emise de instanțele judecătorești
120.000 lei/act/12 lei noi/act
2.4. Citații la care numărul persoanelor citate este mai mare de unu
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
650.000 lei/pag. de manuscris/65 lei noi/pag. de manuscris
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de lege
650.000 lei/pag. de manuscris/65 lei noi/pag. de manuscris
2.7. Extras-cerere pentru dobândirea sau renunțarea la cetățenia română
750.000 lei/anunț/75 lei noi/anunț
2.8. Concursuri pentru ocuparea de posturi didactice în învățământul superior și a posturilor vacante de funcționari publici
650.000 lei/pag. de manuscris/65 lei noi/pag. de manuscris
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
650.000 lei/pag. de manuscris/65 lei noi/pag. de manuscris
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
650.000 lei/pag. de manuscris/65 lei noi/pag. de manuscris
2.11. Anunțuri privind data la care au loc adunările generale ale judecătorilor și procurorilor, precum și perioada
650.000 lei/pag. de manuscris/65 lei noi/pag. de manuscris
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
650.000 lei/pag. de manuscris/65 lei noi/pag. de manuscris
prin care se constată că proveniența bunurilor este justificată
2.13. Publicarea declarațiilor de avere potrivit legii
490.000 lei/pag. de manuscris/49 lei noi/pag. de manuscris
2.14. Publicarea rapoartelor periodice de activitate ale autorităților publice și a raportului privind starea justiției
490.000 lei/pag. de manuscris/49 lei noi/pag. de manuscris
2.15. Bilanțuri de ocupare a forței de muncă pe județe și la nivel național
490.000 lei/pag. de manuscris/49 lei noi/pag. de manuscris
2.16. Publicarea listei donatorilor și a donațiilor făcute partidelor politice
50.000 lei/rând tabel/5 lei noi/rând tabel
2.17. Publicarea raportului de venituri și cheltuieli electorale ale partidelor
490.000 lei/pag. de manuscris + 50.000 lei/rând tabel
49 lei noi/pag. de manuscris + 5 lei noi/rând tabel
2.18. Alte publicații cu prezentare tabelară
50.000 lei/rând tabel/5 lei noi/rând tabel
2.19. Alte acte a căror publicare este prevăzută de lege
2.500 lei/cuvânt/0,25 lei noi/cuvânt
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
315.000 lei/pag. de manuscris/31,5 lei noi/pag. de manuscris
3.2. Alte hotărâri judecătorești prevăzute de lege
750.000 lei/pag. de manuscris/75 lei noi/pag. de manuscris
3.3. Publicarea proiectului de fuziune sau divizare
875.000 lei/pag. de manuscris/87,5 lei noi/pag. de manuscris
3.4. Bilanțuri și conturi de profit și pierdere (anunțuri-extras)
795.000 lei/anunț/79,5 lei noi/anunț
3.5. Bilanțuri ale băncilor
875.000 lei/pag. de manuscris/87,5 lei noi/pag. de manuscris
3.6. Acte adiționale
875.000 lei/pag. de manuscris/87,5 lei noi/pag. de manuscris
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
400.000 lei/anunț/40 lei noi/anunț
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
875.000 lei/pag. de manuscris/87,5 lei noi/pag. de manuscris
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
50.000 lei/rând tabel/5 lei noi/rând tabel
3.10. Alte acte a căror publicare este prevăzută de lege
875.000 lei/pag. de manuscris/87,5 lei noi/pag. de manuscris
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
Tariful se calculează în funcție de numărul de pagini și de
tirajul comandat
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
490.000 lei/pag. de manuscris/49 lei noi/pag. de manuscris
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
720.000 lei/pag. de manuscris/72 lei noi/pag. de manuscris
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
490.000 lei/pag. de manuscris/49 lei noi/pag. de manuscris
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
490.000 lei/pag. de manuscris/49 lei noi/pag. de manuscris
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
490.000 lei/pag. de manuscris/49 lei noi/pag. de manuscris
și privat de interes local
5.6. Alte acte a căror publicare este prevăzută de lege
490.000 lei/pag. de manuscris/49 lei noi/pag. de manuscris
6. MONITORUL OFICIAL AL ROMÂNIEI, PARTEA a VII-a
315.000 lei/pag. de manuscris/31,5 lei noi/pag. de manuscris
6.1. Încheierea judecătorului delegat de înmatriculare în registrul comerțului a societății cooperative, conform Legii nr. 1/2005
6.2. Hotărârea adunării generale și/sau actul adițional cuprinzând textul integral al clauzelor modificatoare
875.000 lei/pag. de manuscris/87,5 lei noi/pag. de manuscris
6.3. Hotărârea judecătorească irevocabilă de anulare a hotărârii adunării generale
400.000 lei/anunț/40 lei noi/anunț
6.4. Hotărârea adoptată de adunarea generală a membrilor cooperatori prin care se aprobă situația financiară anuală
875.000 lei/pag. de manuscris/87,5 lei noi/pag. de manuscris
6.5. Hotărârea adunării generale pentru majorarea capitalului social, numai dacă majorarea este mai mare de 10%
875.000 lei/pag. de manuscris/87,5 lei noi/pag. de manuscris
6.6. Proiectul de fuziune sau de divizare, vizat de judecătorul delegat, integral sau în extras
875.000 lei/pag. de manuscris/87,5 lei noi/pag. de manuscris
6.7. Actul modificator al actului constitutiv al societății cooperative absorbante, vizat de judecătorul delegat
875.000 lei/pag. de manuscris/87,5 lei noi/pag. de manuscris
6.8. Actul de dizolvare a societății
875.000 lei/pag. de manuscris/87,5 lei noi/pag. de manuscris
6.9. Actul de numire a lichidatorilor, precum și orice alt act care ar aduce schimbări în persoana acestora
875.000 lei/pag. de manuscris/87,5 lei noi/pag. de manuscris
Tarifele de publicare cuprind T.V.A. în cotă de 19%.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 521/16.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|116979]
ISSN 1453—4495

