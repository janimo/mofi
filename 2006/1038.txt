Anul 174 (XVIII) — Nr. 1.038

PARTEA

I

Joi, 28 decembrie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

118. — Ordonanță de urgență privind înființarea,
organizarea și desfășurarea activității așezămintelor
culturale......................................................................

2–4

1.844. — Hotărâre pentru aprobarea bugetului de venituri
și cheltuieli rectificat pe anul 2006 al Regiei
Naționale a Pădurilor — Romsilva, aflată sub
autoritatea Ministerului Agriculturii, Pădurilor și
Dezvoltării Rurale ......................................................

5–9

1.845. — Hotărâre pentru aprobarea bugetului de venituri
și cheltuieli rectificat pe anul 2006 al Regiei
Autonome îRasirom“ .................................................

9–13

1.847. — H o t ă r â r e p e n t r u m o d i f i c a r e a a n e x e i l a
Hotărârea Guvernului nr. 1.061/2006 privind
alocarea unei sume din Fondul de intervenție la
dispoziția Guvernului, prevăzut în bugetul de stat
pe anul 2006, bugetelor locale ale unor unități
administrativ-teritoriale, pentru finanțarea acțiunilor
privind reconstruirea unor case de locuit din
zonele în care s-au produs calamități naturale —
inundații și/sau alunecări de teren...........................

13

1.850. — H o t ă r â r e p e n t r u a p r o b a r e a N o r m e l o r
metodologice de aplicare a Legii nr. 200/2006
privind constituirea și utilizarea Fondului de
garantare pentru plata creanțelor salariale .............

14–26

1.853. — Hotărâre privind aprobarea contractării de către
Ministerul Finanțelor Publice a unor credite
externe în valoare de 60 milioane euro și
10 milioane USD, destinate asigurării parțiale a
necesarului de finanțat pentru derularea unor
proiecte din portofoliul Ministerului Transporturilor,
Construcțiilor și Turismului........................................

Pagina

1.901. — H o t ă r â r e p e n t r u m o d i f i c a r e a H o t ă r â r i i
Guvernului nr. 1.268/2006 privind sprijinul financiar
care se acordă producătorilor agricoli în anul 2006
pentru anumite cantități de legume și fructe
proaspete destinate prelucrării industriale,
cuantumul sprijinului financiar, sumele alocate
pentru fiecare produs, precum și pentru
modificarea și completarea Hotărârii Guvernului
nr. 1.205/2004 privind modul de acordare a
sprijinului financiar producătorilor agricoli pentru
unele legume și fructe proaspete destinate
prelucrării industriale, precum și pentru
completarea art. 7 din Hotărârea Guvernului
nr. 1.205/2004 ...........................................................

28–29

1.902. — Hotărâre pentru modificarea și completarea
Hotărârii Guvernului nr. 1.853/2005 privind sprijinul
direct al statului prin acordarea de subvenții, în
anul 2006, producătorilor agricoli din sectorul
animalier și din sectorul piscicol..............................

ORDONANȚE ȘI HOTĂRÂRI
ALE GUVERNULUI ROMÂNIEI

Nr.

29–30

1.903. — H o t ă r â r e p e n t r u m o d i f i c a r e a H o t ă r â r i i
Guvernului nr. 965/2006 privind sprijinul direct al
statului, sub formă de primă de producție, acordat
producătorilor de tutun în anul 2006 în scopul
creșterii producției și a calității tutunului .................

30

1.904. — H o t ă r â r e p e n t r u m o d i f i c a r e a H o t ă r â r i i
Guvernului nr. 568/2002 privind iodarea universală
a sării destinate consumului uman, hranei pentru
animale și utilizării în industria alimentară..............

31–32

´
27

Rectificări ...............................................................................

32

2

MONITORUL OFICIAL AL ROMÂNIEI, PARTEA I, Nr. 1.038/28.XII.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind înființarea, organizarea și desfășurarea activității așezămintelor culturale
Având în vedere continua degradare a mediului cultural rural al României în ultimii ani, pe fondul reducerii
sprijinului financiar acordat domeniului atât din partea bugetului public, cât și din partea finanțatorilor privați,
în considerarea faptului că majoritatea căminelor culturale, caselor de cultură, altor așezăminte culturale se află
fie în situația de a oferi cetățenilor doar servicii culturale minimale și de cele mai multe ori de o calitate îndoielnică, fie
și-au încetat activitatea, deoarece sediile acestora și-au schimbat destinația, fie s-au degradat în așa măsură încât sunt
total inadecvate activităților culturale,
în vederea pregătirii domeniului cultural pentru a fi capabil să participe la efortul general de integrare europeană,
prin alocarea, în următorii 2 ani, de resurse financiare importante pentru ca așezămintele culturale din mediul rural să
poată fi reabilitate,
în scopul creării cadrului legal pentru dezvoltarea și finanțarea, în regim de urgență, a unui program național de
reabilitare a așezămintelor culturale și a instituțiilor culturale din mediul rural, care va avea ca principale obiective
reabilitarea infrastructurii culturale, precum și dotarea așezămintelor culturale din mediul rural cu echipamentul de practică
culturală necesar, pentru întărirea rolului așezămintelor culturale și transformarea acestora în centre comunitare de acces
la informație și cultură și de coeziune socială, diversificarea ofertei culturale, creșterea gradului de acces și de participare
a populației rurale la viața culturală,
având în vedere faptul că după integrare obiectivele Programului național de reabilitare a așezămintelor culturale
și a instituțiilor culturale din mediul rural vor fi realizate în cadrul anexei nr. 3 îCalitatea vieții în zonele rurale și
diversificarea economiei rurale“ din Programul național de dezvoltare rurală (PNDR), care cuprinde măsuri ce privesc
îConservarea patrimoniului natural, cultural și arhitectural“ și îRenovarea satelor“, asigurându-se astfel complementaritatea
celor două programe, finanțarea urmând a fi asigurată și din alte resurse atrase și disponibile la data aderării României
la Uniunea Europeană,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — Prezenta ordonanță de urgență reglementează
regimul juridic al înființării, organizării și desfășurării
activității așezămintelor culturale.
Art. 2. — (1) În sensul prezentei ordonanțe de urgență,
așezămintele culturale sunt instituții publice sau persoane
juridice de drept privat, indiferent de forma de organizare
și finanțare, care desfășoară activități în domeniul cultural,
de informare și de educație permanentă, reprezentând
servicii culturale de utilitate publică, cu rol în asigurarea
coeziunii sociale și a accesului comunitar la informație.
(2) Așezămintele culturale pot fi: căminele culturale,
casele de cultură, universitățile populare, școlile populare
de arte și meserii, centrele culturale, formațiile sau
ansamblurile profesioniste pentru promovarea culturii
tradiționale, centrele zonale pentru educația adulților,
centrele pentru conservarea și promovarea culturii
tradiționale și altele asemenea.
(3) Prin excepție de la prevederile alin. (1), pot fi
organizate și pot funcționa așezăminte culturale fără
personalitate juridică, precum ansamblul sau trupa artistică,
indiferent de genul reprezentat, atelierul sau cenaclul
cultural, galeria de artă și altele asemenea.
Art. 3. — Autoritățile administrației publice locale,
precum și persoanele fizice sau persoanele juridice de
drept privat pot înființa așezăminte culturale-gazdă,
caracterizate prin:
a) existența unui imobil în care să fie asigurate condițiile
tehnico-administrative necesare funcționării unui asemenea
tip de așezământ;
b) asigurarea bugetului necesar funcționării și acoperirii
cheltuielilor aferente găzduirii unor activități culturale de tipul
celor prevăzute la art. 4 alin. (3).
Art. 4. — (1) Așezămintele culturale, instituții publice, își
desfășoară activitatea, în principal, pe bază de programe și
proiecte elaborate de conducerea acestora, în concordanță
cu strategiile culturale și educativ-formative stabilite de

autoritățile sau de instituțiile în subordinea cărora
funcționează.
(2) Desfășurarea activității așezămintelor culturale
urmărește, în principal, realizarea următoarelor obiective:
a) oferirea de produse și servicii culturale diverse pentru
satisfacerea nevoilor culturale comunitare, în scopul creșterii
gradului de acces și de participare a cetățenilor la viața
culturală;
b) conservarea, protejarea, transmiterea, promovarea și
punerea în valoare a culturii tradiționale și a patrimoniului
cultural imaterial;
c) educația permanentă și formarea profesională
continuă de interes comunitar în afara sistemelor formale
de educație.
(3) În scopul realizării obiectivelor prevăzute la alin. (2),
așezămintele culturale pot organiza și desfășura activități
de tipul:
a) evenimentelor culturale cu rol educativ și/sau de
divertisment: festivaluri, concursuri, târguri, seminarii și
altele asemenea;
b) susținerii expozițiilor temporare sau permanente,
elaborării de monografii, susținerii editării de cărți și
publicații de interes local, cu caracter cultural sau tehnicoștiințific;
c) promovării turismului cultural de interes local;
d) conservării și punerii în valoare a meșteșugurilor,
obiceiurilor și tradițiilor;
e) organizării de cursuri de educație civică, de educație
permanentă și formare profesională continuă.
(4) Așezămintele culturale se pot asocia în scopul
desfășurării unor activități culturale de tipul celor prevăzute
la alin. (3).
(5) Autorizarea așezămintelor culturale pentru a
desfășura activități de formare profesională continuă se
face conform prevederilor Ordonanței Guvernului
nr. 129/2000 privind formarea profesională a adulților,
republicată, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 1.038/28.XII.2006
CAPITOLUL II
Înființarea, organizarea și funcționarea
așezămintelor culturale
Art. 5. — (1) Așezămintele culturale, instituții publice, se
înființează și funcționează în subordinea autorităților
administrației publice centrale sau locale.
(2) Așezămintele culturale, instituții publice, pot înființa
filiale pe raza administrativ-teritorială a autorității
administrației publice locale în subordinea căreia
funcționează, cu avizul acesteia.
(3) Așezămintele culturale, instituții publice, pot purta
numele uneia dintre personalitățile istoriei și culturii
naționale sau locale; atribuirea denumirii se face conform
legislației în vigoare, la propunerea conducerii instituției, cu
avizul direcției județene pentru cultură, culte și patrimoniul
cultural național.
Art. 6. — (1) Așezămintele culturale, instituții publice, se
organizează și funcționează în conformitate cu prevederile
prezentei ordonanțe de urgență și ale regulamentelor de
organizare și funcționare proprii, aprobate de autoritățile
administrației publice în subordinea cărora funcționează.
(2) Orice modificare a modului de organizare și
funcționare a așezămintelor culturale, instituții publice, se
aprobă prin actul autorității administrației publice centrale,
respectiv prin hotărâre a consiliului local sau a consiliului
județean, după caz, adoptată cu votul a două treimi din
numărul total de consilieri.
(3) În cazul așezămintelor culturale din subordinea
autorităților administrației publice locale, prefectul veghează
la respectarea dispozițiilor alin. (2), în condițiile legii.
Art. 7. — Autoritățile administrației publice locale, cu
sprijinul de specialitate al bibliotecilor județene, pot organiza
în cadrul așezămintelor culturale, instituții publice, servicii
de documentare și informare comunitară.
Art. 8. — La nivelul fiecărui județ se organizează și
funcționează, în condițiile prezentei ordonanțe de urgență,
cel puțin un așezământ cultural, instituție publică, în
subordinea consiliului județean.
Art. 9. — (1) Centrul Național pentru Conservarea și
Promovarea Culturii Tradiționale se organizează și
funcționează în subordinea Ministerului Culturii și Cultelor,
ca instituție publică de cultură, cu personalitate juridică,
finanțată din venituri proprii și din subvenții acordate de la
bugetul de stat.
(2) Organizarea și funcționarea Centrului Național pentru
Conservarea și Promovarea Culturii Tradiționale se aprobă
prin hotărâre a Guvernului, la propunerea Ministerului
Culturii și Cultelor.
Art. 10. — Așezămintele culturale de drept privat sunt
înființate de persoane fizice și/sau juridice de drept privat,
în condițiile legii.
Art. 11. — (1) Așezămintele culturale fără personalitate
juridică se înființează și funcționează în cadrul persoanelor
juridice de drept public sau de drept privat.
(2) Așezămintele culturale prevăzute la alin. (1) pot
funcționa numai în cazul în care persoana juridică în
structura căreia sunt înființate asigură resurse umane,
materiale și financiare.
CAPITOLUL III
Personalul și conducerea așezămintelor culturale,
instituții publice
Art. 12. — (1) Funcționarea așezămintelor culturale,
instituții publice, se asigură prin activitatea personalului
angajat cu contract individual de muncă, pe perioadă
nedeterminată sau determinată, în funcții de specialitate, în
funcții tehnice și administrative, precum și prin activitatea
unor persoane care participă la realizarea programelor și
proiectelor culturale în baza unor contracte încheiate potrivit
prevederilor legale privind dreptul de autor și drepturile
conexe sau în baza unor convenții reglementate de Codul
civil.

3

(2) Încadrarea personalului cu contract individual de
muncă pe perioadă nedeterminată se face pe bază de
concurs sau de examen, în condițiile legii.
(3) Prin excepție de la prevederile alin. (2), în cazul
personalului încadrat pe perioadă determinată, pe durata
desfășurării unui program sau proiect, încheierea
contractelor de muncă se poate face și în mod direct, prin
acordul părților.
Art. 13. — (1) Personalul de specialitate care
desfășoară activități artistice în cadrul așezămintelor
culturale, instituții publice, angajat cu contract individual de
muncă, este încadrat și salarizat în funcție de pregătirea
profesională, potrivit legislației în vigoare aplicabile
personalului bugetar.
(2) Personalul de specialitate care desfășoară activități
de educație permanentă în cadrul așezămintelor culturale,
instituții publice, angajat cu contract individual de muncă,
este încadrat și salarizat conform legislației în vigoare, în
funcție de pregătirea profesională.
(3) Pentru personalul didactic din învățământul
preuniversitar și universitar, care desfășoară activități de
educație permanentă în cadrul așezămintelor culturale,
instituții publice, nivelurile de salarizare se stabilesc
conform prevederilor Legii nr. 128/1997 privind Statutul
personalului didactic, cu modificările și completările
ulterioare.
Art. 14. — (1) Conducerea așezămintelor culturale,
instituții publice, este asigurată de directorul general sau,
după caz, de director.
(2) Angajarea directorilor generali sau, după caz, a
directorilor așezămintelor culturale, instituții publice, se face
pe baza susținerii unui concurs de proiecte de
management, câștigătorii urmând să încheie un contract de
management, în conformitate cu prevederile legii.
(3) Contractul de management va conține programele și
proiectele minimale pe care directorul general sau, după
caz, directorul se angajează să le realizeze, în condițiile
legii.
CAPITOLUL IV
Finanțarea așezămintelor culturale
Art. 15. — Finanțarea așezămintelor culturale, instituții
publice, se realizează din venituri proprii și subvenții
acordate de la bugetul de stat sau de la bugetele locale,
după caz, precum și din alte surse, potrivit prevederilor
prezentei ordonanțe de urgență.
Art. 16. — Așezămintele culturale, instituții publice, pot
stabili, în condițiile legii, prețuri sau tarife pentru activitățile
pe care le desfășoară în conformitate cu prevederile art. 4
alin. (3), sumele încasate reprezentând venituri proprii ale
acestora.
Art. 17. — Așezămintele culturale pot beneficia și de
donații și sponsorizări, cu respectarea dispozițiilor legale;
liberalitățile de ori ce fel pot fi acceptate numai dacă nu
sunt grevate de condiții ori de sarcini care pot afecta
autonomia instituției sau dacă nu sunt contrare obiectului
său de activitate.
Art. 18. — (1) Finanțarea activității de formare
profesională continuă și promovare socială a persoanei,
desfășurată de așezămintele culturale, se face potrivit
prevederilor Ordonanței Guvernului nr. 129/2000,
republicată, cu modificările și completările ulterioare.
(2) Pentru finanțarea sistemului de educație permanentă
prin așezămintele culturale, instituții publice, se pot constitui
la nivel teritorial surse suplimentare de finanțare din taxele
și impozitele locale.
Art. 19. — Sursele suplimentare locale pentru finanțarea
activităților de educație permanentă pot fi utilizate pentru:
a) cheltuieli pentru organizarea unor manifestări culturaleducative de interes local;
b) cheltuieli pentru activități organizate în colaborare cu
alte instituții din țară sau din străinătate.

4

MONITORUL OFICIAL AL ROMÂNIEI, PARTEA I, Nr. 1.038/28.XII.2006

Art. 20. — Ministerul Culturii și Cultelor, alte autorități
ale administrației publice centrale, precum și autoritățile
administrației publice locale pot susține material și financiar,
singure sau în parteneriat, realizarea unor programe și
proiecte ale așezămintelor culturale, instituții publice,
indiferent de subordonare, precum și ale așezămintelor
culturale de drept privat, în condițiile legii.
CAPITOLUL V
Dispoziții tranzitorii și finale
Art. 21. — (1) Ministerul Culturii și Cultelor poate
finanța, din surse alocate de la bugetul de stat, din fonduri
externe rambursabile și nerambursabile, precum și din alte
surse, în condițiile legii, un program național de reabilitare,
modernizare și dotare a așezămintelor culturale, din mediul
rural și mic urban, denumit în continuare Program.
(2) În sensul prezentei ordonanțe de urgență, mediul
mic urban este alcătuit din localitățile urbane de rangul III,
orașe, definite în conformitate cu prevederile Legii
nr. 351/2001 privind aprobarea Planului de amenajare a
teritoriului național — secțiunea a IV-a — Rețeaua de
localități, cu modificările și completările ulterioare.
(3) Programul va avea ca principale obiective
reabilitarea infrastructurii culturale, precum și dotarea
așezămintelor culturale din mediul rural cu echipamentul de
practică culturală necesar, pentru:
a) întărirea rolului așezămintelor culturale și
transformarea acestora în centre comunitare de acces la
informație și cultură și de coeziune socială;
b) diversificarea ofertei culturale;
c) creșterea gradului de acces și participare a populației
rurale la viața culturală.
(4) Programul se aplică începând cu anul 2007 și se va
desfășura pe o perioadă de 2 ani.
Art. 22. — (1) Pentru a putea beneficia de finanțare în
cadrul Programului, autoritățile administrației publice locale,
singure sau în parteneriat cu alte autorități publice ori cu
organizații neguvernamentale din țară sau din străinătate,
vor elabora și vor propune, pe bază de studii de
fezabilitate, proiecte care trebuie să fie însoțite de
programe și proiecte culturale desfășurate pe o perioadă
de minimum 5 ani, precum și de garanția asigurării unei
finanțări, din resurse proprii sau atrase, de minimum 20%
din valoarea totală a proiectului de reabilitare, modernizare
și/sau dotare.
(2) Valoarea minimă a finanțării alocate în cadrul
Programului, din sursele prevăzute la art. 21 alin. (1),
pentru un proiect este echivalentul în lei a 2.800 euro, iar
valoarea maximă, echivalentul în lei a 100.000 euro.

Art. 23. — (1) Pentru implementarea Programului se
constituie Comisia privind determinarea oportunității de
finanțare a proiectelor, denumită în continuare Comisie,
formată din câte un reprezentant al Cancelariei PrimuluiMinistru, al Ministerului Culturii și Cultelor, al Ministerului
Agriculturii, Pădurilor și Dezvoltării Rurale, al Ministerului
Administrației și Internelor, al Secretariatului General al
Guvernului, prin Departamentul pentru relații interetnice, și
al Asociației Comunelor și al Asociației Orașelor din
România, desemnați prin decizie a primului-ministru, prin
ordin al miniștrilor de resort sau, după caz, prin decizie a
președintelui asociației.
(2) Președinția Comisiei va fi asigurată de
reprezentantul Ministerului Culturii și Cultelor, desemnat ca
atare prin ordin al ministrului culturii și cultelor.
(3) Lucrările Comisiei vor fi asigurate de un secretariat
format din specialiști numiți de către ministrul culturii și
cultelor.
Art. 24. — Comisia selectează proiectele propuse de
autoritățile administrației publice locale care îndeplinesc
condițiile minime prevăzute la art. 22 și aprobă finanțarea
celor care întrunesc criteriile prevăzute în Ghidul
operațional al Programului.
Art. 25. — (1) Pentru monitorizarea implementării
Programului, în structura Ministerului Culturii și Cultelor se
înființează un compartiment care va funcționa cu un număr
de 15 posturi din numărul total de posturi al Ministerului
Culturii și Cultelor.
(2) Structura organizatorică, precum și regulamentul de
funcționare ale compartimentului prevăzut la alin. (1) se vor
stabili prin ordin al ministrului culturii și cultelor.
Art. 26. — Ministerul Culturii și Cultelor, împreună cu
Ministerul Agriculturii, Pădurilor și Dezvoltării Rurale,
elaborează, în termen de 60 de zile de la data intrării în
vigoare a prezentei ordonanțe de urgență, Ghidul
operațional al Programului, care va cuprinde: condițiile de
selecție, cheltuielile eligibile, modul de organizare și
funcționare a Comisiei, precum și alte detalii legate de
implementarea și monitorizarea Programului, aprobat prin
hotărâre a Guvernului.
Art. 27. — Așezămintele culturale existente la data
intrării în vigoare a prezentei ordonanțe de urgență
continuă să funcționeze.
Art. 28. — Pe data intrării în vigoare a prezentei
ordonanțe de urgență, Legea nr. 292/2003 privind
organizarea și funcționarea așezămintelor culturale,
publicată în Monitorul Oficial al României, Partea I, nr. 473
din 2 iulie 2003, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul administrației și internelor,
Mircea Nicu Toader,
secretar de stat
Ministrul muncii, solidarității sociale și familiei,
Gheorghe Barbu
Ministrul agriculturii, pădurilor și dezvoltării rurale,
Dan Ștefan Motreanu
Ministrul finanțelor publice,
Sebastian Teodor Gheorghe Vlădescu
București, 21 decembrie 2006.
Nr. 118.

MONITORUL OFICIAL AL ROMÂNIEI, PARTEA I, Nr. 1.038/28.XII.2006

5

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli rectificat pe anul 2006
al Regiei Naționale a Pădurilor — Romsilva, aflată sub autoritatea Ministerului Agriculturii,
Pădurilor și Dezvoltării Rurale
În temeiul art. 108 din Constituția României, republicată, al art. 23 alin. (1) din Legea bugetului de stat pe anul
2006 nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli
rectificat pe anul 2006 al Regiei Naționale a Pădurilor —
Romsilva, aflată sub autoritatea Ministerului Agriculturii,
Pădurilor și Dezvoltării Rurale, prevăzut în anexa*) care
face parte integrantă din prezenta hotărâre.
Art. 2. — La data intrării în vigoare a prezentei
hotărâri se abrogă anexa la Hotărârea Guvernului

nr. 365/2006 pentru aprobarea bugetului de venituri și
cheltuieli pe anul 2006 al Regiei Naționale a Pădurilor —
Romsilva, aflată sub autoritatea Ministerului Agriculturii,
Pădurilor și Dezvoltării Rurale, publicată în Monitorul
Oficial al României, Partea I, nr. 274 din 27 martie
2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Dan Ștefan Motreanu
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 21 decembrie 2006.
Nr. 1.844.

*) Anexa este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 1.038/28.XII.2006
ANEXĂ

BUGETUL DE VENITURI ȘI CHELTUIELI RECTIFICAT PE ANUL 2006

- MII lei -

MONITORUL OFICIAL AL ROMÂNIEI, PARTEA I, Nr. 1.038/28.XII.2006

7

8

MONITORUL OFICIAL AL ROMÂNIEI, PARTEA I, Nr. 1.038/28.XII.2006

MONITORUL OFICIAL AL ROMÂNIEI, PARTEA I, Nr. 1.038/28.XII.2006

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli rectificat
pe anul 2006 al Regiei Autonome îRasirom“
În temeiul art. 108 din Constituția României, republicată, și având în
vedere prevederile Ordonanței de urgență a Guvernului nr. 79/2001 privind
întărirea disciplinei economico-financiare și alte dispoziții cu caracter
financiar, aprobată cu modificări prin Legea nr. 59/2002, cu completările
ulterioare,
Guvernul României adoptă prezenta hotărâre.
Articol unic. — Se aprobă bugetul de venituri și cheltuieli rectificat pe
anul 2006 al Regiei Autonome îRasirom“, aflată sub autoritatea Serviciului
Român de Informații, prevăzut în anexa*) care face parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Directorul Serviciului Român
de Informații,
George-Viorel Voinescu
Ministrul muncii,
solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 21 decembrie 2006.
Nr. 1.845.

*) Anexa este reprodusă în facsimil.

9

10

MONITORUL OFICIAL AL ROMÂNIEI, PARTEA I, Nr. 1.038/28.XII.2006
ANEXĂ

BUGETUL DE VENITURI ȘI CHELTUIELI RECTIFICAT PE ANUL 2006

MONITORUL OFICIAL AL ROMÂNIEI, PARTEA I, Nr. 1.038/28.XII.2006

11

12

MONITORUL OFICIAL AL ROMÂNIEI, PARTEA I, Nr. 1.038/28.XII.2006

MONITORUL OFICIAL AL ROMÂNIEI, PARTEA I, Nr. 1.038/28.XII.2006

13

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 1.061/2006 privind alocarea unei sume
din Fondul de intervenție la dispoziția Guvernului, prevăzut în bugetul de stat pe anul 2006,
bugetelor locale ale unor unități administrativ-teritoriale, pentru finanțarea acțiunilor
privind reconstruirea unor case de locuit din zonele în care s-au produs calamități naturale —
inundații și/sau alunecări de teren
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului
nr. 1.061/2006 privind alocarea unei sume din Fondul de
intervenție la dispoziția Guvernului, prevăzut în bugetul de
stat pe anul 2006, bugetelor locale ale unor unități
administrativ-teritoriale, pentru finanțarea acțiunilor privind
reconstruirea unor case de locuit din zonele în care s-au

produs calamități naturale — inundații și/sau alunecări de
teren, publicată în Monitorul Oficial al României, Partea I,
nr. 740 din 30 august 2006, se modifică după cum
urmează:
— la poziția nr. 23 județul Vrancea, îcomuna Paltin“ se
înlocuiește cu îcomuna Spulber“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
p. Ministrul administrației și internelor,
Mircea Nicu Toader,
secretar de stat
Ministrul delegat pentru lucrări publice
și amenajarea teritoriului,
László Borbély
Ministrul finanțelor publice,
Sebastian Teodor Gheorghe Vlădescu
București, 21 decembrie 2006.
Nr. 1.847.

14

MONITORUL OFICIAL AL ROMÂNIEI, PARTEA I, Nr. 1.038/28.XII.2006
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 200/2006
privind constituirea și utilizarea Fondului de garantare pentru plata creanțelor salariale
În temeiul art. 108 din Constituția României, republicată, și al art. 30 din Legea nr. 200/2006 privind constituirea
și utilizarea Fondului de garantare pentru plata creanțelor salariale,
Guvernul României adoptă prezenta hotărâre.

Art. 1. — Se aprobă Normele metodologice de aplicare
a Legii nr. 200/2006 privind constituirea și utilizarea
Fondului de garantare pentru plata creanțelor salariale,
publicată în Monitorul Oficial al României, Partea I, nr. 453

din 25 mai 2005, prevăzute în anexa*) care face parte
integrantă din prezenta hotărâre.
Art. 2. — Prezenta hotărâre intră în vigoare la data de
1 ianuarie 2007.

PRIM-MINISTRU

CĂLIN POPESCU-TĂRICEANU

Contrasemnează:
Ministrul muncii, solidarității sociale și familiei,
Gheorghe Barbu
Ministrul integrării europene,
Anca Daniela Boagiu
Ministrul finanțelor publice,
Sebastian Teodor Gheorghe Vlădescu

București, 21 decembrie 2006.
Nr. 1.850.

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.038/28.XII.2006

15
ANEXĂ

16

MONITORUL OFICIAL AL ROMÂNIEI, PARTEA I, Nr. 1.038/28.XII.2006

MONITORUL OFICIAL AL ROMÂNIEI, PARTEA I, Nr. 1.038/28.XII.2006

17

18

MONITORUL OFICIAL AL ROMÂNIEI, PARTEA I, Nr. 1.038/28.XII.2006

MONITORUL OFICIAL AL ROMÂNIEI, PARTEA I, Nr. 1.038/28.XII.2006

19

20

MONITORUL OFICIAL AL ROMÂNIEI, PARTEA I, Nr. 1.038/28.XII.2006
ANEXA Nr. 1
la norme

MONITORUL OFICIAL AL ROMÂNIEI, PARTEA I, Nr. 1.038/28.XII.2006

21

ANEXA Nr. 2
la norme

22

MONITORUL OFICIAL AL ROMÂNIEI, PARTEA I, Nr. 1.038/28.XII.2006

MONITORUL OFICIAL AL ROMÂNIEI, PARTEA I, Nr. 1.038/28.XII.2006

23
ANEXA Nr. 3
la norme

24

MONITORUL OFICIAL AL ROMÂNIEI, PARTEA I, Nr. 1.038/28.XII.2006

MONITORUL OFICIAL AL ROMÂNIEI, PARTEA I, Nr. 1.038/28.XII.2006

25

26

MONITORUL OFICIAL AL ROMÂNIEI, PARTEA I, Nr. 1.038/28.XII.2006
ANEXA Nr. 4
la norme

MONITORUL OFICIAL AL ROMÂNIEI, PARTEA I, Nr. 1.038/28.XII.2006

27

GUVERNUL ROMÂNIEI

HOTĂRÂRE
privind aprobarea contractării de către Ministerul Finanțelor Publice a unor credite externe
în valoare de 60 milioane euro și 10 milioane USD, destinate asigurării parțiale a necesarului
de finanțat pentru derularea unor proiecte din portofoliul Ministerului Transporturilor,
Construcțiilor și Turismului
În temeiul art. 108 din Constituția României, republicată, al art. 3 alin. (1) lit. c) din Legea datoriei publice
nr. 313/2004, cu modificările ulterioare, și având în vedere pct. 7.4.2 din Normele metodologice de aplicare a prevederilor
Legii datoriei publice nr. 313/2004, aprobate prin Hotărârea Guvernului nr. 2.415/2004, cu modificările și completările
ulterioare,
Guvernul României adoptă următoarea hotărâre:
Art. 1. — Se aprobă contractarea de către Ministerul
Finanțelor Publice a unor credite externe în valoare de
60 milioane euro și 10 milioane USD, destinate asigurării
parțiale a necesarului de finanțat pentru derularea unor
proiecte din portofoliul Ministerului Transporturilor,
Construcțiilor și Turismului, după cum urmează:
a) 60 milioane euro, pentru continuarea finanțării
Programului privind pietruirea, reabilitarea și/sau asfaltarea
drumurilor de interes local clasate și alimentarea cu apă a
satelor, aprobat prin Hotărârea Guvernului nr. 577/1997,
republicată, cu modificările și completările ulterioare;
b) 10 milioane USD, pentru continuarea finanțării
alimentării cu apă la sate în cadrul programelor
guvernamentale privind pietruirea drumurilor comunale,
alimentarea cu apă a satelor, asigurarea cu locuințe
sociale, refacerea și dezvoltarea infrastructurii în intravilanul
localităților rurale, aprobate prin Hotărârea Guvernului
nr. 687/1997, cu modificările ulterioare.
Art. 2. — În vederea contractării creditelor externe
prevăzute la art. 1 se va semna un acord de împrumut
între Ministerul Finanțelor Publice și Fortis Bank Belgia, cu
următoarele condiții financiare:
a) pentru creditul extern în valoare de 60 milioane euro,
perioada de acordare a creditului este de 10 ani, din care
3 ani reprezintă perioada de grație, ratele de rambursare
fiind în număr de 15, egale, consecutive și plătibile
semestrial;
b) pentru creditul extern în valoare de 10 milioane USD,
perioada de acordare a creditului este de 7 ani, din care

3 ani reprezintă perioada de grație, ratele de rambursare
fiind în număr de 9, egale, consecutive și plătibile
semestrial;
c) rată variabilă de dobândă, pentru creditul în valoare
de 60 milioane euro, și rată fixă de dobândă, pentru
creditul în valoare de 10 milioane USD.
Art. 3. — Între Ministerul Finanțelor Publice, în calitate
de Împrumutat, și Ministerul Transporturilor, Construcțiilor și
Turismului, în calitate de Subîmprumutat, se va încheia un
acord de împrumut subsidiar prin care se va delega
Ministerului Transporturilor, Construcțiilor și Turismului
întreaga autoritate și responsabilitate în implementarea
proiectelor și utilizarea sumelor aferente celor două credite
externe.
Art. 4. — (1) Rambursarea creditelor externe prevăzute
la art. 1 și 2, precum și plata dobânzilor, a comisioanelor
și a altor costuri aferente se vor asigura de la bugetul de
stat, prin bugetul Ministerului Transporturilor, Construcțiilor
și Turismului, în limita sumelor aprobate anual cu această
destinație.
(2) Efectuarea plăților aferente serviciului datoriei publice
externe pentru cele două credite se va face de către
Ministerul Finanțelor Publice, în calitate de împrumutat.
Art. 5. — Plata taxelor și impozitelor datorate în cadrul
contractelor prevăzute la art. 1 va fi suportată de la
bugetul de stat, prin bugetul Ministerului Transporturilor,
Construcțiilor și Turismului, în limita sumelor aprobate anual
cu această destinație.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul transporturilor, construcțiilor și turismului,
Radu Mircea Berceanu
București, 21 decembrie 2006.
Nr. 1.853.

28

MONITORUL OFICIAL AL ROMÂNIEI, PARTEA I, Nr. 1.038/28.XII.2006
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.268/2006 privind sprijinul financiar care se acordă
producătorilor agricoli în anul 2006 pentru anumite cantități de legume și fructe proaspete
destinate prelucrării industriale, cuantumul sprijinului financiar, sumele alocate pentru fiecare
produs, precum și pentru modificarea și completarea Hotărârii Guvernului nr. 1.205/2004
privind modul de acordare a sprijinului financiar producătorilor agricoli pentru unele legume
și fructe proaspete destinate prelucrării industriale, precum și pentru completarea art. 7
din Hotărârea Guvernului nr. 1.205/2004
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.268/2006 privind
sprijinul financiar care se acordă producătorilor agricoli în
anul 2006 pentru anumite cantități de legume și fructe
proaspete destinate prelucrării industriale, cuantumul
sprijinului financiar, sumele alocate pentru fiecare produs,
precum și pentru modificarea și completarea Hotărârii
Guvernului nr. 1.205/2004 privind modul de acordare a
sprijinului financiar producătorilor agricoli pentru unele
legume și fructe proaspete destinate prelucrării industriale,
publicată în Monitorul Oficial al României, Partea I, nr. 797
din 21 septembrie 2006, se modifică și se completează
după cum urmează:
1. Titlul hotărârii va avea următorul cuprins:
îH O T Ă R Â R E
privind sprijinul financiar care se acordă producătorilor
agricoli pentru anul 2006 pentru anumite cantități de
legume și fructe proaspete destinate prelucrării
industriale, cuantumul sprijinului financiar, sumele
alocate pentru fiecare produs, precum și pentru
modificarea și completarea Hotărârii Guvernului
nr. 1.205/2004 privind modul de acordare a sprijinului
financiar producătorilor agricoli pentru unele legume și
fructe proaspete destinate prelucrării industriale“

2. Alineatul (1) al articolului I va avea următorul
cuprins:
îArt. I. — (1) Se aprobă acordarea pentru anul 2006 a
unui sprijin financiar producătorilor agricoli, în valoare de
17.900 mii lei, pentru anumite cantități de legume și fructe
proaspete destinate prelucrării industriale. Fondurile se
asigură în limitele prevederilor bugetare aprobate
Ministerului Agriculturii, Pădurilor și Dezvoltării Rurale pe
anii 2006 și 2007.“
3. Anexa nr. 1 se înlocuiește cu anexa la prezenta
hotărâre.
Art. II. — Articolul 7 din Hotărârea Guvernului
nr. 1.205/2004 privind modul de acordare a sprijinului
financiar producătorilor agricoli pentru unele legume și
fructe proaspete destinate prelucrării industriale, publicată în
Monitorul Oficial al României, Partea I, nr. 742 din
14 august 2004, cu modificările și completările ulterioare,
se completează cu un nou alineat, alineatul (2), cu
următorul cuprins:
î(2) Direcțiile județene pentru agricultură și dezvoltare
rurală predau sucursalelor județene ale Agenției de Plăți și
Intervenție pentru Agricultură, prin proces-verbal de predareprimire, contractele încheiate cu solicitanții sprijinului
financiar pentru unele legume și fructe proaspete destinate
prelucrării industriale.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Dan Ștefan Motreanu
Ministrul finanțelor publice,
Sebastian Teodor Gheorghe Vlădescu

București, 22 decembrie 2006.
Nr. 1.901.

MONITORUL OFICIAL AL ROMÂNIEI, PARTEA I, Nr. 1.038/28.XII.2006

29

ANEXĂ*)
(Anexa Nr. 1
la Hotărârea Guvernului nr. 1.268/2006)

*) Anexa este reprodusă în facsimil.

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.853/2005 privind sprijinul direct
al statului prin acordarea de subvenții, în anul 2006, producătorilor agricoli din sectorul animalier
și din sectorul piscicol
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.853/2005
privind sprijinul direct al statului prin acordarea de subvenții,
în anul 2006, producătorilor agricoli din sectorul animalier
și din sectorul piscicol, publicată în Monitorul Oficial al
României, Partea I, nr. 21 din 10 ianuarie 2006, cu
modificările și completările ulterioare, se modifică și se
completează după cum urmează:
1. Titlul hotărârii va avea următorul cuprins:
îH O T Ă R Â R E
privind sprijinul direct al statului prin acordarea
de subvenții, pentru anul 2006, producătorilor agricoli
din sectorul animalier și din sectorul piscicol“

2. Articolul 1 va avea următorul cuprins:
îArt. 1. — (1) Producătorii agricoli, persoane fizice sau
juridice, care dețin, cresc și exploatează animale de
producție, înscrise în Registrul agricol, sau care
dețin/administrează amenajări piscicole pentru producerea
de pește de consum, înregistrați în Registrul unităților de
producție din acvacultură, din cadrul Agenției Naționale
pentru Pescuit și Acvacultură, și care dețin licență de
acvacultură, conform legislației în vigoare, beneficiază
pentru anul 2006 de sprijin direct al statului, prin acordarea
de subvenții de la bugetul de stat, prin bugetul Ministerului
Agriculturii, Pădurilor și Dezvoltării Rurale, în limita sumei
de 797.215.480 lei.

30

MONITORUL OFICIAL AL ROMÂNIEI, PARTEA I, Nr. 1.038/28.XII.2006

(2) Suma prevăzută la alin. (1) se asigură din
bugetele aprobate Ministerului Agriculturii, Pădurilor și

Dezvoltării
anul 2007.“

Rurale

pentru

anul

2006

și

pentru

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Dan Ștefan Motreanu
Ministrul finanțelor publice,
Sebastian Teodor Gheorghe Vlădescu
București, 22 decembrie 2006.
Nr. 1.902.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 965/2006 privind sprijinul direct al statului,
sub formă de primă de producție, acordat producătorilor de tutun în anul 2006 în scopul creșterii
producției și a calității tutunului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 965/2006
privind sprijinul direct al statului, sub formă de primă de
producție, acordat producătorilor de tutun în anul 2006 în
scopul creșterii producției și a calității tutunului, publicată în
Monitorul Oficial al României, Partea I, nr. 677 din
7 august 2006, se modifică după cum urmează:
1. Titlul hotărârii va avea următorul cuprins:
îH O T Ă R Â R E
privind sprijinul direct al statului sub formă de primă
de producție, acordat producătorilor de tutun
pentru anul 2006, în scopul creșterii producției
și a calității tutunului“
2. Alineatul (2) al articolului 1 va avea următorul
cuprins:
î(2) Valoarea primei de producție acordate pe kilogramul
de tutun, stabilită pe grupe de varietăți, conform art. 18
alin. (2) și (3) din Legea nr. 236/2003 privind organizarea
pieței tutunului brut în România, este prevăzută în anexa

nr. 1. Suma aferentă sprijinului financiar pentru anul 2006
este de 2.500 mii lei și se asigură de la bugetul de stat
prin bugetul Ministerului Agriculturii, Pădurilor și Dezvoltării
Rurale, în cadrul Programului «Dezvoltarea durabilă a
sectorului vegetal, a sectorului zootehnic și piscicol, precum
și alte programe pe care Ministerul Agriculturii, Pădurilor și
Dezvoltării Rurale trebuie să le pună în aplicare».“
3. Alineatul (2) al articolului 4 va avea următorul
cuprins:
î(2) Modelul cererii pentru acordarea primei de producție
este prevăzut în anexa nr. 2. Termenul limită pentru
depunerea cererii de către producătorii agricoli de tutun,
pentru acordarea sprijinului direct al statului sub formă de
primă, este data de 30 aprilie a anului următor anului de
recoltă, dată la care, conform art. 10 alin. (1) din Normele
metodologice de aplicare a Legii nr. 236/2003 privind
organizarea pieței tutunului brut din România, aprobate prin
Hotărârea Guvernului nr. 754/2004, întreaga producție de
tutun este livrată.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Dan Ștefan Motreanu
Ministrul finanțelor publice,
Sebastian Teodor Gheorghe Vlădescu

București, 22 decembrie 2006.
Nr. 1.903.

MONITORUL OFICIAL AL ROMÂNIEI, PARTEA I, Nr. 1.038/28.XII.2006

31

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 568/2002 privind iodarea universală a sării destinate
consumului uman, hranei pentru animale și utilizării în industria alimentară
În temeiul art. 108 din Constituția României, republicată,
Guvernul României adoptă prezenta hotărâre.
Art. I. – Hotărârea Guvernului nr. 568/2002 privind
iodarea universală a sării destinate consumului uman,
hranei animalelor și utilizării în industria alimentară,
publicată în Monitorul Oficial al României, Partea I, nr. 407
din 12 iunie 2002, cu modificările ulterioare, se modifică
după cum urmează:
1. Alineatul (2) al articolului 3 va avea următorul
cuprins:
î(2) În hrana animalelor și în industria alimentară
utilizarea sării iodate este opțională, cu excepția fabricării
pâinii și a produselor de panificație.“
2. Alineatul (2) al articolului 4 va avea următorul
cuprins:
î(2) Sarea iodată trebuie să conțină 30 mg iod/kg de
sare, respectiv 50,6 mg iodat de potasiu/kg de sare sau
39,2 iodură de potasiu/kg de sare. Se admite ca limită
minimă un conținut de 25 mg iod/kg de sare, respectiv
42 mg iodat de potasiu/kg de sare sau 32,5 mg iodură de
potasiu/kg de sare, iar ca limită maximă un conținut de
40 mg iod/kg sare, respectiv 67,2 mg iodat de potasiu/kg
de sare sau 52 mg iodură de potasiu/kg de sare.“
3. Alineatul (1) al articolului 10 va avea următorul
cuprins:
îArt. 10. — (1) Pe teritoriul României este interzisă
comercializarea cu amănuntul a sării neiodate, atât pentru
uzul personal, cât și pentru utilizarea în alimentația publică
și colectivă.“
4. Articolul 11 va avea următorul cuprins:
îArt. 11. — Inspecția și controlul aplicării prevederilor
prezentei hotărâri se efectuează de către reprezentanții
Ministerului Sănătății Publice, Ministerului Agriculturii,
Pădurilor și Dezvoltării Rurale, Autorității Naționale Sanitare
Veterinare și pentru Siguranța Alimentelor și Autorității
Naționale pentru Protecția Consumatorilor, conform
competențelor.“
5. Articolul 12 va avea următorul cuprins:
îArt. 12. — (1) Constituie contravenții următoarele fapte:
a) comercializarea sării iodate pentru consumul uman
sau pentru fabricarea pâinii și a produselor de panificație,
cu un conținut de iod în afara limitelor stabilite de art. 4
alin. (2);
b) comercializarea cu amănuntul a sării neiodate, cu
excepția situației prevăzute la art. 10 alin. (2);
c) nerespectarea condițiilor de transport, depozitare și
comercializare a sării iodate, stabilite de producător în
conformitate cu prevederile legale;
d) utilizarea sării neiodate la fabricarea pâinii și a
produselor de panificație, precum și la consumul în
alimentația publică și colectivă.
(2) Contravențiile prevăzute la alin. (1) lit. a) și c) se
sancționează cu amendă de la 1.000 lei la 4.000 lei, iar
cele prevăzute la alin. (1) lit. b) și d) se sancționează cu
amendă de la 5.000 la 10.000 lei.

(3) Odată cu aplicarea amenzii contravenționale, agentul
constatator poate dispune următoarele sancțiuni
complementare:
a) confiscarea sării neiodate folosite la comercializarea
cu amănuntul, cu excepția situației prevăzute la art. 10
alin. (2), sau utilizate la fabricarea pâinii și a produselor de
panificație, precum și la consumul în alimentația publică și
colectivă;
b) confiscarea sării iodate folosite la comercializarea cu
amănuntul sau utilizate la fabricarea pâinii și a produselor
de panificație, precum și la consumul în alimentația publică
și colectivă, ce prezintă data durabilității minimale depășită;
c) confiscarea sării iodate folosite la comercializarea cu
amănuntul sau utilizate la fabricarea pâinii și a produselor
de panificație, precum și la consumul în alimentația publică
și colectivă, ce prezintă conținutul de iod în afara limitelor
stabilite la art. 4 alin. (2);
d) confiscarea sării iodate folosite la comercializarea cu
amănuntul sau utilizate la fabricarea pâinii și a produselor
de panificație, precum și la consumul în alimentația publică
și colectivă, ce nu prezintă elementele de identificare și
caracterizare în conformitate cu prevederile în vigoare
referitoare la etichetarea alimentelor.“
6. Articolul 14 va avea următorul cuprins:
îArt. 14. — Constatarea contravențiilor și aplicarea
sancțiunilor se fac de către personalul împuternicit al
autorităților competente prevăzute la art. 11, conform
prevederilor Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.“
7. La articolul 15 se introduce un nou alineat,
alineatul (2), cu următorul cuprins:
î(2) Contravenienții pot achita pe loc sau în termen de
cel mult 48 de ore de la data încheierii procesului-verbal
ori, după caz, de la data comunicării acestuia jumătate din
minimul amenzilor prevăzute la art. 12, agentul constatator
făcând mențiune despre această posibilitate în procesulverbal.“
Art. II. — (1) Prezenta hotărâre intră în vigoare la
90 de zile de la data publicării în Monitorul Oficial al
României, Partea I, cu excepția prevederilor art. I pct. 1
și 3, care intră în vigoare la data publicării prezentei
hotărâri în Monitorul Oficial al României, Partea I.
(2) Cantitățile de sare iodată aflate în stoc sau
contractate înainte de intrarea în vigoare a prezentei
hotărâri se pot comercializa cu parametrii inițiali și cu
elementele de identificare și caracterizare marcate inițial,
dar nu mai târziu de 180 de zile de la intrarea în vigoare
a prezentei hotărâri.

32

MONITORUL OFICIAL AL ROMÂNIEI, PARTEA I, Nr. 1.038/28.XII.2006
din 12 iunie 2002, cu modificările ulterioare, precum și cu

Art. III. — Hotărârea Guvernului nr. 568/2002 privind
iodarea universală a sării destinate consumului uman,
hranei pentru animale și utilizării în industria alimentară,
publicată în Monitorul Oficial al României, Partea I, nr. 407

cele aduse prin prezenta hotărâre, se va republica, dându-se
textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
Ministrul agriculturii, pădurilor și dezvoltării rurale,
Dan Ștefan Motreanu
Ministrul economiei și comerțului,
Varujan Vosganian
Ministrul finanțelor publice,
Sebastian Teodor Gheorghe Vlădescu
București, 22 decembrie 2006.
Nr. 1.904.
´
RECTIFICĂRI
În anexa la Hotărârea Guvernului nr. 1.616/2006 privind alocarea unei sume din Fondul de rezervă
bugetară la dispoziția Guvernului, prevăzut în bugetul de stat pe anul 2006, pentru finanțarea unor cheltuieli
curente și de capital ale autorităților administrației publice locale, publicată în Monitorul Oficial al României,
Partea I, nr. 951 din 24 noiembrie 2006, se face următoarea rectificare (care nu aparține Redacției îMonitorul
Oficial“, Partea I):
— la nr. crt. 17, la coloana a II-a îUnitatea administrativ-teritorială“, în loc de: îOrașul Sulina” se va citi:
îBugetul propriu al județului Tulcea“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.038/28.XII.2006 conține 32 de pagini.

Prețul: 2,25 lei

&JUYDGY|149502]
ISSN 1453—4495

