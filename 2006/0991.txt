PARTEA

Anul 174 (XVIII) — Nr. 991

I

Marți, 12 decembrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

1.700. — Hotărâre pentru aprobarea Programului
strategic privind monitorizarea, controlul și
eradicarea pestei porcine clasice în România .......

2–15

2

MONITORUL OFICIAL AL ROMÂNIEI, PARTEA I, Nr. 991/12.XII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Programului strategic privind monitorizarea,
controlul și eradicarea pestei porcine clasice în România
În temeiul art. 108 din Constituția României, republicată,
Guvernul României

adoptă prezenta hotărâre.

Art. 1. — Prezenta hotărâre aprobă Programul strategic
privind monitorizarea, controlul și eradicarea pestei porcine
clasice în România, denumit în continuare Program,
prevăzut în anexa nr. 1.
Art. 2. — Programul se aplică pe teritoriul României,
conform legislației naționale care transpune legislația
comunitară corespondentă, în relație cu evoluția endemică
a pestei porcine clasice la populația de porcine domestice
și sălbatice.
Art. 3. — Obiectivele Programului sunt următoarele:
a) implementarea politicii de eradicare a bolii, cu
utilizarea vaccinării de urgență;
b) aplicarea rapidă a măsurilor adecvate și eficiente de
combatere și eradicare;
c) înregistrarea, monitorizarea, procesarea și utilizarea
datelor epidemiologice în relație cu pesta porcină clasică;
d) monitorizarea corespunzătoare a efectivelor de
porcine privind pesta porcină clasică.
Art. 4. — Fondurile necesare realizării acțiunilor din
cadrul Programului, aferente Autorității Naționale Sanitare
Veterinare și pentru Siguranța Alimentelor, se alocă din
bugetul de stat, prin bugetul acestei autorități.
Art. 5. — (1) Autoritatea Națională Sanitară Veterinară
și pentru Siguranța Alimentelor este autoritatea competentă
pentru monitorizarea și implementarea Programului.
(2) În scopul combaterii bolii, Autoritatea Națională
Sanitară Veterinară și pentru Siguranța Alimentelor va
solicita, când este cazul, sprijinul Comitetului Național
pentru Situații de Urgență.
(3) Atribuțiile autorităților responsabile pentru aplicarea
Programului sunt prevăzute în anexa nr. 2.
Art. 6. — (1) Obligația asigurării și respectării măsurilor
de biosecuritate și a cerințelor tehnologice, prevăzute în
anexa nr. 3, revine deținătorilor de porcine din exploatațiile
de animale.
(2) Obligația prevăzută la alin. (1) are termen permanent
și condiționează acordarea despăgubirilor pentru cazurile în
care se înregistrează pagube datorate pestei porcine
clasice pentru care se acordă despăgubiri în conformitate
cu prevederile Hotărârii Guvernului nr. 1.415/2004 privind

acordarea despăgubirilor pentru animalele tăiate, ucise sau
altfel afectate, în vederea lichidării rapide a focarelor de
boli transmisibile ale animalelor, cu modificările și
completările ulterioare.
Art. 7. — (1) Vaccinarea de necesitate, denumită și
vaccinare de urgență, se aplică avându-se în vedere
recomandarea Comisiei Europene, în baza solicitărilor
formulate de România, zona în care se aplică fiind
considerată zonă infectată.
(2) Vaccinarea de necesitate prevăzută la alin. (1) se
aplică:
a) mistreților din fondurile de vânătoare, din crescătorii
și din complexurile de vânătoare de pe teritoriul României,
precum și porcinelor semisălbatice din Delta Dunării;
b) porcinelor domestice din exploatațiile profesionale și
nonprofesionale definite în anexa nr. 4.
Art. 8. — (1) Pentru vaccinarea de urgență se utilizează
numai tipurile de vaccin antipestos porcin ce s-au dovedit a
fi eficiente în combaterea bolii și care au fost recomandate
de Comisia Europeană.
(2) Pentru vaccinarea de urgență orală a mistreților și a
porcinelor semisălbatice din Delta Dunării se utilizează
momeli vaccinale cu vaccin convențional viu atenuat.
(3) Pentru vaccinarea de urgență a porcinelor domestice
din exploatațiile nonprofesionale, precum și a celor din
exploatațiile cu profil de creștere destinate populării
exploatațiilor nonprofesionale se utilizează un vaccin
convențional viu atenuat.
(4) Pentru vaccinarea de urgență a porcinelor domestice
din exploatațiile profesionale comerciale se utilizează un
vaccin marker.
(5) Vaccinarea de urgență se realizează prin utilizarea
de vaccinuri indigene sau din import. Pentru aceste
vaccinuri trebuie să existe autorizație de comercializare a
produselor importate și autorizație de comercializare și
autorizație de fabricație a produselor indigene. Vaccinurile
trebuie să fie condiționate astfel încât să poată fi utilizate
în mai multe campanii de vaccinare pe parcursul anului,
indiferent de condițiile de mediu.

MONITORUL OFICIAL AL ROMÂNIEI, PARTEA I, Nr. 991/12.XII.2006
Art. 9. — Programul de vaccinare de urgență se aprobă
pe o perioadă de un an, respectiv 2006—2007. Campania
de vaccinare a porcilor domestici începe la data de
20 decembrie 2006.
Art. 10. — (1) Strategiile privind planurile de vaccinare
de urgență, sistemul de marcare a cărnii de porc și
sistemul de identificare și înregistrare a porcinelor se
aprobă prin ordin al președintelui Autorității Naționale
Sanitare Veterinare și pentru Siguranța Alimentelor.
(2) Planurile de vaccinare de urgență recomandate de
Comisia Europeană sunt:
a) Planul de vaccinare de urgență împotriva pestei
porcine clasice pentru imunizarea orală a mistreților;
b) Planul de vaccinare de urgență împotriva pestei
porcine clasice în exploatațiile nonprofesionale de porcine;
c) Planul de vaccinare de urgență împotriva pestei
porcine clasice în exploatațiile profesionale comerciale de
porcine, autorizate sanitar-veterinar.
Art. 11. — În înțelesul prezentei hotărâri, sistemele de
creștere a porcinelor și termenii de specialitate sunt definiți
în anexa nr. 4.
Art. 12. — Achiziționarea de vaccinuri și aplicarea
planurilor de vaccinare se realizează astfel:
a) pentru implementarea Planului de vaccinare de
urgență împotriva pestei porcine clasice, la porcinele din
exploatațiile profesionale comerciale de porcine, autorizate
sanitar-veterinar, Comisia Europeană pune la dispoziție
României pentru anul 2007, cu titlu gratuit, întreaga
cantitate de vaccin marker necesară;
b) pentru implementarea Planului de vaccinare de
urgență împotriva pestei porcine clasice la porcinele din
exploatațiile nonprofesionale de porcine, din necesarul de
vaccin convențional viu atenuat Comisia Europeană pune
la dispoziție României, cu titlu gratuit, o parte din cantitatea
de doze din acest vaccin, care urmează a fi utilizată
pentru demararea campaniei de vaccinare. Restul dozelor
necesare derulării Programului urmează a fi achiziționate
de către Autoritatea Națională Sanitară Veterinară și pentru
Siguranța Alimentelor;
c) pentru implementarea Planului de vaccinare de
urgență împotriva pestei porcine clasice prin imunizarea
orală a mistreților și a porcinelor semisălbatice din Delta
Dunării se utilizează momeli vaccinale cu vaccin
convențional viu atenuat. Sunt necesare 3.840.000 de
momeli vaccinale ce urmează a fi achiziționate de către
Autoritatea Națională Sanitară Veterinară și pentru
Siguranța Alimentelor;
d) Planul de vaccinare de urgență împotriva pestei
porcine clasice pentru imunizarea orală a mistreților se
întocmește pe baza planurilor alcătuite de direcțiile sanitare
veterinare și pentru siguranța alimentelor județene și a
municipiulului București, împreună cu direcțiile pentru
agricultură și dezvoltare rurală județene și cu gestionarii

3

fondurilor de vânătoare și se aprobă prin ordin al
președintelui Autorității Naționale Sanitare Veterinare și
pentru Siguranța Alimentelor;
e) Programul național de vaccinare de necesitate a
porcinelor domestice din exploatațiile profesionale
comerciale se întocmește pe baza programelor alcătuite
de direcțiile sanitare veterinare și pentru siguranța
alimentelor județene și a municipiului București, împreună
cu societățile comerciale beneficiare, și se aprobă de către
Autoritatea Națională Sanitară Veterinară și pentru
Siguranța Alimentelor;
f) administrarea momelilor vaccinale mistreților din
fondurile de vânătoare se face de către gestionarii
acestora, iar în cazul mistreților din parcurile naționale se
face de către reprezentanții administrațiilor parcurilor
naționale, acțiune controlată de direcțiile sanitare veterinare
și pentru siguranța alimentelor județene și a municipiului
București;
g) eliberarea momelilor vaccinale, a vaccinului marker și
a vaccinului convențional viu atenuat se face numai pe
bază de rețetă cu timbru sec, eliberată de direcția sanitară
veterinară și pentru siguranța alimentelor județeană și a
municipiului București.
Art. 13. — (1) Se învestește Autoritatea Națională
Sanitară Veterinară și pentru Siguranța Alimentelor, unitate
de achiziții centralizată la nivel național, în sensul
prevederilor art. 22 alin. (2) lit. b) din Ordonanța de
urgență a Guvernului nr. 34/2006 privind atribuirea
contractelor de achiziție publică, a contractelor de
concesiune de lucrări publice și a contractelor de
concesiune de servicii, aprobată cu modificări și completări
prin Legea nr. 337/2006, pentru achiziționarea specializată
a produselor necesare implementării:
a) Planului de vaccinare de urgență împotriva pestei
porcine clasice în exploatațiile nonprofesionale de porcine;
b) Planului de vaccinare de urgență împotriva pestei
porcine clasice pentru imunizarea orală a mistreților și a
porcinelor semisălbatice din Delta Dunării.
(2) Autoritatea Națională Sanitară Veterinară și pentru
Siguranța Alimentelor, în calitate de unitate de achiziții
centralizată, are dreptul de a atribui, în condițiile legii,
contracte de achiziție publică necesare pentru
implementarea planurilor de vaccinare prevăzute la
alin. (1), în numele și pentru direcțiile sanitare veterinare și
pentru siguranța alimentelor județene și a municipiului
București.
(3) Direcțiile sanitare veterinare și pentru siguranța
alimentelor județene și a municipiului București încheie și
derulează contractele de achiziție publică cu operatorii
economici ale căror oferte au fost stabilite ca fiind
câștigătoare în urma procedurilor de atribuire aplicate de
către Autoritatea Națională Sanitară Veterinară și pentru

4

MONITORUL OFICIAL AL ROMÂNIEI, PARTEA I, Nr. 991/12.XII.2006

Siguranța Alimentelor, pentru acele produse și la acele
prețuri care au fost prevăzute în respectivele oferte.
Art. 14. — Direcțiile sanitare veterinare și pentru
siguranța alimentelor județene și a municipiului București
monitorizează și gestionează circulația vaccinurilor
antipestoase porcine pe teritoriul de competență și asigură
instruirea personalului responsabil cu vaccinarea privind
respectarea condițiilor de transport, depozitare și aplicare a
momelilor vaccinale și a altor vaccinuri aprobate, utilizate
conform recomandărilor producătorului.
Art. 15. — Mișcarea porcinelor domestice și sălbatice
vii, a cărnii, produselor, subproduselor și deșeurilor
provenite de la acestea se efectuează cu respectarea
prevederilor prezentei hotărâri, precum și a strategiilor
aprobate prin ordin al președintelui Autorității Naționale
Sanitare Veterinare și pentru Siguranța Alimentelor,
prevăzute la art. 10 alin. (1).
Art. 16. — Deținătorii de porcine domestice sau
sălbatice au obligația să comunice autorității sanitare
veterinare și pentru siguranța alimentelor locale modificările
apărute în starea de sănătate a porcinelor proprii sau în
exploatațiile limitrofe, numărul animalelor moarte și să
asigure prelevarea de probe pentru efectuarea examenelor
de laborator.
Art. 17. — (1) În caz de suspiciune sau de confirmare
a unui focar de pestă porcină clasică, se aplică prevederile
Ordinului președintelui Autorității Naționale Sanitare
Veterinare și pentru Siguranța Alimentelor nr. 67/2005
pentru aprobarea Normei sanitare veterinare cu privire la
măsurile pentru controlul pestei porcine clasice, publicat în
Monitorul Oficial al României, Partea I, nr. 707 și 707 bis
din 5 august 2005, ce transpune Directiva Consiliului
Europei 2001/89/CEE, și ale Planului de contingență pentru
pesta porcină clasică care se aprobă prin ordin al
președintelui Autorității Naționale Sanitare Veterinare și
pentru Siguranța Alimentelor.
(2) Măsurile prevăzute la alin. (1) se aplică în condițiile
delimitării de către autoritatea sanitară veterinară și pentru
siguranța alimentelor competentă a unității epidemiologice.
Art. 18. — (1) Următoarele fapte constituie contravenții
și se sancționează după cum urmează:
a) comercializarea porcinelor din exploatațiile
nonprofesionale pentru consum familial, cu amendă de la
1.000 lei la 2.000 lei;
b)
comercializarea
porcinelor
din
exploatații
nonprofesionale-microferme comerciale în afara pieței
locale, cu amendă de la 5.000 lei la 10.000 lei;
c) comercializarea cărnii, produselor, subproduselor și
deșeurilor obținute în exploatațiile din cadrul sistemului de
creștere nonprofesional, cu amendă de la 5.000 lei la
10.000 lei;
d) acceptarea introducerii în unitățile de abatorizare a
porcinelor vii provenite din exploatații nonprofesionale, cu

amendă de la 5.000 lei la 10.000 lei, precum și cu
confiscarea întregii cantități de carne proaspătă;
e) acceptarea introducerii în unitățile de procesare a
cărnii proaspete, a produselor și subproduselor, cu amendă
de la 5.000 lei la 10.000 lei, precum și cu confiscarea
întregii cantități de carne proaspătă, a produselor și a
subproduselor de origine animală, în cazul în care provin
din exploatații nonprofesionale;
f) nerespectarea prevederilor legale privind obligațiile
medicilor veterinari de liberă practică sau ale medicilor
veterinari împuterniciți în aplicarea măsurilor de control a
pestei porcine clasice, cu amendă de la 5.000 lei la
10.000 lei;
g) nerespectarea prevederilor legale privind obligațiile
medicilor veterinari oficiali cu privire la evaluarea condițiilor
de funcționare în vederea emiterii autorizației sanitareveterinare pentru exploatațiile profesionale comerciale, cu
amendă de la 3.000 lei la 5.000 lei.
(2) Contravenția prevăzută la alin. (1) lit. d) se
sancționează, pe lângă amenda contravențională, cu
suspendarea autorizației sanitare veterinare de funcționare
a unității de abatorizare, pentru o perioadă de la 3 la
6 luni, în condițiile în care fapta a fost săvârșită a doua
oară în decurs de 6 luni de la aplicarea sancțiunii
contravenționale.
(3) Contravenția prevăzută la alin. (1) lit. e) se
sancționează, pe lângă amenda contravențională, cu
suspendarea autorizației sanitare veterinare de funcționare
a unității de procesare, pentru o perioadă de la 3 la 6 luni,
în condițiile în care fapta a fost săvârșită a doua oară în
decurs de 6 luni de la aplicarea sancțiunii contravenționale.
(4) Procedurile pentru uciderea și distrugerea porcinelor
vii, a cărnii, a produselor și a subproduselor de origine
animală confiscate se stabilesc prin ordin al președintelui
Autorității Naționale Sanitare Veterinare și pentru Siguranța
Alimentelor.
(5) Toate cheltuielile ce derivă din aplicarea măsurilor
prevăzute la alin. (4) sunt suportate de persoana fizică sau
juridică ale cărei porcine vii, carne, produse și subproduse
au fost confiscate, ucise și distruse.
Art. 19. — (1) Constatarea contravențiilor prevăzute la
art. 18 alin. (1) lit. d) și e), sancționate potrivit art. 18
alin. (2) și (3), se face de către inspectorii autorității
sanitare veterinare și pentru siguranța alimentelor
competente, iar aplicarea sancțiunii se face de către
directorul direcției sanitare veterinare și pentru siguranța
alimentelor județene, respectiv a municipiului București, prin
rezoluție scrisă pe procesul-verbal de constatare a
contravenției.
(2) Directorul direcției sanitare veterinare și pentru
siguranța alimentelor județene, respectiv a municipiului
București, are obligația de a înștiința birourile unice din

5

MONITORUL OFICIAL AL ROMÂNIEI, PARTEA I, Nr. 991/12.XII.2006
cadrul oficiilor registrului comerțului de pe lângă tribunale
sau, după caz, autoritățile administrației publice locale care
au autorizat funcționarea operatorului economic despre
aplicarea sancțiunilor prevăzute la art. 18 alin. (2) și (3).
(3) Constatarea contravențiilor și aplicarea sancțiunilor
prevăzute la art. 18 alin. (1) se fac prin proces-verbal
încheiat de către inspectori ai autorității sanitare veterinare
și pentru siguranța alimentelor, potrivit competențelor legale.
Art. 20. — Contravenientul poate achita pe loc sau în
termen de 48 de ore de la data încheierii procesului-verbal
ori, după caz, de la data comunicării acestuia jumătate din
minimul amenzii prevăzute în prezenta hotărâre, agentul
constatator făcând mențiune despre această posibilitate în
procesul-verbal.
Art. 21. — Sancțiunile contravenționale prevăzute de
prezenta hotărâre se aplică și persoanelor juridice.
Art. 22. — Prevederile art. 18 referitoare la contravenții
se completează cu prevederile Ordonanței Guvernului

nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
Art. 23. — Exploatațiile nonprofesionale-microferme
comerciale, care funcționează la data intrării în vigoare a
prezentei hotărâri, au obligația ca până la data de 1 iulie
2007 să îndeplinească cerințele prevăzute în anexa nr. 3
lit. B.
Art. 24. — (1) Pe data intrării în vigoare a prezentei
hotărâri se abrogă Hotărârea Guvernului nr. 89/2006 pentru
aprobarea Programului strategic privind monitorizarea,
controlul și eradicarea pestei porcine clasice în România,
publicată în Monitorul Oficial al României, Partea I, nr. 141
din 15 februarie 2006.
(2) Dispozițiile prevăzute la art. 18 vor intra în vigoare
în termen de 10 zile de la data publicării.
Art. 25. — Anexele nr. 1—4 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Președintele Autorității Naționale Sanitare Veterinare
și pentru Siguranța Alimentelor,
Marian Avram
Ministrul apărării,
Sorin Frunzăverde
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 29 noiembrie 2006.
Nr. 1.700.
ANEXA Nr. 1

PROGRAMUL STRATEGIC
privind monitorizarea, controlul și eradicarea pestei porcine clasice în România
CAPITOLUL I
Descrierea programului

controlul pestei porcine clasice, ce transpune Directiva
Consiliului

2001/89/CEE,

și

luând

în

considerare

următoarele:
Programul este implementat pe teritoriul României,
definit ca zonă infectată, în conformitate cu Ordinul

a) pesta porcină clasică trebuie considerată endemică la
porcii domestici din anumite zone din România;

președintelui Autorității Naționale Sanitare Veterinare și

b) legislația Uniunii Europene ce reglementează îpesta

pentru Siguranța Alimentelor nr. 67/2005 pentru aprobarea

porcină clasică endemică“ este prevăzută în anexa la

Normei sanitare veterinare cu privire la măsurile pentru

Decizia Consiliului 90/424/CEE;

6

MONITORUL OFICIAL AL ROMÂNIEI, PARTEA I, Nr. 991/12.XII.2006

c) în anumite zone din România există populație de
mistreți;

d) existența obstacolelor majore, naturale sau artificiale,
ce pot limita mișcarea mistreților;

d) Ordinul președintelui Autorității Naționale Sanitare
Veterinare și pentru Siguranța Alimentelor nr. 67/2005, ce
transpune Directiva Consiliului 2001/89/CEE, și Ordinul
președintelui Autorității Naționale Sanitare Veterinare și
pentru Siguranța Alimentelor nr. 66/2005 privind aprobarea
Normei sanitare veterinare care aprobă un manual de
diagnostic stabilind proceduri de diagnostic, metode de
prelevare a probelor și criterii pentru evaluarea testelor de
laborator pentru confirmarea pestei porcine clasice, publicat
în Monitorul Oficial al României, Partea I, nr. 707 și 707 bis
din 5 august 2005, ce transpune Decizia Comisiei
2002/106/CEE, conțin principalele măsuri privind controlul și
eradicarea pestei porcine clasice.

e) controlul mișcării porcinelor, al piețelor agroalimentare
și al târgurilor de animale vii.

CAPITOLUL II
Obiectivele Programului
1. Obiectivele Programului sunt următoarele:

a) monitorizarea privind pesta porcină clasică la
porcinele domestice și la mistreți;
b) aplicarea vaccinării de urgență a porcilor domestici
din exploatațiile profesionale și neprofesionale;
c) aplicarea rapidă și eficientă a măsurilor de control și
eradicare a bolii;
d) înregistrarea, monitorizarea, procesarea și utilizarea
datelor epidemiologice în relație cu pesta porcină clasică;
e) stabilirea măsurilor de control și eradicare a bolii;
f) stabilirea fondurilor necesare realizării acțiunilor din
cadrul Programului;
g) aplicarea vaccinării de urgență pentru imunizarea
orală a mistreților.
2. Pe parcursul implementării Programului, autoritatea
competentă urmărește în principal:

a) rezultatele investigațiilor epidemiologice efectuate cu
privire la transmiterea pestei porcine clasice și la distribuția
geografică a bolii;
b) existența celor două sisteme diferite de creștere a
porcinelor:
(i) sistemul de creștere de tip nonprofesional, care
cuprinde exploatația nonprofesională pentru
consum familial, exploatația nonprofesionalămicrofermă
comercială
și
exploatația
nonprofesională de porcine de pe pășune;
(ii) sistemul de creștere de tip profesional, în care se
încadrează exploatația profesională comercială de
porcine autorizată sanitar-veterinar;
c) prezența populației de mistreți și de porcine
semisălbatice;

3. Monitorizarea pestei porcine clasice

Monitorizarea pestei porcine clasice la porcine
domestice și la mistreți trebuie să se realizeze pe toată
durata implementării Programului pe teritoriul României.
4.

Vaccinarea de urgență pentru imunizarea orală a

mistreților

Zona identificată pentru vaccinarea de urgență a
mistreților este, din motive epidemiologice, considerată zonă
infectată. În acest sens, în această zonă trebuie să fie
prelevate probe de la mistreții împușcați sau găsiți morți,
acestea urmând să fie examinate prin examene de
laborator pentru pesta porcină clasică.
În baza art. 20 din Ordinul președintelui Autorității
Naționale Sanitare Veterinare și pentru Siguranța
Alimentelor nr. 67/2005, ce transpune Directiva Consiliului
2001/89/CEE, în cazul vaccinării de urgență a mistreților
împotriva pestei porcine clasice Autoritatea Națională
Sanitară Veterinară și pentru Siguranța Alimentelor trebuie
să transmită Comisiei Europene un plan care să descrie
situația epidemiologică în legătură cu această boală și să
indice metodele de imunizare orală utilizate.
5. Vaccinarea de urgență a porcinelor domestice din
exploatațiile profesionale și nonprofesionale

Pentru exploatațiile profesionale comerciale, vaccinul
utilizat trebuie să fie un vaccin marker, în conformitate cu
art. 19 alin. (11) din Ordinul președintelui Autorității
Naționale Sanitare Veterinare și pentru Siguranța
Alimentelor nr. 67/2005, ce transpune Directiva Consiliului
2001/89/CEE. Costurile manoperei de vaccinare sunt
suportate de proprietarii exploatațiilor profesionale
comerciale de porcine. Utilizarea acestui tip de vaccin
permite comercializarea cărnii proaspete provenite de la
porcinele astfel vaccinate numai pe teritoriul României, în
conformitate cu măsurile de protecție adecvate.
În conformitate cu Ordinul președintelui Autorității
Naționale Sanitare Veterinare și pentru Siguranța
Alimentelor nr. 67/2005, ce transpune Decizia Consiliului
2001/89/CEE, toți porcii vaccinați cu un vaccin marker
trebuie să fie marcați și înregistrați în exploatațiile
profesionale comerciale autorizate sanitar-veterinar unde se
efectuează vaccinarea.
Pentru exploatațiile nonprofesionale vaccinul utilizat
trebuie să fie un vaccin convențional viu atenuat.
Porcinele astfel vaccinate trebuie să fie marcate diferit
de porcinele vaccinate cu vaccin marker și înregistrate
corespunzător.

7

MONITORUL OFICIAL AL ROMÂNIEI, PARTEA I, Nr. 991/12.XII.2006
6. Aplicarea procedurii de stamping-out efectivelor de
porcine infectate

Confirmarea pestei porcine clasice la porcinele
domestice impune uciderea porcinelor din exploatațiile
infectate și a porcinelor din exploatațiile de contact.
Măsurile ce trebuie aplicate în acest caz sunt precizate de
legislația specifică în vigoare și de planul de contingență
pentru pesta porcină clasică, ce urmează a fi aprobat prin
ordin al președintelui Autorității Naționale Sanitare
Veterinare și pentru Siguranța Alimentelor.

punerea în aplicare a măsurilor de prevenire a transmiterii
virusului de la mistreți la porcinele ținute în exploatații;
c) eradicarea pestei porcine clasice la porcinele ținute
în exploatații reduce costurile de producție și face posibil
accesul la comerțul internațional cu porcine vii, produse și
subproduse obținute din acestea.
CAPITOLUL III
Prevederi specifice ale Programului

7. Populația-țintă

1. Durata măsurilor din program

7.1. Porcinele ținute în exploatații

Durata programului de eradicare: 4 ani și o lună

România are aproximativ 5,3 milioane de porcine
domestice și 1,9 milioane de deținători de porcine
domestice.
Aproximativ 1,1 milioane de porcine domestice se
regăsesc în 278 de exploatații profesionale comerciale
autorizate, cu următoarea structură:
a) 117.493 de scroafe;
b) 2.444 de vieri;
c) 174.849 de purcei sugari;
d) 370.985 de porcine tineret;
e) 421.845 de porcine la îngrășare.
Aproximativ 4,6 milioane de porcine domestice sunt
crescute în aproximativ 1,9 milioane exploatații
nonprofesionale sau în libertate, în scopul consumului
familial sau pentru comercializare pe piața locală.
7.2. Mistreți

Populația de mistreți din România este estimată la
aproximativ 57.000 de animale, iar plafonul de vânătoare
pentru anul 2007 urmează a fi stabilit prin ordin al
ministrului agriculturii, pădurilor și dezvoltării rurale, în baza
unei medii anuale de 16.000 de animale.
7.3. În Delta Dunării

În Delta Dunării există o populație de porcine
semisălbatice ce trebuie să fie supusă vaccinării orale.
8. Programul de vaccinare se aplică în perioada 1 decembrie
2006 — 31 decembrie 2007.

Scopul tuturor măsurilor aplicate și, implicit, al
programului de vaccinare este de a eradica pesta porcină
clasică înainte de anul 2010.
În funcție de rezultatele Programului, urmează să se
stabilească, în anul 2007, măsurile suplimentare ce trebuie
implementate pentru continuarea politicii de eradicare.
9. Beneficiile Programului

Beneficiile Programului sunt următoarele:
a) programele de supraveghere ce urmează a fi aplicate
în abatoare și în exploatațiile de animale previn
răspândirea virusului prin mișcarea porcinelor vii și
comercializarea produselor, subproduselor și deșeurilor
provenite de la acestea;
b) facilitează obținerea datelor epidemiologice ce sunt
utilizate pentru perfectarea planurilor de vaccinare și

Durata planului de vaccinare de urgență: un an și o
lună.
2.

Desemnarea

autorităților

responsabile

pentru

implementarea Programului

Autoritatea centrală responsabilă de elaborarea,
monitorizarea și controlul implementării Programului este
Autoritatea Națională Sanitară Veterinară și pentru
Siguranța Alimentelor.
Autoritățile responsabile pentru implementarea
Programului sunt direcțiile sanitare veterinare și pentru
siguranța alimentelor județene și a municipiului București.
Alte autorități implicate în implementarea Programului
sunt:
1. Ministerul Agriculturii, Pădurilor și Dezvoltării Rurale;
2. inspectoratele teritoriale de regim silvic și de
vânătoare;
3. Institutul de Diagnostic și Sănătate Animală din
subordinea Autorității Naționale Sanitare Veterinare și
pentru Siguranța Alimentelor;
4. Ministerul Finanțelor Publice;
5. Ministerul Administrației și Internelor;
6. Ministerul Apărării Naționale;
7. Ministerul Afacerilor Externe;
8. Ministerul Justiției, prin Administrația Națională a
Penitenciarelor;
9. Ministerul Comunicațiilor și Tehnologiei Informației;
10. Ministerul Transporturilor, Construcțiilor și Turismului.
3. Delimitarea zonelor în care se implementează Programul

Pentru porcinele domestice Programul se aplică în
exploatațiile profesionale și nonprofesionale existente pe
teritoriul României.
Pentru mistreți, Programul se aplică în cadrul celor
2.151 de fonduri de vânătoare, zona de vaccinare
delimitându-se pe o suprafață de 63.000 km2.
4. Descrierea generală a costurilor Programului

Finanțarea Programului urmează a fi suportată din
bugetul Autorității Naționale Sanitare Veterinare și pentru
Siguranța Alimentelor. Fondurile necesare pentru acordarea
de despăgubiri proprietarilor de animale moarte, tăiate sau

8

MONITORUL OFICIAL AL ROMÂNIEI, PARTEA I, Nr. 991/12.XII.2006

ucise sunt suportate din bugetul Ministerului Agriculturii,
Pădurilor și Dezvoltării Rurale.
5. Supravegherea privind pesta porcină clasică

Supravegherea privind pesta porcină clasică se
realizează în baza Programului, a acțiunilor de
supraveghere, prevenire și control al bolilor transmisibile
ale animalelor, al celor transmisibile de la animale la om,
pentru protecția animalelor și protecția mediului.
Supravegherea privind pesta porcină clasică prin
examene de laborator se realizează conform manualului de
diagnostic din structura Planului de contingență pentru
pesta porcină clasică.
6. Estimarea populației de mistreți ce urmează a fi vaccinată

Estimarea populației de mistreți ce urmează a fi
vaccinată se efectuează ținându-se cont de numărul și
suprafețele fondurilor de vânătoare și de numărul de
mistreți existent în aceste fonduri. În baza acestei estimări
se calculează necesarul de momeli vaccinale ce urmează
a fi achiziționate și livrate fiecărui județ pentru imunizarea
orală de urgență a mistreților.
La baza evaluării a fost luată în calcul ultima catagrafie
a mistreților existenți pe teritoriul României.
7. Monitorizarea efectivelor de porcine supuse vaccinării de
urgență
7.1.

Monitorizarea efectivelor de porcine din exploatațiile

profesionale comerciale autorizate sanitar-veterinar

Monitorizarea efectivelor de porcine în exploatațiile
profesionale comerciale autorizate sanitar-veterinar se
realizează prin examene clinice și de laborator.
În acest sens, se realizează examinarea clinică a
tuturor porcinelor din exploatațiile profesionale comerciale
autorizate sanitar-veterinar, de două ori pe an, la interval
de 6 luni. Numărul minim de porcine ce urmează să fie
examinat trebuie să asigure o prevalență de 10% și 95%
confidență, conform normelor metodologice aprobate prin
ordinul președintelui Autorității Naționale Sanitare Veterinare
și pentru Siguranța Alimentelor;
Procedura pentru realizarea testărilor prin examene de
laborator urmează a fi elaborată de către Laboratorul
Național de Referință pentru Diagnostic și Sănătate
Animală din cadrul Institutului de Diagnostic și Sănătate
Animală și aprobată prin ordin al președintelui Autorității
Naționale Sanitare Veterinare și pentru Siguranța
Alimentelor.
Obiective pentru testarea porcinelor în ferme comerciale:
Numărul de exploatații supuse testărilor menționate
anterior, precum și numărul testelor ce urmează a fi
realizate pentru diferite categorii de porcine din exploatațiile
profesionale comerciale autorizate sanitar-veterinar se
stabilesc pe baza datelor existente.

7.2.

Monitorizarea efectivelor de porcine din exploatațiile

nonprofesionale

Monitorizarea efectivelor de porcine din exploatațiile
nonprofesionale se realizează prin examene clinice și de
laborator.
În acest sens, supravegherea clinică a tuturor porcinelor
din exploatațiile menționate anterior se realizează de două
ori pe an, la interval de 6 luni și înaintea vaccinării de
urgență împotriva pestei porcine clasice.
Procedura pentru realizarea testărilor prin examene de
laborator se elaborează de către Laboratorul Național de
Referință pentru Diagnostic și Sănătate Animală din cadrul
Institutului de Diagnostic și Sănătate Animală și se aprobă
prin ordin al președintelui Autorității Naționale Sanitare
Veterinare și pentru Siguranța Alimentelor.
În vederea evaluării cât mai exacte a situației
epidemiologice în relație cu pesta porcină clasică la
mistreți, în sezonul de vânătoare 2006/2007 trebuie să fie
prelevate probe de la toți mistreții vânați sau găsiți morți,
în scopul efectuării examenelor de laborator.
În zona geografică din care se prelevează probe de la
mistreți trebuie să se ia în considerare prezența mistreților
în această zonă și a barierelor naturale și artificiale ce pot
limita mișcarea mistreților. Când aceste circumstanțe nu
sunt întrunite sau când zonele identificate sunt de
dimensiuni mari, zonele de prelevare a probelor nu trebuie
să fie mai mari de 200 km2.
În cazul zonelor cu o densitate mare de mistreți și când
acțiunile de vânătoare se realizează cu regularitate,
prelevarea de probe se va face ținându-se cont de
structura de vârstă a efectivului de mistreți din zonă, astfel:
aproximativ 50% din probe trebuie să fie prelevate de la
categoria de vârstă cuprinsă între 3 luni și un an, 35%, de
la categoria 1––2 ani și 15%, de la categoria de peste
2 ani.
În zonele în care densitatea mistreților este scăzută se
prelevează probe de la cel puțin 32 de mistreți.
Toate probele trimise la laborator vor fi însoțite de o
notă în care sunt menționate vârsta animalului, locul de
vânătoare și sexul acestuia.
Planul cifric privind numărul probelor ce urmează a fi
prelevate de la mistreți, în funcție de categoria de vârstă a
acestora, urmează a fi stabilit de către Autoritatea
Națională Sanitară Veterinară și pentru Siguranța
Alimentelor și de către direcțiile sanitare veterinare și
pentru siguranța alimentelor județene și a municipiului
București, pe baza ultimei catagrafii a mistreților, realizată
de instituțiile cu atribuții în acest sens, subordonate
Ministerului Agriculturii, Pădurilor și Dezvoltării Rurale.

MONITORUL OFICIAL AL ROMÂNIEI, PARTEA I, Nr. 991/12.XII.2006

9
ANEXA Nr. 2

ATRIBUȚIILE

autorităților responsabile pentru aplicarea Programului
I. Autoritatea Națională Sanitară Veterinară și pentru
Siguranța Alimentelor, în vederea aplicării și monitorizării
Programului, are următoarele atribuții:
1. promovează Programul strategic privind monitorizarea,
controlul și eradicarea pestei porcine clasice în România;
2. elaborează procedurile specifice privind monitorizarea
și implementarea Programului, precum și pe cele
menționate în anexa nr. 1;
3. elaborează, monitorizează și controlează aplicarea
măsurilor specifice, în concordanță cu Programul;
4. întocmește, prezintă, transmite și susține Programul și
toate documentele aferente acestuia în relație cu serviciile
specializate ale Comisiei Europene;
5. întocmește, prezintă și transmite Ministerului
Agriculturii, Pădurilor și Dezvoltării Rurale situația privind
animalele tăiate, ucise sau moarte ori altfel afectate, în
vederea stabilirii bugetului necesar acordării de despăgubiri
conform Hotărârii Guvernului nr. 1.415/2004 privind
acordarea despăgubirilor pentru animalele tăiate, ucise sau
altfel afectate, în vederea lichidării rapide a focarelor de
boli transmisibile ale animalelor, cu modificările și
completările ulterioare;
6. evaluează și gestionează datele privind evoluția
pestei porcine clasice;
7. inițiază măsurile necesare alocării fondurilor pentru
acoperirea costurilor generate de evoluția unei epizootii
majore, prin:
a) asigurarea personalului sanitar-veterinar și a
personalului auxiliar pentru implementarea măsurilor de
control al bolii;
b) asigurarea echipamentelor necesare gestionării
eficiente a evoluției bolii;
c) asigurarea măsurilor zoosanitare și de dezinfecție;
d) asigurarea măsurilor de bunăstare a animalelor;
e)

asigurarea

măsurilor

necesare

supravegherii

suplimentare a stării de sănătate a animalelor;
f) asigurarea fondurilor necesare vaccinării de urgență.
8. în funcție de modificarea situației epidemiologice,
solicită Comitetului Național pentru Situații de Urgență
dispunerea de măsuri pentru mobilizarea forțelor de
intervenție necesare aplicării măsurilor de control al bolii,
precum și pentru asigurarea dezinfecției pe drumurile
publice din zonele de supraveghere și protecție a focarului,
inclusiv a mijloacelor de transport, pentru reducerea riscului
răspândirii virusului pestei porcine clasice.

II. Direcțiile sanitare veterinare și pentru siguranța
alimentelor județene și a municipiului București, în vederea
aplicării și monitorizării Programului, au următoarele atribuții:
1. procesarea, evaluarea și gestionarea datelor privind
evoluția pestei porcine clasice în județ, respectiv în
municipiul București;
2.
implementarea,
monitorizarea
și
controlul
implementării măsurilor precizate în Program;
3. asigurarea cooperării dintre medicii veterinari oficiali și
gestionarii fondurilor de vânătoare;
4. asigurarea cooperării cu inspectoratele teritoriale de
regim silvic și de vânătoare;
5. instruirea personalului sanitar-veterinar și a
personalului gestionarilor fondurilor de vânătoare privind
prelevarea de probe și trimiterea acestora către laborator;
6. respectarea măsurilor prevăzute în Program de către
gestionarii fondurilor de vânătoare;
7. instruirea deținătorilor de animale cu privire la
implementarea măsurilor de biosecuritate.
III. Institutul de Diagnostic și Sănătate Animală din
subordinea Autorității Naționale Sanitare Veterinare și
pentru Siguranța Alimentelor, în vederea aplicării și
monitorizării Programului, are următoarele atribuții:
1. elaborarea Manualului de diagnostic pentru pesta
porcină clasică;
2. elaborarea procedurilor specifice privind prelevarea de
probe, pregătirea și transportul acestora către laborator;
3. coordonarea tehnică, prin Laboratorul Național de
Referință pentru Pestă Porcină Clasică, a laboratoarelor
sanitare veterinare din structura direcțiilor sanitare
veterinare și pentru siguranța alimentelor județene, respectiv
a municipiului București, cu privire la supravegherea și
monitorizarea pestei porcine clasice de diagnosticare în
România;
4. asigurarea expertizei sanitare veterinare în legătură
cu pesta porcină clasică.
IV. Ministerul Agriculturii, Pădurilor și Dezvoltării Rurale,
în vederea aplicării Programului, are următoarele atribuții:
1. stabilește cuantumul despăgubirilor destinate
crescătorilor de porcine ca urmare a aplicării măsurilor
prevăzute în Program și în legislația specifică;
2. asigură anual sumele necesare acordării de
despăgubiri proprietarilor de animale, în condițiile legii;
3. inițiază măsurile necesare alocării de fonduri pentru a
acoperi necesitățile create în situații de urgență și pentru a
acoperi cheltuielile legate de tăierea sau uciderea
porcinelor, eliminarea și procesarea cadavrelor, carcaselor
și a materialelor contaminate, conform legislației în vigoare;

10

MONITORUL OFICIAL AL ROMÂNIEI, PARTEA I, Nr. 991/12.XII.2006

4. asigură, prin disponibilizarea resurselor umane și a
mijloacelor materiale, supravegherea, profilaxia și
combaterea bolilor majore ale animalelor sălbatice;
5. pune la dispoziție structurii specializate din cadrul
Autorității Naționale Sanitare Veterinare și pentru Siguranța
Alimentelor orice date solicitate în vederea direcționării
măsurilor de control al bolii;
6. elaborează cadrul legislativ în domeniul său de
competență, referitor la controlul și eradicarea bolii;
7. asigură respectarea cerințelor veterinare privind
desfășurarea acțiunilor de vânătoare în legătură cu
controlul și cu eradicarea bolii.
V. Inspectoratele teritoriale de regim silvic și de
vânătoare, în vederea aplicării Programului, au următoarele
atribuții:
1. monitorizarea și controlul implementării măsurilor ce
revin personalului de specialitate al gestionarilor fondurilor
de vânătoare, conform Programului;
2. cooperarea cu direcțiile sanitare veterinare și pentru
siguranța alimentelor județene și a municipiului București,
în vederea implementării Programului;
3. punerea la dispoziție direcțiilor sanitare veterinare și
pentru siguranța alimentelor județene și a municipiului
București a catagrafiei mistreților.
VI. Ministerul Finanțelor Publice, în vederea aplicării
Programului, are următoarea atribuție:
— prin Autoritatea Națională a Vămilor trebuie să
informeze călătorii, la punctele de trecere a frontierei de
stat, cu privire la unele restricții sanitare veterinare dispuse
ca urmare a evoluției bolii.
VII. Ministerul Administrației și Internelor, în vederea
aplicării Programului, are următoarele atribuții:
1. la solicitarea Autorității Naționale Sanitare Veterinare
și pentru Siguranța Alimentelor, asigură sprijinul necesar
organizării prompte a celulelor de criză, cât mai aproape
de focar, dar în afara acestuia;
2. împreună cu autoritățile vamale, aplică măsurile
impuse de autoritatea veterinară centrală la punctele de
trecere a frontierei;
3. participă cu personal specializat la realizarea
măsurilor profilactice, astfel:
a) împreună cu serviciile veterinare, asigură echipe fixe
și mobile pentru controlul mișcărilor de animale vii, produse
și subproduse animaliere, alte materii și materiale ce pot fi
contagioase în și dinspre focar, zona de protecție, zona de
supraveghere;
b) asigură sprijin pentru aplicarea tuturor măsurilor
restrictive dispuse de autoritatea sanitară veterinară;
c) asigură sprijin autorităților sanitare veterinare la
controlul mijloacelor de transport pentru identificarea
transporturilor ilegale de animale și produse de origine
animală;

d) asigură sprijin autorităților sanitare veterinare pentru
identificarea și descurajarea tăierilor clandestine de animale
și a comercializării ilegale în locuri neautorizate a
animalelor vii și a produselor de origine animală;
e) asigură protecția personalului sanitar-veterinar care
acționează în echipele de ucidere a animalelor, ecarisare
și decontaminare a teritoriului afectat;
4. asigură legătura cu prefecții, care, în calitatea lor de
președinte al comitetului județean pentru situații de urgență,
dispun măsurile care se impun pentru prevenirea și
gestionarea acestora.
VIII. Ministerul Apărării, în vederea aplicării Programului,
are următoarele atribuții:
1. la solicitarea autorităților sanitare veterinare, asigură
sprijinul necesar organizării prompte a celulelor de criză,
cât mai aproape de focar, dar în afara acestuia, inclusiv
prin punerea la dispoziție acestora a unor facilități existente
în unitățile militare ce pot fi dislocate în acest sens;
2. la solicitarea autorităților sanitare veterinare, pune la
dispoziție acestora hărți, sisteme, Sistemul Informatic
Geografic, denumit GIS, și Sistemul Global de Poziționare,
denumit GPS, precum și alte surse de informare ce pot fi
folosite pentru direcționarea măsurilor de control al bolii;
3. participă la organizarea de exerciții de alertă în
domeniul sanitar-veterinar.
IX. Ministerul Transporturilor, Construcțiilor și Turismului,
în vederea aplicării Programului, are următoarele atribuții:
1. participă la stabilirea rutelor și oferă sprijin pentru
dirijarea și controlul circulației mijloacelor de transport în
zonele afectate de boală;
2. la solicitarea autorităților sanitare veterinare, participă
la instituirea punctelor de dezinfecție pe drumurile publice
aflate în administrarea acestuia, fără să aibă atribuții în
realizarea operațiunii de dezinfecție a autovehiculelor;
3. asigură distrugerea deșeurilor de catering provenite
din transporturile internaționale;
4. la solicitarea autorităților sanitare veterinare, pune la
dispoziție acestora hărți și alte surse de informare ce pot fi
folosite pentru direcționarea măsurilor de control al bolii;
5. asigură informarea populației în aeroporturi, porturi,
gări, autogări cu privire la măsurile restrictive impuse de
autoritățile sanitare veterinare, în legătură cu pesta porcină
clasică.
X. Ministerul Justiției, prin Administrația Națională a
Penitenciarelor, în vederea aplicării Programului, are
următoarea atribuție:
— participă, prin personalul sanitar-veterinar aflat în
unitățile din subordine, la realizarea supravegherii sanitare
veterinare pentru prevenirea și controlul bolilor majore ale
animalelor și pentru asigurarea salubrității produselor și
subproduselor de origine animală.

MONITORUL OFICIAL AL ROMÂNIEI, PARTEA I, Nr. 991/12.XII.2006

11
ANEXA Nr. 3

MĂSURI DE BIOSECURITATE ȘI CERINȚE TEHNOLOGICE
A. Măsuri de biosecuritate și cerințe tehnologice pentru
exploatațiile profesionale comerciale de porcine
1. Măsurile de biosecuritate sunt obligatorii pentru
exploatațiile profesionale comerciale de porcine, autorizate
sanitar-veterinar, și pentru exploatațiile de porcine cu profil
de creștere, autorizate sanitar-veterinar, destinate populării
exploatațiilor nonprofesionale.
2. Respectarea măsurilor de biosecuritate este un
criteriu obligatoriu pentru acordarea de despăgubiri pentru
animalele tăiate, ucise, moarte sau altfel afectate ca
urmare a confirmării pestei porcine clasice.
3. Măsuri generale de biosecuritate
Măsurile generale de biosecuritate sunt următoarele:
a) asigurarea delimitării incintei de producție a
exploatației printr-un gard care să prevină accesul
animalelor, al persoanelor străine și al mijloacelor de
transport în exploatație prin alte locuri decât prin cele bine
precizate, dotate cu mijloace de decontaminare;
b) existența și menținerea parametrilor de funcționare a
filtrului sanitar-veterinar și asigurarea echipamentului de
protecție și a celui de dezinfecție;
c) respectarea regulilor de filtru sanitar veterinar în
exploatația de porcine;
d) accesul persoanelor care nu activează în exploatația
de porcine trebuie să fie aprobat de administratorul
exploatației, cu notificarea medicului veterinar care
răspunde de supravegherea exploatației respective. Accesul
persoanelor străine este permis numai cu echipament de
protecție din dotarea exploatației;
e) existența și dotarea rampei de încărcare/descărcare a
porcinelor la nivelul îngrădirii astfel încât să se asigure
protecția antiepizootică a exploatației și respectarea
condițiilor de protecție și bunăstare a animalelor;
f) desemnarea mijloacelor de transport ce sunt utilizate
în incinta de producție a exploatației, precum și a regimului
ce trebuie respectat de mijloacele utilizate în afara
exploatației pentru activități de aprovizionare;
g) realizarea aprovizionării cu furaje prin locuri special
amenajate în acest sens, cu respectarea măsurilor sanitare
veterinare de acces în exploatație;
h) utilizarea pentru livrarea porcinelor vii numai a
mijloacelor de transport autorizate sanitar-veterinar în acest
sens și care:
(i) înainte de încărcare, trebuie să facă dovada
curățării și dezinfecției certificate de medicul
veterinar oficial sub a cărui responsabilitate se
află exploatația;
(ii) imediat după descărcarea animalelor trebuie să
fie curățate și dezinfectate.

Documentele prin care se atestă efectuarea curățării și
dezinfecției mijloacelor de transport trebuie să fie
înregistrate într-un registru;
i) instituirea în incinta exploatației, dar în afara zonei de
producție, a facilităților necesare asigurării asistenței
sanitare veterinare zilnice pentru:
(i) efectuarea necropsiilor;
(ii) întocmirea documentelor sanitare veterinare
oficiale;
(iii) prelevarea de probe, pregătirea și transportul
acestora la laborator;
(iv) gestionarea și păstrarea produselor medicinale de
uz veterinar, a instrumentarului și aparaturii
medical-veterinare;
j) asigurarea măsurilor privind ecarisarea, colectarea și
procesarea cadavrelor și a deșeurilor rezultate în
exploatație se realizează prin:
(i) colectarea și depozitarea deșeurilor, a dejecțiilor
și a gunoiului de grajd în condiții de biosecuritate
în relație cu sănătatea animalelor și cu protecția
mediului și stabilirea exactă a modalităților de
gestionare a acestora;
(ii) asigurarea ecarisării exploatației printr-un sistem
contractual cu unități specializate de ecarisare
sau în alte condiții legal acceptate;
k) interzicerea introducerii de alimente în exploatație,
asigurarea unui control sanitar-veterinar permanent al
produselor animaliere rezultate din activitatea de producție
a exploatației;
l) efectuarea dezinfecției și a controlului dăunătorilor cu
echipa proprie sau pe bază de contract încheiat cu o firmă
specializată;
m) menținerea porcinelor nou-introduse în exploatație
minimum 30 de zile, înainte de introducerea în zona de
producție, în adăpostul de carantină. Dacă în această
perioadă în adăpostul de carantină se introduc alte porcine,
perioada de carantină se prelungește, pentru toate
porcinele, până ce ultimul animal introdus a stat minimum
30 de zile în adăpostul respectiv;
n) scoaterea porcinelor din adăpostul de carantină poate
fi efectuată în următoarele situații:
(i) în cazul în care niciun animal nu prezintă
simptome ale unei boli transmisibile a animalelor,
iar rezultatele investigațiilor au fost negative;
(ii) în scopul precizării diagnosticului;
(iii) pentru a fi tăiate sau ucise ca urmare a
dispoziției medicului veterinar oficial în a cărui
responsabilitate se află exploatația;

12

MONITORUL OFICIAL AL ROMÂNIEI, PARTEA I, Nr. 991/12.XII.2006

o) carantina profilactică nu se aplică în următoarele
situații:
(i) în cazul exploatațiilor asociate în vederea
efectuării de activități de reproducție sau
producție, pentru unități ale acestora care au
locații separate;
(ii) în cazul exploatațiilor care dovedesc că transferă
porcine direct din adăposturi aparținând acelorași
exploatații, fără completarea cu porcine din alte
exploatații;
p) desemnarea adăposturilor necesare efectuării
carantinei profilactice obligatorii pentru porcinele nouachiziționate se realizează astfel încât să se asigure o
separare funcțională de clădirile situate în zona de
producție a exploatației;
r) respectarea perioadei de carantină și înregistrarea în
registrul de carantină, în conformitate cu prevederile
Ordinului președintelui Autorității Naționale Sanitare
Veterinare și pentru Siguranța Alimentelor nr. 26/2005
pentru aprobarea Normei sanitare veterinare privind
măsurile generale pentru prevenirea și combaterea bolilor
infectocontagioase și parazitare la animale, publicat în
Monitorul Oficial al României, Partea I, nr. 230 și 230 bis
din 18 martie 2005;
s) respectarea principiului tehnologic îtotul plin, totul gol“
la nivel de compartiment și hală;
ș) servirea mesei de către personalul care lucrează în
cadrul exploatației într-un loc amenajat special în acest
scop;
t) obligarea deținătorilor de exploatații de porcine
destinate reproducției sau producției să limiteze riscul de
îmbolnăvire în exploatația proprie, prin controale interne și
măsuri de igienă, să supravegheze fiecare intrare sau
ieșire de porcine din exploatație și să asigure monitorizarea
sanitară veterinară a efectivului său de animale;
ț) supravegherea exploatațiilor de porcine de către
medicul veterinar oficial;
u) autoritatea sanitară veterinară poate:
(i) să dispună măsuri suplimentare privind
exploatațiile de porcine, în special efectuarea
unor investigații detaliate, dacă acest lucru este
necesar, în vederea prevenirii epizootiilor;
(ii) să interzică mișcarea porcinelor din exploatațiile
care nu respectă cerințele prevăzute în prezenta
anexă și de legislația specifică în vigoare;
(iii) să propună sau, după caz, să aplice în condițiile
legii măsura suspendării ori interzicerii funcționării
exploatației de porcine, în situația nerespectării
cerințelor prevăzute de prezenta anexă și de
legislația specifică în vigoare;
v) deținătorii de exploatații de porcine au obligația să
asigure supravegherea sanitară veterinară a efectivului

propriu de către un medic veterinar care are următoarele
atribuții:
(i) să acorde consultanță oferită deținătorului de
porcine, având ca scop menținerea sănătății
acestora;
(ii) să efectueze periodic examenul clinic al
porcinelor, în vederea depistării unei epizootii, cel
puțin trimestrial sau ori de câte ori este necesar
și cel puțin o dată la fiecare lot de îngrășare;
(iii) să verifice și să certifice respectarea măsurilor
prevăzute de Norma sanitară veterinară privind
protecția animalelor în timpul transportului,
aprobată prin Ordinul președintelui Autorității
Naționale Sanitare Veterinare și pentru Siguranța
Alimentelor nr. 119/2005, publicat în Monitorul
Oficial al României, Partea I, nr. 1.071 din
29 noiembrie 2005;
(iv) să emită, să semneze și să parafeze certificatul
de transport și sănătate pentru animale vii din
specia porcine.
4. Condiții tehnologice minimale:
a) pentru diminuarea riscului epidemiologic în relație cu
activitățile ce se desfășoară în exploatație, adăposturile
trebuie să fie compartimentate;
b) adăposturile și spațiile aferente zonei de producție
trebuie menținute în stare corespunzătoare de funcționare
și întreținere care să asigure condiții adecvate de cazare,
specifice fiecărei categorii de porcine;
c) în situația în care în exploatație se cresc porcine de
categorii diferite, acestea trebuie cazate în spații diferite, cu
excepția purceilor sugari;
d) în situația în care în exploatație se cresc și alte
specii de animale, acestea trebuie cazate separat de alte
specii de animale;
e) porcinele destinate reproducției sau producției nu pot
fi transportate împreună cu animale din alte specii, cu
porcine destinate abatorizării sau cu porcine din alte
exploatații;
f) deținătorul de exploatație de porcine trebuie să
solicite imediat medicului veterinar stabilirea cauzelor în
următoarele situații:
(i) mortalitate ridicată;
(ii) cazuri frecvente de purcei slab dezvoltați;
(iii) cazuri de multiple îmbolnăviri și înregistrarea unor
stări febrile cu temperaturi de peste 40,5șC;
(iv) mortalitate crescută cu cauze necunoscute;
g) deținătorul de exploatație profesională comercială de
porcine, autorizată sanitar-veterinar cu mai mult de două
scroafe, pentru reproducție, în efectiv, trebuie să
înregistreze pentru fiecare scroafă următoarele date:
(i) numărul matricol;
(ii) data montei;

MONITORUL OFICIAL AL ROMÂNIEI, PARTEA I, Nr. 991/12.XII.2006
(iii) certificatul de origine al vierului folosit la
montă/însămânțare artificială;
(iv) autorizația de utilizare a vierului în exploatația
respectivă;
(v) data repetării căldurilor;
(vi) data eventualelor avorturi;
(vii) numărul purceilor obținuți la o fătare, totalul
purceilor fătați, inclusiv numărul purceilor născuți
morți;
h) în cazul în care, într-un interval de 4 săptămâni,
procentul scroafelor reintrate în călduri depășește 30% sau
procentul scroafelor care avortează depășește 2,5%,
deținătorii de porcine sunt obligați să solicite medicului
veterinar stabilirea cauzelor.
B. Măsuri de biosecuritate pentru exploatațiile
nonprofesionale microfermă comercială
1. Adăpostul și utilitățile necesare creșterii porcinelor în
acest sistem trebuie construite din materiale care să
permită curățarea și dezinfecția acestora și să fie
menținute în stare corespunzătoare de întreținere și
funcționare. De asemenea, acestea trebuie să permită
realizarea acțiunilor de dezinsecție și control al dăunătorilor.
2. Microferma comercială trebuie să dispună de
echipamente pentru spălarea și dezinfecția adăposturilor,
menținute în stare corespunzătoare de întreținere și
funcționare.
3. Microferma comercială trebuie să dispună de:
a) spații amenajate pentru asigurarea condițiilor de filtru
sanitar-veterinar;
b) spații special amenajate pentru depozitarea furajelor,
pentru livrarea porcinelor și pentru curățarea și dezinfecția
mijloacelor de transport;
c) spațiu special amenajat pentru eliminarea cadavrelor
de animale, a dejecțiilor și a deșeurilor animaliere.
4. Deținătorii de porcine trebuie să se asigure că:
a) accesul persoanelor străine este permis numai cu
echipament de protecție din dotarea exploatației. Acesta
trebuie supus dezinfecției după fiecare utilizare;
b) furajele, deșeurile, așternutul și dejecțiile sunt
depozitate în așa fel încât să fie protejate de contactul cu
alte animale.
5. Fiecare exploatație nonprofesională microfermă
comercială trebuie să țină un registru, în conformitate cu
prevederile Ordinului ministrului agriculturii, pădurilor, apelor
și mediului nr. 170/2004 pentru aprobarea Normei
veterinare privind sistemul de identificare și înregistrare a
suinelor, publicată în Monitorul Oficial al României,
Partea I, nr. 227 din 16 martie 2004, care să conțină date
despre mișcarea efectivului de porcine.
6. Este interzisă administrarea în hrana porcinelor a
deșeurilor alimentare sau menajere neprocesate ori care
constituie un risc pentru sănătatea animalelor.

13

7. În vederea valorificării producției în scopuri
comerciale, exploatațiile nonprofesionale microferme
comerciale trebuie să fie autorizate sanitar-veterinar,
identificate printr-un cod și înregistrate în baza de date a
autorităților competente.
8. După fiecare depopulare, spațiile în care au fost
cazate porcinele, precum și cel utilizat pentru îmbarcarea
acestora în vederea livrării trebuie să fie curățate și
dezinfectate.
9. Deținătorii de porcine crescute în acest tip de
exploatații au următoarele obligații:
a) să curețe și să dezinfecteze spațiile în care au fost
crescute porcinele livrate pentru comercializare;
b) să curețe și să dezinfecteze spațiile utilizate pentru
depozitarea cadavrelor și a deșeurilor, după livrarea
acestora;
c) să efectueze zilnic curățarea spațiilor în care sunt
crescute porcinele;
d) să asigure dezinfecția echipamentului de protecție
după fiecare utilizare;
e) să asigure realizarea periodică a acțiunilor de
dezinsecție și de control al dăunătorilor, ori de câte ori
este necesar sau la solicitarea medicului veterinar în a
cărui responsabilitate se află exploatația.
10. Deținătorii de porcine crescute în acest tip de
exploatație trebuie să respecte prevederile legale referitoare
la depozitarea și utilizarea dejecțiilor lichide și solide.
C. Măsuri de biosecuritate pentru exploatațiile
nonprofesionale pentru consum familial
1. Adăpostul, precum și spațiile aferente trebuie să se
afle într-o stare de întreținere bună, care să asigure
condiții adecvate de cazare pentru categoria de porcine
aflată în creștere și să fie ușor de spălat și dezinfectat.
2. Adăpostul trebuie să fie amenajat astfel încât
porcinele să nu poată intra sau ieși necontrolat și să nu
permită intrarea altor porcine sau oricăror alte specii de
animale.
3. Amenajarea adăposturilor pentru creșterea porcinelor
în municipii și orașe se reglementează prin hotărâre a
administrației publice locale.
4. Accesul persoanelor străine în adăposturi sau în alte
locații ale exploatației este permis doar cu acordul
deținătorului de porcine și cu respectarea condițiilor de
circulație a persoanelor, cu excepția personalului sanitarveterinar.
5. Asigurarea iluminatului în vederea efectuării inspecției
de către personalul sanitar-veterinar.
6. În adăpost sau în spațiile aferente trebuie să existe
o utilitate pentru spălarea și dezinfectarea încălțămintei.
7. Carnea de porcine este destinată numai consumului
și procesării pentru consum familial, după efectuarea
examenelor ante- și post-mortem și a examenului
trichinoscopic.

14

MONITORUL OFICIAL AL ROMÂNIEI, PARTEA I, Nr. 991/12.XII.2006

D. Măsuri de biosecuritate pentru exploatațiile
nonprofesionale de porcine de pe pășune
1. În cazul exploatațiilor nonprofesionale de porcine cu
creștere pe pășuni vor fi îndeplinite următoarele cerințe:
a) exploatația nonprofesională de porcine de pe pășune
trebuie să aibă o împrejmuire astfel încât să nu fie posibil
accesul altor animale;
b) accesul la exploatația nonprofesională de porcine de
pe pășune trebuie să se realizeze printr-o singură poartă
care să împiedice accesul persoanelor străine sau al
vehiculelor;
c) împrejmuirea exploatației nonprofesionale de porcine
de pe pășune trebuie marcată cu un număr suficient de
plăcuțe cu inscripția îPorcine — hrănirea animalelor și
accesul persoanelor neautorizate sunt interzise.“;
d) exploatația nonprofesională de porcine de pe pășune
trebuie păzită permanent;
e) exploatația nonprofesională de porcine de pe pășune
trebuie să asigure spații pentru izolarea porcinelor bolnave;
f) exploatația nonprofesională de porcine de pe pășune
trebuie să dispună de facilități pentru spălarea și

dezinfectarea încălțămintei, a echipamentului de protecție și
a roților vehiculelor care au acces în exploatație.
2. Deținătorii exploatației nonprofesionale de porcine de
pe pășune permit accesul persoanelor străine doar cu
echipament de protecție din dotarea exploatației sau cu
echipament de unică folosință, care va fi spălat, respectiv
distrus, după utilizare.
3. a) În apropierea exploatației nonprofesionale de
porcine de pe pășune trebuie să existe:
(i) un spațiu betonat sau containere pentru
depozitarea furajelor, în cazul în care se practică
furajarea cu furaje concentrate;
(ii) un spațiu betonat sau containere pentru
depozitarea porcinelor moarte, care să permită
golirea acestora de către serviciul de ecarisaj,
fără intrarea în incinta exploatației.
b) Amenajările prevăzute la lit. a) trebuie protejate
împotriva pătrunderii altor animale sau a rozătoarelor.
c) Spațiile sau containerele prevăzute la lit. a) trebuie
amplasate astfel încât să poată fi spălate și dezinfectate
fără dificultate.

ANEXA Nr. 4

DEFINIȚII

1. În sensul prezentei hotărâri, termenii următori se
definesc astfel:
a) exploatație de porcine — orice incintă cu profil agricol
cu unul sau mai multe adăposturi, în care porcinele sunt
crescute ori ținute permanent sau temporar;
b) exploatație de porcine cu profil de reproducție —
exploatația de porcine în care se obțin purcei în scop de
reproducție sau producție și care poate deține vieri
autorizați sanitar-veterinar;
c) exploatație de porcine cu profil de creștere —
exploatația de porcine care preia purcei din exploatații de
reproducție, pentru creștere și livrare la exploatații pentru
reproducție sau pentru îngrășare;
d) exploatație de porcine cu profil de îngrășare —
exploatația de porcine care preia purcei din exploatații de
creștere sau mixte, în scopul îngrășării;
e) exploatație de porcine cu profil mixt — exploatația de
porcine cu activitate de reproducție și producție;
f) exploatație de porcine de pe pășune — exploatația de
porcine cu activitate de reproducție și/sau producție, în care
animalele sunt crescute, permanent ori temporar, pe
pășune;
g) adăpost — spațiul delimitat în cadrul unei exploatații
și utilizat pentru creșterea exclusivă a porcinelor;

h) compartiment — spațiul delimitat în cadrul unui
adăpost;
i) adăpost de carantină — adăpostul izolat funcțional,
separat de celelalte adăposturi ale exploatației, în care pot
fi cazate porcine achiziționate din alte exploatații, în
vederea verificării statusului de sănătate al acestora;
j) sistem îtotul plin—totul gol“ — procedura de depopulare
și repopulare prin care ieșirea animalelor din exploatație,
adăpost sau compartiment se efectuează pentru întreg
efectivul aflat în acestea;
k) piața locală — teritoriul administrativ delimitat de
comună, în care se pot desfășura activități comerciale cu
porcine vii;
l) consum familial — consumul în exclusivitate în cadrul
familial al producției de carne, produselor și subproduselor
din carne rezultate din exploatarea porcilor;
m) porcine semisălbatice — porcinele domestice aflate
permanent sau temporar în libertate și care nu se află în
mod continuu sub controlul unui proprietar ori deținător de
animale;
n) mortalitate crescută — rata de mortalitate înregistrată
într-un adăpost, într-un interval de 7 zile, care depășește
valorile procentuale specificate în următorul tabel:

15

MONITORUL OFICIAL AL ROMÂNIEI, PARTEA I, Nr. 991/12.XII.2006
Mortalitatea

Mortalitatea

Mortalitatea

la

la

la îngrășare

fătare

Specificare

creștere

sau reproducție

Exploatație conform prezentei anexe

10%

3%

3%

Alte exploatații*)

20%

5%

5%

o) purcei slab dezvoltați:
Se consideră cazuri frecvente de purcei slab dezvoltați
următoarele situații:
(i) în exploatație nonprofesională—microfermă
comercială, dacă dintre purceii viabili fătați la
ultimele două fătări sunt afectați mai mult de
8 purcei;
(ii) în exploatațiile profesionale comerciale de porcine,
autorizate sanitar-veterinar, dacă din purceii viabili
ai ultimelor 10 fătări sunt afectați mai mult
de 7%;
p) stare febrilă — atunci când, într-un interval de 7 zile,
se constată febră la:
(i) mai mult de 10% din porcinele din exploatațiile
nonprofesionale—microferme comerciale;
(ii) mai mult de 5% din porcinele din exploatațiile
profesionale comerciale de porcine, autorizate
sanitar-veterinar.
2. În sensul prezentei hotărâri, următoarele sisteme de
creștere a porcinelor se definesc astfel:
A. Sistem de creștere nonprofesional:
a) exploatație nonprofesională pentru consum familial —
exploatația cu un efectiv de până la 3 porcine, exclusiv
pentru îngrășat, destinate consumului familial.

*) Se aplică în situația în care au murit:
a) minimum 5 purcei la fătare;
b) minimum 3 purcei la creștere;
c) minimum două porcine la îngrășare sau reproducție.

Carnea poate fi utilizată numai pentru consum familial în
exploatația de origine. Este interzisă comercializarea
porcinelor vii, a cărnii, a produselor și a subproduselor
rezultate de la acestea;
b) exploatație nonprofesională—microfermă comercială —
exploatația de porcine cu un efectiv de până la 20 de
porcine, din care maximum două scroafe pentru
reproducție. Porcinele crescute în aceste exploatații pot fi
comercializate în viu, numai pe piața locală, direct din
exploatație. Este interzisă comercializarea cărnii, produselor
și subproduselor. Activitatea de reproducție se face numai
prin însămânțări artificiale.
B. Sistem de creștere profesional:
— exploatație profesională comercială de porcine
autorizată sanitar-veterinar — exploatația de porcine cu un
efectiv de peste 20 de porcine, care îndeplinește condițiile
de biosecuritate și cerințele tehnologice minime și care este
autorizată sanitar-veterinar. Porcinele vii, carnea, produsele
și subprodusele rezultate de la acestea pot fi
comercializate numai pe piața națională.
Activitatea de reproducție se realizează, fie prin
însămânțări artificiale, fie prin montă naturală, cu vieri ce
trebuie utilizați numai în exploatația respectivă.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 991/12.XII.2006 conține 16 pagini.

Prețul: 1,15 lei

&JUYDGY|121676]
ISSN 1453—4495

