Anul 174 (XVIII) — Nr. 471

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 31 mai 2006

SUMAR
Nr.

Pagina
HOTĂRÂRI ALE GUVERNULUI ROMÂNIEI

638.

— Hotărâre pentru aprobarea Acordului dintre
Ministerul Apărării Naționale din România și
Ministerul Apărării din Statul Israel privind
cooperarea militară, semnat la București la
9 martie 2006............................................................

2

Acord între Ministerul Apărării Naționale din România și
Ministerul Apărării din Statul Israel privind
cooperarea militară....................................................

2–4

DECIZII ALE PRIMULUI-MINISTRU
60.

— Decizie pentru numirea domnului Roatiș Chețan
Radu în funcția de vicepreședinte al Autorității
Naționale Sanitare Veterinare și pentru Siguranța
Alimentelor .................................................................

4

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
352. — Ordin al ministrului agriculturii, pădurilor și
dezvoltării rurale privind completarea anexei la
Ordinul ministrului agriculturii, pădurilor și
dezvoltării rurale nr. 149/2005 pentru aprobarea
Listei cuprinzând agențiile autorizate de clasificare
a carcaselor de porcine, bovine și ovine, cu
completările ulterioare ...............................................
1.216/C/1.310/543. — Ordin al ministrului justiției, al
ministrului administrației și internelor și al
ministrului sănătății privind modalitatea de derulare
a programelor integrate de asistență medicală,
psihologică și socială pentru persoanele aflate în
stare privativă de libertate, consumatoare de
droguri ........................................................................

Pagina

5

5–8

2

MONITORUL OFICIAL AL ROMÂNIEI, PARTEA I, Nr. 471/31.V.2006

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Acordului dintre Ministerul Apărării
Naționale din România și Ministerul Apărării
din Statul Israel privind cooperarea militară,
semnat la București la 9 martie 2006
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Ministerul Apărării Naționale
din România și Ministerul Apărării din Statul Israel privind cooperarea
militară, semnat la București la 9 martie 2006.
PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
p. Ministrul afacerilor externe,
Anton Niculescu,
secretar de stat
București, 18 mai 2006.
Nr. 638.

ACORD
între Ministerul Apărării Naționale din România și Ministerul Apărării din Statul Israel
privind cooperarea militară
Ministerul Apărării Naționale din România și Ministerul Apărării din Statul Israel, denumite în continuare părți,
recunoscând importanța cooperării dintre părți,
dorind să întărească relațiile excelente existente între părți,
dorind să coopereze în activități de instruire în comun,
au convenit asupra următoarelor:
ARTICOLUL 1
Scopul acordului

Scopul prezentului acord este de a întări cooperarea
existentă între părți în domeniul militar, în limitele stabilite
pentru fiecare parte prin legislația și reglementările sale
naționale.
ARTICOLUL 2
Domenii de cooperare

(1) Cooperarea dintre părți se va realiza, între altele, în
următoarele domenii:
a) organizarea forțelor armate ale părților pe timp de
pace — managementul resurselor umane, administrație și
logistică;

b) activități de instruire în comun în statul celeilalte
părți;
c) cercetare și dezvoltare în domeniile militare;
d) achiziționare de echipament militar și de apărare;
e) industria de apărare;
f) sistemul financiar și de contabilitate;
g) studii militare;
h) istorie, muzeologie și arhivistică militară;
i) asistență juridică și legislație militară;
j) controlul traficului aerian;
k) cultură, sport.
(2) Pe parcursul cooperării părțile pot identifica noi
domenii de cooperare.
(3) În scopul realizării concrete a programelor în
domeniile sus-menționate, părțile pot încheia acorduri de
implementare (AI) specifice pentru fiecare activitate.

MONITORUL OFICIAL AL ROMÂNIEI, PARTEA I, Nr. 471/31.V.2006
ARTICOLUL 3
Forme de cooperare

Cooperarea dintre părți, în conformitate cu Planul anual
de cooperare stipulat în art. 4, se va realiza prin
următoarele forme:
a) vizite oficiale ale delegațiilor părților;
b) activități de instruire în comun ale părților în statul
celeilalte părți;
c) schimburi de experiență între specialiști ai celor două
părți în cadrul domeniilor de cooperare menționate;
d) organizarea și desfășurarea unor activități științifice și
educaționale;
e) schimb de informații tehnico-științifice, cercetareadezvoltarea și producția echipamentului militar necesar
celor două părți;
f) schimb de echipamente și materiale militare;
g) cooperare între instituțiile militare ale părților având
același profil;
h) invitații reciproce la cursuri, seminarii și simpozioane
organizate de părți;
i) vizite ale navelor și aeronavelor militare;
j) invitații reciproce la activități culturale și sportive.
ARTICOLUL 4
Comisia mixtă

(1) În scopul îndeplinirii prevederilor prezentului acord,
părțile au convenit înființarea unei comisii mixte, denumită
în continuare Comisia.
(2) Pentru implementarea prezentului acord, Comisia va
elabora un plan anual de cooperare care va fi semnat de
către reprezentanții părților până la data de 1 decembrie a
anului premergător celui la care se referă planul.
(3) Planul anual de cooperare va conține detalii despre
activități, locul și perioada desfășurării acestora, numărul
participanților, forma specifică de realizare a activităților și
alte probleme relevante.
(4) În cazul în care se convine să se desfășoare
activități de instruire în comun în statul celeilalte părți,
Comisia va conveni asupra principiilor care vor guverna o
astfel de activitate.
(5) Părțile vor face schimb de propuneri care vor fi
incluse în Planul anual de cooperare, începând cu data de
15 octombrie a fiecărui an.
ARTICOLUL 5
Aspecte financiare

(1) În principiu, fiecare parte își va suporta propriile
cheltuieli referitoare la realizarea prezentului acord sau a
oricăror AI care vor fi semnate, incluzând cheltuielile
aferente propriului personal.
(2) Partea care primește va suporta cheltuielile pentru
hrană și transport intern. Asistența medicală și
stomatologică de urgență va fi asigurată în cadrul
facilităților părților.
(3) Partea care trimite va suporta cheltuielile pentru
salarii, transportul internațional, cazare, diurnă, asigurare
medicală, asigurare de personal și alte cheltuieli cu
excepția celor menționate mai sus.
(4) Alte cheltuieli ce apar ca rezultat al implementării
unui AI în domenii specifice de activitate vor fi suportate

3

în conformitate cu termenii și condițiile acestuia. În cazul
activităților de instruire în comun aspectele financiare vor fi
negociate în AI specific.
ARTICOLUL 6
Protecția materialelor și informațiilor clasificate

(1) Prezentul acord și cooperarea dintre părți au
caracter neclasificat. Fiecare AI va fi clasificat în
conformitate cu domeniul specific de cooperare, după cum
se va conveni separat.
(2) Protecția materialelor și informațiilor secrete va fi
asigurată în conformitate cu Înțelegerea de confidențialitate
dintre Ministerul Apărării Naționale al României și Ministerul
Apărării al Statului Israel, semnată la 12 ianuarie 1995.
ARTICOLUL 7
Activități de instruire în comun

(1) Oricând părțile convin să desfășoare activități de
instruire în comun în statul celeilalte părți, următoarele
aspecte tehnice vor fi convenite printr-un AI specific ce va
fi semnat înainte de desfășurarea instruirii:
a) principii și definiții specifice instruirii;
b) aspecte financiare specifice referitoare la instruire;
c) aspecte de management logistic și operațional;
d) proceduri de investigare a accidentelor și SAR;
e) protecția mediului.
(2) Părțile pot conveni, de asemenea, asupra oricăror
alte aspecte tehnice.
ARTICOLUL 8
Soluționarea divergențelor

(1) În cazul unor divergențe referitoare la interpretarea
sau implementarea prezentului acord, soluționarea acestora
nu va fi supusă deciziei niciunui tribunal național sau
internațional ori niciunei curți de arbitraj și niciunei terțe părți
sau persoane.
(2) Orice divergențe referitoare la interpretarea sau
îndeplinirea prezentului acord vor fi soluționate de către
reprezentanții părților care vor fi numiți de la caz la caz.
Decizia acestora va fi finală și obligatorie pentru părți.
(3) Pe timpul soluționării divergențelor, după cum s-a
menționat mai sus, părțile vor continua să își îndeplinească
toate obligațiile în conformitate cu prezentul acord.
(4) Toate procedurile de soluționare vor fi efectuate în
limba engleză.
ARTICOLUL 9
Obligațiile părților în conformitate cu acordurile internaționale

Prezentul acord nu va afecta obligațiile care rezultă
pentru fiecare parte din alte acorduri internaționale la care
acestea sunt parte.
ARTICOLUL 10
Prevederi finale

(1) Prezentul acord va intra în vigoare după ce părțile
au semnat acest acord și la data când fiecare parte va
notifica celeilalte părți că toate procedurile legale interne au
fost îndeplinite.

4

MONITORUL OFICIAL AL ROMÂNIEI, PARTEA I, Nr. 471/31.V.2006

(2) Fiecare parte poate propune amendamente sau
modificări la prezentul acord. În acest caz se vor iniția
consultări în cadrul Comisiei pentru a se conveni asupra
amendamentelor sau modificărilor propuse. Amendamentele
sau modificările convenite vor constitui parte integrantă a
prezentului acord, după intrarea în vigoare în conformitate
cu alin. (1).
(3) Prezentul acord se încheie pe o perioadă de 5 ani
și se va prelungi automat, de fiecare dată, pentru încă
5 ani, dacă niciuna dintre părți nu va notifica celeilalte
părți, cu cel puțin 6 luni înainte de expirarea perioadei de
valabilitate, intenția sa de a termina acordul. În cazul

încetării valabilității, părțile vor asigura continuarea
activităților în desfășurare și protejarea materialelor și
informațiilor clasificate schimbate.
(4) La data la care prezentul acord va intra în vigoare,
Acordul dintre Ministerul Apărării Naționale din România și
Ministerul Apărării din Statul Israel privind cooperarea în
domeniul militar, semnat la București la 29 mai 2000, își
va înceta valabilitatea.
Semnat la București la 9 martie 2006, în două
exemplare originale, fiecare în limbile română, ebraică și
engleză, toate textele fiind egal autentice. În caz de
diferențe de interpretare, textul în limba engleză va prevala.

Pentru Ministerul Apărării Naționale din România,
Teodor Atanasiu,
ministrul apărării naționale

DECIZII

ALE

Pentru Ministerul Apărării din Statul Israel,
Shaul Mofaz,
ministrul apărării

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Roatiș Chețan Radu în funcția de vicepreședinte
al Autorității Naționale Sanitare Veterinare și pentru Siguranța Alimentelor
În temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, al art. 66 alin. (1) din Ordonanța Guvernului nr. 42/2004 privind organizarea
activității sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare, și al art. 4 alin. (1) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
primul-ministru emite prezenta decizie.
Articol unic. — Pe data intrării în vigoare a prezentei
decizii, domnul Roatiș Chețan Radu se numește în funcția

de vicepreședinte al Autorității Naționale Sanitare Veterinare
și pentru Siguranța Alimentelor.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 29 mai 2006.
Nr. 60.

MONITORUL OFICIAL AL ROMÂNIEI, PARTEA I, Nr. 471/31.V.2006

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind completarea anexei la Ordinul ministrului agriculturii, pădurilor și dezvoltării rurale
nr. 149/2005 pentru aprobarea Listei cuprinzând agențiile autorizate de clasificare a carcaselor
de porcine, bovine și ovine, cu completările ulterioare
Având în vedere prevederile art. 9 alin. (2) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine, cu modificările și completările ulterioare,
văzând agențiile de clasificare propuse de Comisia de clasificare a carcaselor de porcine, bovine și ovine,
transmise prin procesele-verbale nr. 65/2006, 66/2006, 67/2006 și 74/2006, precum și Referatul de aprobare nr. 89.982
din 22 mai 2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa la Ordinul ministrului agriculturii,
pădurilor și dezvoltării rurale nr. 149/2005 pentru aprobarea
Listei cuprinzând agențiile autorizate de clasificare a
carcaselor de porcine, bovine și ovine, publicat în Monitorul

Oficial al României, Partea I, nr. 214 din 14 martie 2005,
cu completările ulterioare, se completează cu 5 noi poziții,
pozițiile 22, 23, 24, 25 și 26, cu următorul cuprins:

î22.

Societatea Comercială «ECO SISTEM» — S.R.L.

17677720

23.

Societatea Comercială
«EMYRAD CONSULT» — S.R.L.
Societatea Comercială «FIDEROM» — S.R.L.

18587375

Societatea Comercială «AGENȚIE CLASIFICAȚIE
CARCASE VEST RO» — S.R.L.
Societatea Comercială «RADONA» — S.R.L.

18597697

24.
25.
26.

5038332

18608265

Str. Eroilor nr. 3, bl. C4, et. 2, ap. 10,
Urziceni, județul Ialomița
Str. Comerțului nr. 10, bl. C9, sc. A, et. 1,
ap. 6, Tulcea, județul Tulcea
Piața Revoluției nr. 2A, Baia Mare,
județul Maramureș
Comuna Birda nr. 44, județul Timiș
Șos. București—Constanța, km. 2–4,
Slobozia, județul Ialomița“

Art. II. — Prezentul ordin se publică în Monitorul Oficial al României, Partea I.
p. Ministrul agriculturii, pădurilor și dezvoltării rurale,
Vasile Lupu,
secretar de stat
București, 26 mai 2006.
Nr. 352.

MINISTERUL JUSTIȚIEI
Nr. 1.216/C din 18 mai 2006

MINISTERUL ADMINISTRAȚIEI ȘI INTERNELOR
Nr. 1.310 din 19 mai 2006

MINISTERUL SĂNĂTĂȚII
Nr. 543 din 18 mai 2006

ORDIN
privind modalitatea de derulare a programelor integrate de asistență medicală,
psihologică și socială pentru persoanele aflate în stare privativă de libertate,
consumatoare de droguri
Având în vedere dispozițiile art. 28 alin. (7) din Legea nr. 143/2000 privind prevenirea și combaterea traficului
și consumului ilicit de droguri, cu modificările și completările ulterioare, și ale art. 23 alin. (1) din Hotărârea Guvernului
nr. 860/2005 pentru aprobarea Regulamentului de aplicare a dispozițiilor Legii nr. 143/2000 privind prevenirea și
combaterea traficului și consumului ilicit de droguri, cu modificările și completările ulterioare,
în temeiul prevederilor art. 6 alin. (4) din Hotărârea Guvernului nr. 83/2005 privind organizarea și funcționarea
Ministerului Justiției, cu modificările și completările ulterioare, ale art. 9 din Ordonanța de urgență a Guvernului

6

MONITORUL OFICIAL AL ROMÂNIEI, PARTEA I, Nr. 471/31.V.2006

nr. 63/2003 privind organizarea și funcționarea Ministerului Administrației și Internelor, aprobată cu modificări și completări
prin Legea nr. 604/2003, cu modificările și completările ulterioare, și ale art. 7 alin. (4) din Hotărârea Guvernului
nr. 168/2005 privind organizarea și funcționarea Ministerului Sănătății, cu modificările și completările ulterioare,
ministrul justiției, ministrul administrației și internelor și ministrul sănătății emit următorul ordin:
Art. 1. — (1) Prezentul ordin reglementează măsurile și
programele aplicate persoanelor consumatoare de droguri,
aflate în stare privativă de libertate, din aresturi și
penitenciare, denumite în continuare consumatori.
(2) Măsurile și programele prevăzute de prezentul ordin
pentru consumatorii majori se aplică și consumatorilor
minori, inclusiv celor din centrele de reeducare a minorilor,
în raport de particularitățile vârstei lor. Cazurile
consumatorilor minori se notifică de urgență, de către
conducerea unității, direcției generale de asistență socială și
protecție a copilului.
(3) Consumatorilor li se aplică, după caz, măsuri de
urgență, programe integrate de asistență, precum și măsuri
de prevenire.
Art. 2. — În prezentul ordin, termenii și expresiile de
mai jos au următorul înțeles:
a) locuri de detenție — aresturi și penitenciare;
b) medicul unității — medicul desemnat să asigure
asistența medicală în aresturi și penitenciare;
c) C.P.E.C.A. — centrul de prevenire, evaluare și
consiliere antidrog din cadrul Agenției Naționale Antidrog,
cel mai apropiat de locul de detenție în care se află
consumatorul.
Art. 3. — (1) La fiecare loc de detenție trebuie
asigurată în permanență posibilitatea acordării de asistență
medicală.
(2) La intrarea într-un loc de detenție, persoana privată
de libertate primește informații cu privire la asistența
medicală disponibilă, în special cea de urgență, precum și
informații privind asistența specifică disponibilă în cazul
consumului de droguri.
(3) Persoanele private de libertate beneficiază gratuit de
tratament medical și de medicamente din Fondul național
unic de asigurări sociale de sănătate, respectiv bugetul de
stat, conform legii.
(4) Pe durata acordării asistenței medicale în sistemul
public de sănătate persoanelor private de libertate, paza
acestora va fi asigurată, după caz, de personalul aresturilor
sau al penitenciarelor.
Art. 4. — (1) Măsurile și programele acordate
consumatorilor se aplică în condiții cât mai apropiate de
standardele existente pentru persoanele aflate în stare de
libertate.
(2) Examinarea medicală a consumatorilor se efectuează
cu respectarea intimității, cu excepția cazurilor în care
medicul solicită supraveghere suplimentară.
(3) Fișa medicală a consumatorului se păstrează în
condiții de confidențialitate și îl însoțește în toate locurile
de detenție în care se află.
(4) Datele de interes pentru managementul cazului
privind consumul de droguri, cuprinse în fișa medicală, se
transmit de către medicul unității către C.P.E.C.A. teritorial.
Accesarea și exploatarea datelor se fac cu respectarea
prevederilor legale privind protecția datelor personale.
Art. 5. — (1) Programele integrate de asistență acordate
consumatorilor se asigură, potrivit competențelor legale, de
către personalul care acordă asistență medicală, psihologică
sau socială, după caz, în aresturi și penitenciare, împreună
cu personalul C.P.E.C.A.

(2) Serviciile, altele decât cele medicale, oferite în cadrul
programelor integrate de asistență se pot acorda și cu
participarea furnizorilor privați de servicii, potrivit legii.
(3) Măsurile de urgență care nu se pot asigura la locul
de detenție se asigură în sistemul public de sănătate, în
cadrul unităților desemnate potrivit art. 23 alin. (2) din
Regulamentul de aplicare a dispozițiilor Legii nr. 143/2000
privind prevenirea și combaterea traficului și consumului
ilicit de droguri, cu modificările și completările ulterioare,
aprobat prin Hotărârea Guvernului nr. 860/2005.
Art. 6. — (1) Programele integrate de asistență acordate
consumatorilor sunt:
a) program drog 0 de intensitate mică — PIT 1;
b) program drog 0 — PIT 2;
c) program drog 0 cu stabilizare — PIT 3;
d) program de reducere a riscurilor asociate consumului
de droguri — PIT 4, cu formele:
(i) program substitutiv cu agoniști de opiacee;
(ii) program de schimb de seringi și/sau alte măsuri
adresate reducerii riscurilor.
(2) Programele integrate de asistență se stabilesc
potrivit prevederilor cap. IV din Regulamentul de aplicare a
dispozițiilor Legii nr. 143/2000 privind prevenirea și
combaterea traficului și consumului ilicit de droguri, cu
modificările și completările ulterioare, aprobat prin Hotărârea
Guvernului nr. 860/2005.
(3) La stabilirea programelor integrate de asistență se
ține cont de necesitățile multiple ale fiecărui consumator și
de specificul locului de detenție.
(4) Programele integrate de asistență derulate în aresturi
cuprind măsuri medicale și psihologice, iar cele derulate în
penitenciare cuprind măsuri medicale, psihologice și sociale.
Art. 7. — (1) Cu ocazia efectuării controlului medical
obligatoriu la primirea în locul de detenție, dacă medicul
unității suspectează un caz de consum de droguri, acesta
este obligat să aducă la cunoștința consumatorului
posibilitatea contactării C.P.E.C.A. în vederea realizării
evaluării pentru includerea într-un program integrat de
asistență.
(2) După obținerea consimțământului consumatorului,
medicul unității anunță cazul conducerii unității în vederea
contactării C.P.E.C.A.
(3) În cazul în care persoana privată de libertate se
declară consumator de droguri într-un alt moment decât cel
al examenului medical la depunere, cazul se anunță de
îndată conducerii unității în vederea contactării C.P.E.C.A.
Art. 8. — (1) C.P.E.C.A., solicitat potrivit art. 7,
desemnează o persoană din rândul managerilor de caz,
care se deplasează la locul de detenție pentru evaluarea
consumatorului, în vederea includerii lui într-un program
integrat de asistență.
(2) Evaluarea consumatorului se efectuează de către
managerul de caz împreună cu personalul care asigură
asistența medicală și psihologică în aresturi sau, după caz,
asistența medicală, psihologică și socială în penitenciare.
Evaluarea se efectuează potrivit ariilor prevăzute la art. 14
din Regulamentul de aplicare a dispozițiilor Legii
nr. 143/2000 privind prevenirea și combaterea traficului și
consumului ilicit de droguri, cu modificările și completările
ulterioare, aprobat prin Hotărârea Guvernului nr. 860/2005.

MONITORUL OFICIAL AL ROMÂNIEI, PARTEA I, Nr. 471/31.V.2006
(3) Ca urmare a evaluării consumatorului, managerul de
caz, după consultarea personalului prevăzut la alin. (2),
stabilește un program integrat de asistență care cuprinde
și un plan individualizat de asistență, potrivit art. 15 și 16
din Regulamentul de aplicare a dispozițiilor Legii
nr. 143/2000 privind prevenirea și combaterea traficului și
consumului ilicit de droguri, cu modificările și completările
ulterioare, aprobat prin Hotărârea Guvernului nr. 860/2005.
Art. 9. — (1) După întocmirea raportului de evaluare cu
propunerea programului integrat de asistență, managerul de
caz îl prezintă consumatorului în vederea semnării unui
acord de includere în program.
(2) Consumatorul, după prezentarea raportului de
evaluare și a programului integrat de asistență și înaintea
semnării acordului de includere în program, are dreptul de
a solicita acordarea de asistență medicală de către un
medic ales, cu suportarea cheltuielilor aferente.
Art. 10. — (1) În cazul în care consumatorul semnează
acordul de includere în program, implementarea
programului este asigurată, după caz, de persoanele
prevăzute la art. 5 alin. (1) și (2), sub coordonarea
managerului de caz.
(2) Managerul de caz monitorizează și evaluează
periodic implementarea programului, propunând, după caz:
a) schimbarea programului integrat de asistență;
b) modificarea sau completarea planului individualizat de
asistență cuprins în programul integrat de asistență.
(3) Modificările aduse programului integrat de asistență
sau planului individualizat de asistență se fac, cu acordul
consumatorului, prin semnarea unei anexe la acordul de
asistență medicală, psihologică și socială, potrivit art. 19
alin. (3) din Regulamentul de aplicare a dispozițiilor Legii
nr. 143/2000 privind prevenirea și combaterea traficului și
consumului ilicit de droguri, cu modificările și completările
ulterioare, aprobat prin Hotărârea Guvernului nr. 860/2005.
Art. 11. — În cazul în care programul integrat de
asistență cuprinde și prescrierea de produse farmaceutice,
acestea vor fi administrate la recomandarea medicului și
sub supravegherea personalului medical de la locul de
detenție.
Art. 12. — (1) În cazul în care o persoană declară
medicului unității că are antecedente de consum de
droguri, acesta anunță cazul conducerii unității în vederea
contactării C.P.E.C.A.
(2) Dispozițiile art. 8—11 se aplică în mod corespunzător.
Art. 13. — (1) În cazul în care pentru un consumator
aflat în penitenciar a fost stabilit programul de reducere a
riscurilor asociate consumului de droguri — PIT 4, în formă
de program substitutiv cu agoniști de opiacee, se
procedează după cum urmează:
a) faza de stabilizare desfășurată în scopul stabilirii
dozei de menținere cu agoniști se realizează în
penitenciarele-spital care au personal abilitat, potrivit legii,
în tratamentul consumatorului sau, după caz, într-o unitate
medicală dintre cele desemnate potrivit art. 23 alin. (2) din
Regulamentul de aplicare a dispozițiilor Legii nr. 143/2000
privind prevenirea și combaterea traficului și consumului
ilicit de droguri, cu modificările și completările ulterioare,
aprobat prin Hotărârea Guvernului nr. 860/2005;
b) faza de menținere se asigură de către medicul
unității la penitenciar.
(2) În vederea realizării fazei de menținere,
penitenciarele asigură condițiile de păstrare, depozitare și
vehiculare a metadonei, potrivit dispozițiilor legale în
vigoare.
(3) În cazul în care pentru un consumator aflat în arest
a fost stabilit programul de reducere a riscurilor asociate

7

consumului de droguri — PIT 4, în formă de program
substitutiv cu agoniști de opiacee, iar condițiile medicale
existente nu sunt suficiente, faza de stabilizare și de
menținere se asigură într-o unitate medicală dintre cele
desemnate potrivit art. 23 alin. (2) din Regulamentul de
aplicare a dispozițiilor Legii nr. 143/2000 privind prevenirea
și combaterea traficului și consumului ilicit de droguri, cu
modificările și completările ulterioare, aprobat prin
Hotărârea Guvernului nr. 860/2005.
Art. 14. — În cazul în care consumatorul se află în
situații de urgență, personalul care ia contact cu acesta
este obligat să anunțe de îndată conducerea unității în
vederea transportării de urgență a pacientului la cea mai
apropiată unitate medicală dintre cele desemnate potrivit
art. 23 alin. (2) din Regulamentul de aplicare a dispozițiilor
Legii nr. 143/2000 privind prevenirea și combaterea
traficului și consumului ilicit de droguri, cu modificările și
completările ulterioare, aprobat prin Hotărârea Guvernului
nr. 860/2005.
Art. 15. — În cazul în care o persoană prezintă
sindrom de abstinență (sevraj), se procedează după cum
urmează:
a) dacă medicul unității nu este abilitat să trateze
consumatorul, acesta va lua măsuri medicale minime și,
după caz, va contacta C.P.E.C.A. în vederea asigurării
măsurilor medicale necesare și desemnării unui manager
de caz sau managerul de caz, pentru situația în care
acesta este deja desemnat;
b) dacă medicul unității este abilitat să trateze
consumatorul, va lua măsurile necesare reducerii
simptomelor de sevraj.
Art. 16. — În cazul în care, la primirea consumatorului
la locul de detenție, acesta declară faptul că este inclus
într-un program integrat de asistență, comandantul unității
notifică C.P.E.C.A. în vederea asigurării continuării
programului. Notificarea se face de îndată în cazul în care
programul de asistență acordat consumatorului este PIT 4,
în formă de program substitutiv cu agoniști de opiacee.
Art. 17. — În cazul în care consumatorul inclus într-un
program de asistență este transferat într-un alt loc de
detenție, conducerea unității notifică C.P.E.C.A. din cadrul
căruia este desemnat managerul de caz, în vederea
contactării C.P.E.C.A. de la noul loc de detenție, pentru
preluarea cazului.
Art. 18. — În cazul în care consumatorul inclus într-un
program integrat de asistență părăsește locul de detenție,
comandantul unității notifică C.P.E.C.A. din cadrul căruia
este desemnat managerul de caz, în vederea continuării
programului în stare de libertate. Notificarea se face de
îndată în cazul în care programul de asistență acordat
consumatorului este PIT 4, în formă de program substitutiv
cu agoniști de opiacee.
Art. 19. — (1) Măsurile de prevenire a consumului ilicit
de droguri constau în activități de informare, educare,
comunicare, sensibilizare, câștigarea de abilități etc.,
adresate tuturor categoriilor de persoane aflate în stare
privativă de libertate.
(2) Activitățile prevăzute la alin. (1) pot consta în:
a) furnizarea, la intrarea în aresturi și penitenciare, a
unor informații generale cu privire la riscurile existente în
cazul consumului de droguri;
b) organizarea în penitenciare de acțiuni de informare,
educare, comunicare asupra riscului consumului de droguri,
precum și al contactării de boli infecțioase (HIV, hepatită B
și C etc.) ca urmare a acestuia;
c) organizarea în penitenciare de grupuri de lucru sau
de programe specifice cu invitarea unor specialiști din

8

MONITORUL OFICIAL AL ROMÂNIEI, PARTEA I, Nr. 471/31.V.2006

cadrul Agenției Naționale Antidrog sau al altor instituții
publice specializate, precum și din organizații
neguvernamentale autorizate;
d) organizarea în penitenciare de programe speciale
pentru persoanele cu antecedente de consum;
e) alte acțiuni specifice.
Art. 20. — Măsurile de prevenire se dispun în funcție
de specificul locului de detenție și se realizează de către
personalul acestuia în colaborare cu C.P.E.C.A., serviciile
de protecție a victimelor și reintegrare socială a
infractorilor, alte servicii publice, precum și asociații,
fundații, alte forme organizate ale societății civile, persoane
fizice și juridice autorizate, precum și organisme
internaționale.
Art. 21. — Măsurile și programele acordate
consumatorilor se asigură de către personalul care acordă
asistență medicală, psihologică sau socială la locurile de
detenție, cu formare inițială sau continuă în domeniul
drogurilor.
p. Ministrul justiției,
Katalin-Barbara Kibedi,
secretar de stat

Art. 22. — Prezentul ordin intră în vigoare la 30 de zile
de la data publicării în Monitorul Oficial al României,
Partea I.
Art. 23. — În termen de 60 de zile de la data intrării în
vigoare a prezentului ordin, inspectorul general al Poliției
Române aprobă prin dispoziție lista cu aresturile în care
vor fi depuși consumatorii de droguri.
Art. 24. — Administrația Națională a Penitenciarelor și
unitățile din subordine, Inspectoratul General al Poliției
Române și unitățile din subordine, Agenția Națională
Antidrog și centrele de prevenire, evaluare și consiliere din
subordine, Ministerul Sănătății și unitățile medicale dintre
cele desemnate potrivit art. 23 alin. (2) din Regulamentul
de aplicare a dispozițiilor Legii nr. 143/2000 privind
prevenirea și combaterea traficului și consumului ilicit de
droguri, cu modificările și completările ulterioare, aprobat
prin Hotărârea Guvernului nr. 860/2005, vor duce la
îndeplinire prevederile prezentului ordin.
Ministrul administrației și internelor,
Vasile Blaga

Ministrul sănătății,
Gheorghe Eugen Nicolăescu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 471/31.V.2006 conține 8 pagini.

Prețul: 0,60 lei noi/6.000 lei vechi

&JUYDGY|116474]
ISSN 1453—4495

