PARTEA

Anul 174 (XVIII) — Nr. 156

I

Vineri, 17 februarie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

179.

— Hotărâre pentru aprobarea Acordului tehnic
dintre Ministerul Administrației și Internelor din
România și Ministerul Apărării din Republica
Italiană privind schimburile în domeniul formării de
personal, semnat la Roma la 5 decembrie 2005 și
la București la 6 decembrie 2005 ...........................

2

Acord tehnic între Ministerul Administrației și Internelor
din România și Ministerul Apărării din Republica
Italiană privind schimburile în domeniul formării de
personal......................................................................

2–5

194.

— Hotărâre privind înființarea, organizarea și
funcționarea Comitetului interministerial pentru
supravegherea și controlul oficial al alimentelor și
hranei pentru animale ...............................................

5–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
88. — Ordin al ministrului sănătății privind modificarea
anexei la Ordinul ministrului sănătății nr. 424/2005
pentru aprobarea Regulamentului privind selecția
pentru înscrierea la programul de pregătire în cea
de-a doua specialitate înrudită, în regim cu taxă ....

7–8

2

MONITORUL OFICIAL AL ROMÂNIEI, PARTEA I, Nr. 156/17.II.2006

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Acordului tehnic
dintre Ministerul Administrației și Internelor din România
și Ministerul Apărării din Republica Italiană
privind schimburile în domeniul formării de personal,
semnat la Roma la 5 decembrie 2005 și la București
la 6 decembrie 2005
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul tehnic dintre Ministerul
Administrației și Internelor din România și Ministerul Apărării din Republica
Italiană privind schimburile în domeniul formării de personal, semnat la
Roma la 5 decembrie 2005 și la București la 6 decembrie 2005.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul afacerilor externe,
Mihai Răzvan Ungureanu
Ministrul finanțelor publice,
Sebastian Teodor Gheorghe Vlădescu
București, 9 februarie 2006.
Nr. 179.

A C O R D T E H N I C*)
între Ministerul Administrației și Internelor din România și Ministerul Apărării din Republica Italiană
privind schimburile în domeniul formării de personal
Ministerul Administrației și Internelor din România, prin Jandarmeria Română, și Ministerul Apărării din Republica
Italiană, prin Arma Carabinierilor, denumite în continuare părți,
luând în considerare:
— sprijinul acordat de Republica Italiană în procesul de integrare a României în structurile euroatlantice;
— termenii Acordului dintre statele-părți la Tratatul Atlanticului de Nord cu privire la statutul forțelor lor, semnat la
Londra la 19 iunie 1951 (S.O.F.A.);
— prevederile art. 13 din Statutul Asociației Forțelor de Poliție și Jandarmerie Europene și Mediteraneene cu
Statut Militar,
au convenit următoarele:
ARTICOLUL 1
Scopul

1. Scopul prezentului acord tehnic între Ministerul
Administrației și Internelor din România și Ministerul
Apărării din Republica Italiană privind schimburile în
domeniul formării de personal, denumit în continuare acord
tehnic, este acela de a institui și reglementa un program
de schimb de personal între Jandarmeria Română și Arma
Carabinierilor, având ca obiectiv intensificarea schimbului de
experiență în domeniul pregătirii personalului pentru
*) Traducere.

activitatea de prevenire și combatere a infracțiunilor,
referitoare la cunoașterea tehnicilor de conservare și
reținere a corpurilor delicte, precum și de întocmire a
actelor premergătoare în vederea începerii urmăririi penale.
2. Prezentul acord tehnic definește condițiile generale
care guvernează programul menționat, în cadrul limitelor
prevăzute de legile și regulamentele în vigoare în teritoriile
statelor părților și de termenii Acordului dintre statele-părți
la Tratatul Atlanticului de Nord cu privire la statutul forțelor
lor, semnat la Londra la 19 iunie 1951 (S.O.F.A.).

MONITORUL OFICIAL AL ROMÂNIEI, PARTEA I, Nr. 156/17.II.2006

3

ARTICOLUL 2

ARTICOLUL 6

Definiții

Pregătirea introductivă

Pentru scopurile prezentului acord tehnic, următorii
termeni sunt definiți astfel:
a) personal la schimb — reprezintă orice ofițer sau
subofițer aflat în serviciul activ în cadrul uneia dintre cele
două părți, care este prezent pe teritoriul statului celeilalte
părți, în virtutea prezentului program de schimb;
b) forța de origine — forța statului de origine, căreia îi
aparține personalul la schimb;
c) forța gazdă — forța pe lângă care va fi desemnat
personalul la schimb, în vederea aplicării prezentului
program la schimb;
d) statul de origine — statul căruia îi aparține forța de
origine;
e) statul gazdă — statul căruia îi aparține forța gazdă;
f) membrii familiei — membrii familiei personalului la
schimb care sunt prezenți pe teritoriul statului gazdă cu
acordul forței de origine și care, în conformitate cu Acordul
dintre statele-părți la Tratatul Atlanticului de Nord cu privire
la statutul forțelor lor, semnat la Londra la 19 iunie 1951
(S.O.F.A.), au statut de personal la schimb.

1. Pregătirea profesională și lingvistică solicitată pentru
îndeplinirea îndatoririlor sunt responsabilitatea forței de
origine. Această pregătire trebuie să fie realizată înaintea
începerii mandatului personalului la schimb.
2. Această pregătire poate fi realizată în totalitate sau
în parte prin grija forței gazdă, în urma acordului prealabil
dintre forța de origine și forța gazdă.
ARTICOLUL 7
Subordonarea

1. Personalul la schimb rămâne personal al forței de
origine.
2. Subordonarea ierarhică a personalului la schimb va fi
stabilită potrivit legislației statului forței de origine, cu
adaptările cerute de caracterul misiunii.
3. Subordonarea funcțională a personalului la schimb va
fi stabilită potrivit legislației statului forței gazdă, cu
adaptările cerute de caracterul misiunii.
ARTICOLUL 8
Disciplina

ARTICOLUL 3
Modalități de realizare a schimburilor

1. Atribuțiile personalului la schimb vor fi stabilite de
comun acord de către forța de origine și forța gazdă;
numărul total va fi de o unitate.
2. În cazul în care una dintre cele două părți nu poate
trimite personal la schimb, cealaltă parte trimite propriul
personal, după primirea acordului primei părți.
3. Mandatul personalului la schimb este de șase luni,
fără a se lua în calcul perioada necesară pentru pregătirea
introductivă și cursurile de limbă.
ARTICOLUL 4
Desfășurarea activității

1. Personalul la schimb va participa, de regulă, la toate
activitățile structurii în care este repartizat, cu următoarele
excepții:
a) nu desfășoară activități de comandă;
b) nu efectuează servicii înarmat;
c) nu are puteri disciplinare asupra personalului militar
sau civil din cadrul structurii în care este repartizat;
d) nu participă la misiuni sau activități polițienești ori de
securitate internă.
2. Participarea personalului la schimb la misiuni sau
operațiuni ale forței gazdă este condiționată de respectarea
scopului prezentului acord tehnic și de autorizația expresă
din partea forței de origine.
ARTICOLUL 5
Criterii de selecție

1. Forța de origine este responsabilă de selecția
personalului propriu care va fi desemnat pe lângă forța
gazdă ca personal la schimb.
2. Personalul selecționat trebuie să posede cunoștințele
teoretice și experiența practică minimă cerută pentru
îndatoririle pe care va trebui să le îndeplinească.

1. Personalul la schimb trebuie să respecte legislația în
vigoare în statul forței gazdă, respectând însă și legislația
statului de origine și regulamentele forței de origine.
2. Personalul la schimb care încalcă legile statului
gazdă și regulamentele forței gazdă poate fi exclus din
programul la schimb la solicitarea uneia dintre părți.
Această măsură nu afectează în nici un mod dreptul forței
de origine de a înlocui personalul la schimb desemnat pe
lângă forța gazdă.
3. Personalul la schimb nu are putere disciplinară față
de personalul forței gazdă. Totuși, în virtutea atribuțiunilor
speciale ale misiunii încredințate personalul la schimb
poate da dispoziții personalului care îi este subordonat.
4. Personalul la schimb execută ordinele legitime ale
personalului din cadrul forței gazdă cu grad sau funcție
superior/superioară, în măsura în care aceste ordine
privesc scopul programului de schimb.
5. Forța gazdă nu este autorizată să aplice sancțiuni
disciplinare personalului la schimb. Potrivit art. 7, respectivii
comandanți pot semnala superiorului pe linie disciplinară
din cadrul forței de origine orice încălcare gravă a normelor
disciplinare în care este implicat personalul la schimb. Cele
două forțe colaborează pentru aplicarea măsurilor
disciplinare sau administrative necesare în cauză, care au
fost dispuse de către forța de origine.
ARTICOLUL 9
Rapoarte

1. La încheierea mandatului, personalul la schimb
prezintă, pe cale ierarhică, comandantului structurii forței
gazdă în cadrul căreia și-a realizat serviciul de schimb un
raport asupra activității desfășurate pe perioada mandatului.
2. Comandantul structurii din cadrul forței gazdă trimite
o copie a raportului autorității forței de origine de care
personalul la schimb depinde disciplinar, așa după cum
este indicat la art. 7.
3. Celelalte rapoarte pe care personalul la schimb le va
întocmi, eventual, pe parcursul îndeplinirii mandatului vor fi,

4

MONITORUL OFICIAL AL ROMÂNIEI, PARTEA I, Nr. 156/17.II.2006

de asemenea, transmise potrivit modalităților specificate la
alineatul precedent.
ARTICOLUL 10
Rapoartele de evaluare

1. La încheierea mandatului sau la solicitarea forței de
origine, superiorul responsabil din cadrul forței gazdă
efectuează o evaluare a rezultatelor obținute de personalul
la schimb, potrivit dispozițiilor în vigoare ale forței gazdă.
2. Raportul de evaluare trebuie să cuprindă principalele
îndatoriri și sarcini încredințate personalului la schimb și să
conțină o evaluare a rezultatelor obținute, precum și o
apreciere a comportamentului avut de acest personal
pentru perioada care face obiectul evaluării.
3. Raportul de evaluare se transmite autorității din
cadrul forței de origine de care personalul la schimb
depinde din punct de vedere disciplinar, așa cum este
prevăzut la art. 7, și este utilizat pentru întocmirea
raportului național de evaluare, potrivit dispozițiilor în
vigoare ale forței de origine.
ARTICOLUL 11
Securitatea materialelor și a documentelor clasificate

Personalul la schimb este obligat să respecte normele
de securitate ale statului gazdă și ale forței gazdă,
îndeosebi pe cele referitoare la materialele și documentele
clasificate.
ARTICOLUL 12
Programul de lucru, învoiri, sărbători legale și permisii

1. Personalul la schimb va respecta reglementările forței
gazdă privind programul de lucru și învoirile.
2. Personalul la schimb poate beneficia și de sărbători
legale din partea forței de origine, cu aprobarea forței
gazdă și cu îndeplinirea atribuțiunilor de serviciu.
3. Personalului la schimb i se acordă învoiri și permisii
în conformitate cu reglementările în vigoare ale forței de
origine și cu aprobarea prealabilă a autorității competente
din cadrul forței gazdă. Solicitările pentru acordarea
învoirilor sunt prezentate superiorului responsabil din cadrul
forței gazdă, care își exprimă punctul de vedere și le
transmite autorității responsabile din cadrul forței de origine,
specificată la art. 7.
ARTICOLUL 13
Ținuta

1. Personalul la schimb trebuie să respecte cu strictețe
regulamentele forței de origine privind portul uniformei. În
diferite ocazii, va îmbrăca uniforma care, pe cât posibil, să
corespundă regulamentului forței gazdă privind uniformele.
2. Echipamentele și ținutele speciale se distribuie
personalului la schimb după aceleași reguli care sunt
valabile pentru personalul forței gazdă. Echipamentul și
ținuta speciale sunt purtate după aceleași reguli care sunt
valabile pentru personalul forței gazdă.
3. În ceea ce privește ținuta civilă, personalul la schimb
va respecta obiceiurile forței gazdă.

ARTICOLUL 14
Masa, cazarea și facilități generale

1. Potrivit disponibilităților și posibilităților oferite de
regulamentele în vigoare, forța gazdă asigură personalului
la schimb masa și cazarea, în aceleași condiții și cu
aceleași costuri alocate propriului personal.
2. În cazul în care forța de origine autorizează ca
personalul la schimb să fie însoțit de membrii de familie,
informațiile referitoare la aceștia vor trebui să fie
comunicate atașatului de afaceri interne sau, după caz,
atașatului apărării al statului forței gazdă, în conformitate
cu procedurile în vigoare.
3. Personalului la schimb și membrilor familiei acestuia
le va fi permis accesul în cercuri militare, magazine și
locuri de recreere potrivit acelorași reguli aplicabile
personalului echivalent din cadrul forței gazdă.
ARTICOLUL 15
Servicii sanitare și stomatologice

1. În conformitate cu legislația sa națională, statul forței
gazdă va asigura personalului la schimb și membrilor
familiei acestuia servicii sanitare și stomatologice.
2. Cheltuielile pentru vizitele medicale private vor fi
suportate întotdeauna de către personalul la schimb.
ARTICOLUL 16
Dispoziții financiare

1. Pe durata realizării schimbului și în limitele stabilite
de legislația în vigoare în propriul stat, forța de origine își
asumă următoarele obligații financiare:
a) salariul și indemnizațiile personalului la schimb;
b) costurile și indemnizațiile legate de transportul
propriului personal la schimb, al membrilor familiei acestuia
și al materialelor, care se realizează la începutul și la
finalul schimbului;
c) toate costurile și indemnizațiile de misiune pentru
deplasările efectuate în timpul mandatului, din ordinul forței
de origine;
d) indemnizațiile pentru pierderea sau deteriorarea
uniformei sau a altor echipamente ale personalului la
schimb;
e) cheltuieli derivate din repatrierea pentru motive
medicale a membrilor familiei personalului la schimb;
f) costurile legate de transportul coșciugului și
cheltuielile funerare în caz de deces al personalului la
schimb sau al membrilor familiei acestuia;
g) cheltuieli legate de îndatoriri speciale efectuate pentru
forța de origine;
h) indemnizația de misiune pentru deplasările de
serviciu în afara teritoriului statului forței de origine și a
teritoriului statului forței gazdă.
2. Pe durata realizării schimbului și în limitele stabilite
de legislația în vigoare în propriul stat, forța gazdă își
asumă următoarele obligații financiare:
a) costurile aferente cursurilor de scurtă durată de
familiarizare și de doctrină efectuate prin grija forței gazdă
cu scopul de a pregăti personalul la schimb pentru
îndeplinirea sarcinilor, acesta fiind deja calificat în ceea ce
privește bazele minime cerute pentru îndeplinirea atribuțiilor;
b) costurile aferente cursurilor efectuate de către
personalul la schimb la solicitarea forței gazdă;

MONITORUL OFICIAL AL ROMÂNIEI, PARTEA I, Nr. 156/17.II.2006
c) costurile și indemnizațiile legate de transportul și
transferul personalului la schimb, ale membrilor familiei
acestuia, precum și ale materialelor, în caz de schimbare a
reședinței personalului la schimb care s-a efectuat la
cererea forței gazdă;
d) costurile transportului și indemnizațiile de misiune ale
personalului la schimb, pentru deplasările ordonate de forța
gazdă.
3. În orice caz și în conformitate cu cele prevăzute la
paragrafele 1 și 2 celelalte obligații financiare derivate din
activități conexe prezentului acord tehnic vor fi împărțite
între părți potrivit principiului reciprocității.

5

ARTICOLUL 18
Dispoziții finale

Orice diferend privind aplicarea sau interpretarea
prezentului acord tehnic se va soluționa doar prin
consultări între părți, fiind exclusă orice formă de a apela
la arbitri.

1. Prezentul acord tehnic intră în vigoare la 30 de zile
de la data primirii ultimei notificări prin care părțile își
comunică îndeplinirea procedurilor interne necesare pentru
intrarea în vigoare a prezentului acord tehnic.
2. Oricare dintre părți poate, în orice moment, să
denunțe prezentul acord tehnic printr-o notificare scrisă.
Denunțarea va produce efecte după 6 luni de la data
primirii unei astfel de notificări de către cealaltă parte.
3. De comun acord, părțile pot să modifice prezentul
acord tehnic. Modificările vor intra în vigoare conform
procedurii prevăzute la paragraful 1.
Semnat la Roma la 5 decembrie 2005 și la București
la 6 decembrie 2005 în două exemplare originale, fiecare
în limbile română, italiană și engleză, toate textele fiind
egal autentice. În caz de diferende în interpretare, textul în
limba engleză va prevala.

Pentru Ministerul Administrației și Internelor din România,
general de brigadă Costică Silion,
inspector general al Jandarmeriei Române

Pentru Ministerul Apărării din Republica Italiană,
general de corp de armată Luciano Gottardo,
comandant general al Armei Carabinierilor

ARTICOLUL 17
Soluționarea diferendelor

GUVERNUL ROMÂNIEI

HOTĂRÂRE
privind înființarea, organizarea și funcționarea Comitetului interministerial pentru supravegherea
și controlul oficial al alimentelor și hranei pentru animale
În temeiul art. 108 din Constituția României, republicată, al art. 12 din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, și al art. 4 alin. (5) din Legea
nr. 150/2004 privind siguranța alimentelor și a hranei pentru animale, cu modificările și completările ulterioare,
Guvernul României adoptă prezenta hotărâre.
Art. 1. — (1) Se înființează Comitetul interministerial
pentru supravegherea și controlul oficial al alimentelor și
hranei pentru animale, denumit în continuare Comitet
interministerial, având ca scop asigurarea bunei funcționări
a sistemului de control oficial al alimentelor și hranei pentru
animale și a unui nivel înalt de protecție a sănătății publice
și a intereselor consumatorilor în ceea ce privește
alimentele, incluzând practici corecte din domeniile de
activitate ale autorităților implicate, inclusiv comerțul cu
alimente.
(2) Comitetul interministerial se organizează și
funcționează ca organism fără personalitate juridică, în
scopul elaborării, integrării, corelării și monitorizării politicilor
Guvernului în domeniul sanitar-veterinar și pentru siguranța
alimentelor.
(3) Comitetul interministerial funcționează în subordinea
Consiliului interministerial pentru probleme economice,
politici fiscale și comerciale, piața internă, competitivitate,
mediul de afaceri, prevăzut la poziția IV din anexa nr. 1 la
Hotărârea Guvernului nr. 750/2005 privind constituirea
consiliilor interministeriale permanente.
Art. 2. — Comitetul interministerial asigură colaborarea
dintre autoritățile competente cu atribuții în domeniul
siguranței alimentelor, în vederea:

a) dezvoltării și perfecționării sistemului de control oficial
al alimentelor, concept care reprezintă totalitatea instituțiilor,
mecanismelor, metodelor și procedurilor de control
necesare în vederea garantării siguranței alimentelor și a
hranei pentru animale și protecției sănătății și intereselor
consumatorilor;
b) perfecționării cadrului legislativ și instituțional în
materie, care să îndeplinească cerințele de integrare în
piața unică europeană;
c) accelerării procesului de armonizare a legislației
naționale cu legislația comunitară în domeniu;
d) eliminării suprapunerii de activități ale autorităților
responsabile în efectuarea controlului oficial al alimentelor
și a hranei pentru animale;
e) asumării responsabilităților pentru segmentele
neacoperite în activitatea de control oficial al alimentelor și
hranei pentru animale;
f) realizării planurilor pentru programele de supraveghere
și control al alimentelor și hranei pentru animale;
g) evaluării rezultatelor programelor de supraveghere și
control al alimentelor și hranei pentru animale;
h) evaluării riscului prezentat de alimente pentru
sănătatea omului.

6

MONITORUL OFICIAL AL ROMÂNIEI, PARTEA I, Nr. 156/17.II.2006

Art. 3. — (1) Comitetul interministerial are următoarele
atribuții principale:
a) analizează și evaluează sistemul actual de
supraveghere și control al alimentelor și hranei pentru
animale;
b) urmărește, în baza analizelor și evaluărilor efectuate,
ca activitatea de control oficial al alimentelor să răspundă
cerințelor prevăzute de legislația în domeniu;
c) identifică metodele și mijloacele practice care pot fi
folosite pentru aplicarea unui sistem de control oficial, în
conformitate cu cerințele Uniunii Europene;
d) propune realizarea, în condițiile legii, a unor acțiuni și
măsuri speciale având ca scop prevenirea, eliminarea sau
reducerea riscurilor pentru sănătatea publică și a animalelor;
e) propune Guvernului spre adoptare, prin intermediul
Consiliului interministerial pentru probleme economice,
politici fiscale și comerciale, piața internă, competitivitate,
mediul de afaceri, măsurile ce se impun pentru dezvoltarea
și perfecționarea sistemului de control oficial al alimentelor
și hranei pentru animale, precum și a cadrului legislativ și
instituțional în materie;
f) informează anual Guvernul, prin intermediul Consiliului
interministerial pentru probleme economice, politici fiscale și
comerciale, piața internă, competitivitate, mediul de afaceri,
cu privire la activitatea și rezultatele obținute și elaborează
un raport anual de activitate;
g) colaborează cu autoritățile și instituțiile publice și cu
persoane juridice și fizice în vederea realizării rolului său.
(2) Comitetul interministerial îndeplinește orice alte atribuții
în vederea realizării scopului pentru care a fost constituit,
stabilite prin acte normative sau dispuse de primul-ministru.
(3) Deciziile Comitetului interministerial sunt duse la
îndeplinire de autoritățile reprezentate în cadrul acestuia,
potrivit atribuțiilor ce le revin în conformitate cu
reglementările legale în vigoare.

Art. 4. — (1) Componența Comitetului interministerial
este prevăzută în anexa care face parte integrantă din
prezenta hotărâre.
(2) Componența nominală a Comitetului interministerial
se aprobă prin ordin al președintelui Autorității Naționale
Sanitare Veterinare și pentru Siguranța Alimentelor, la
propunerea instituțiilor reprezentate.
(3) Comitetul interministerial este condus de președintele
Autorității Naționale Sanitare Veterinare și pentru Siguranța
Alimentelor, în calitate de președinte.
(4) În lipsa președintelui, conducerea Comitetului
interministerial este asigurată de unul dintre vicepreședinți,
desemnat de președintele Comitetului interministerial.
(5) La ședințele Comitetului interministerial pot participa,
în calitate de invitați, reprezentanți ai altor autorități ale
administrației publice și ai unor organizații neguvernamentale
reprezentative ale întreprinzătorilor, producătorilor și
consumatorilor.
Art. 5. — Comitetul interministerial se întrunește
trimestrial și ori de câte ori este necesar, la convocarea
președintelui sau, în lipsa acestuia, a unuia dintre
vicepreședinți.
Art. 6. — (1) În termen de 10 zile de la data intrării în
vigoare a prezentei hotărâri instituțiile prevăzute în anexă
își vor desemna reprezentanții în Comitetul interministerial.
(2) În termen de 30 de zile de la data intrării în vigoare
a prezentei hotărâri, Autoritatea Națională Sanitară
Veterinară și pentru Siguranța Alimentelor va elabora
proiectul Regulamentului de organizare și funcționare a
Comitetului interministerial, care va fi analizat și adoptat în
prima ședință a acestuia. Regulamentul se aprobă prin
ordin al președintelui Autorității Naționale Sanitare
Veterinare și pentru Siguranța Alimentelor.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Președintele Autorității Naționale Sanitare Veterinare
și pentru Siguranța Alimentelor,
Ion Agafiței
Ministrul integrării europene,
Anca Daniela Boagiu
Ministrul finanțelor publice,
Sebastian Teodor Gheorghe Vlădescu
București, 9 februarie 2006.
Nr. 194.
ANEXĂ
COMPONENȚA

Comitetului interministerial pentru supravegherea și controlul oficial al alimentelor și hranei pentru animale
Nr.
crt.

1.
2.
3.
4.

Denumirea instituției

Funcția în instituție a reprezentantului
în Comitetul interministerial

Autoritatea Națională Sanitară Veterinară
Președintele Autorității Naționale Sanitare Veterinare
și pentru Siguranța Alimentelor
și pentru Siguranța Alimentelor — secretar de stat
Ministerul Agriculturii, Pădurilor și Dezvoltării Rurale Secretar de stat
Ministerul Sănătății
Secretar de stat
Autoritatea Națională pentru Protecția
Președintele Autorității Naționale pentru Protecția
Consumatorilor
Consumatorilor — secretar de stat

Calitatea reprezentantului
în Comitetul interministerial

Președinte
Vicepreședinte
Vicepreședinte
Vicepreședinte

7

MONITORUL OFICIAL AL ROMÂNIEI, PARTEA I, Nr. 156/17.II.2006
Nr.
crt.

5.
6.
7.
8.
9.
10.
11.
12.
13.
14.

Denumirea instituției

Funcția în instituție a reprezentantului
în Comitetul interministerial

Autoritatea Națională Sanitară Veterinară
Directorul general al Direcției generale siguranța
și pentru Siguranța Alimentelor
alimentelor
Autoritatea Națională Sanitară Veterinară
Secretar general
și pentru Siguranța Alimentelor
Autoritatea Națională pentru Protecția
Vicepreședinte
Consumatorilor
Ministerul Sănătății
Director
Ministerul Sănătății
Director
Ministerul Agriculturii, Pădurilor și Dezvoltării Rurale Director
Ministerul Agriculturii, Pădurilor și Dezvoltării Rurale Director
Ministerul Mediului și Gospodăririi Apelor
Director
Autoritatea Națională a Vămilor
Director
Ministerul Administrației și Internelor
Director

Calitatea reprezentantului
în Comitetul interministerial

Secretar
Membru
Membru
Membru
Membru
Membru
Membru
Membru
Membru
Membru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind modificarea anexei la Ordinul ministrului sănătății nr. 424/2005
pentru aprobarea Regulamentului privind selecția pentru înscrierea la programul de pregătire
în cea de-a doua specialitate înrudită, în regim cu taxă
Văzând Referatul Direcției de resurse umane și dezvoltare profesională nr. E.N. 6.825 din 7 februarie 2006,
în temeiul dispozițiilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. I. — Regulamentul privind selecția pentru înscrierea
la programul de pregătire în cea de-a doua specialitate
înrudită, în regim cu taxă, aprobat prin Ordinul ministrului
sănătății nr. 424/2005, publicat în Monitorul Oficial al
României, Partea I, nr. 392 din 10 mai 2005, cu
modificările ulterioare, se modifică după cum urmează:
1. Punctul 1 va avea următorul cuprins:
î1. Acreditarea îndrumătorilor de programe de pregătire —
pe centre universitare și specialități — se face de
Ministerul Sănătății la propunerea Centrului Național de
Perfecționare în Domeniul Sanitar București.
Vor fi propuși pentru acreditare actualii coordonatori de
rezidenți, cadre didactice cu funcție de predare.
Pentru specialitatea medicină de urgență vor fi
acreditate cadre didactice cu funcție de predare de la
disciplinele urgențe medicale, respectiv urgențe chirurgicale,
precum și medici primari ATI, cardiologie, chirurgie
generală, medicină de urgență încadrați în unități de primire
urgențe din spitale clinice.
Pentru specialitatea geriatrie și gerontologie vor fi
acreditate cadre didactice cu funcție de predare de la
disciplina geriatrie-gerontologie și medici primari geriatriegerontologie încadrați în secții din unități sanitare din centre
urniversitare medicale.
Pentru specialitatea neonatologie vor fi acreditate cadre
didactice cu funcție de predare de la disciplina de
neonatologie și medici primari neonatologie încadrați în
unități sanitare din centre universitare medicale.

Pentru specialitatea expertiză medicală a capacității de
muncă vor fi acreditate cadre didactice cu funcție de
predare de la disciplina de expertiză medicală și medici
primari expertiză medicală a capacității de muncă, încadrați
în Institutul Național de Expertiză Medicală a Capacității de
Muncă și Recuperare Medicală.
Pentru specialitatea medicina muncii vor fi acreditați
coordonatori și cercetătorii științifici gradele I și II, confirmați
ca medici primari medicina muncii. Șefii de disciplină
medicina muncii din toate centrele universitare medicale vor
nominaliza medici primari medicina muncii care să
răspundă de efectuarea stagiului de pregătire sub directa
coordonare a unui cadru didactic cu funcție de predare,
conform publicației Viața Medicală din 11 februarie 2005.
Cadrele didactice cu funcție de predare care sunt
confirmate ca medici primari în specialități de bază și în
cea de-a doua specialitate înrudită vor fi acreditate în
ambele specialități. În această situație îndrumătorii vor avea
în pregătire maximum 2 medici, indiferent de specialitate.
Acreditarea ca îndrumător de pregătire nu atrage
obligativitatea celui în cauză de a primi medici la pregătire.“
2. Punctul 4.1 va avea următorul cuprins:
î4.1. Listele cu candidații care vor susține proba de
departajare se vor alcătui pe centre universitare, pentru
fiecare specialitate și îndrumător în parte, conform avizelor
acordate la înscriere, cu excepția specialității medicina
muncii, pentru care listele se vor alcătui pe centre
universitare.“

8

MONITORUL OFICIAL AL ROMÂNIEI, PARTEA I, Nr. 156/17.II.2006

3. După punctul 4.4 se introduce un nou punct,
punctul 4.5, cu următorul cuprins:
î4.5. Nu se organizează proba de departajare în
cazurile în care îndrumătorii au respectat limita de
2 candidați/îndrumător.“
4. Punctul 5 va avea următorul cuprins:
î5.1. Candidații se clasifică pe specialitate și îndrumător.
Alegerea locului se va face în ordinea descrescătoare a
punctajului. Candidații care nu s-au clasificat în limita
locurilor acordate pot fi redistribuiți, în ordinea
descrescătoare a punctajelor, îndrumătorilor acreditați
disponibili din centrul universitar respectiv, cu acordul
acestora.
5.2. Pentru specialitatea medicina muncii clasificarea se
face pe centre universitare, alegerea locului și a
îndrumătorului se va face în ordinea descrescătoare a
punctajului.“
5. Punctul 6 va avea următorul cuprins:
î6. Proba de departajare se va susține în termen de
30 de zile de la publicarea în Monitorul Oficial al
României, Partea I, a prezentului regulament.“
6. Punctul 7 va avea următorul cuprins:
î7. Pentru toate specialitățile și îndrumătorii la care
numărul solicitărilor este de peste 2, dar nu mai mare de 5,
proba de departajare va consta dintr-un test scris cu
5 întrebări.“
7. Punctul 8 va avea următorul cuprins:
î8. Pentru toate specialitățile și îndrumătorii la care
numărul solicitărilor este de peste 5, proba de departajare
va consta dintr-un test scris cu 10 întrebări.“
8. Punctul 13 va avea următorul cuprins:
î13. Centrul Național de Perfecționare în Domeniul
Sanitar București va propune desemnarea de comisii
centrale pe specialități. Comisiile centrale se vor întruni la

nivelul unui centru universitar stabilit în funcție de numărul
de candidați. Primul candidat în ordine alfabetică va
extrage 5, respectiv 10 subiecte din tematica publicată, din
care comisia va alcătui întrebările testului. Aceste întrebări
vor fi transmise pe suport electronic, în condiții de
securitate, la Centrul Național de Perfecționare în Domeniul
Sanitar București care le va transmite comisiilor din toate
centrele universitare unde se susține testul.“
9. Punctul 14.2 va avea următorul cuprins:
î14.2. Baremul de notare a întrebărilor va fi alcătuit de
către comisiile centrale și transmis Centrului Național de
Perfecționare în Domeniul Sanitar București pe suport
electronic, în condiții de securitate, în timpul susținerii
testului scris, și transmis prin e-mail comisiilor din centrele
universitare.“
10. Punctul 15 va avea următorul cuprins:
î15. Eventualele contestații privind notarea răspunsurilor
se adresează în scris președintelui comisiei, în termen de
o oră după anunțarea notei. Comisia va comunica
răspunsul la contestații în termen de 24 de ore.“
11. Punctul 19 va avea următorul cuprins:
î19. Catalogul definitiv cu rezultatele probei de
departajare va fi afișat la nivelul comisiei de notare și
transmis prin e-mail Centrului Național de Perfecționare în
Domeniul Sanitar București, în termen de 24 de ore de la
stabilirea acestuia. Catalogul în original va fi transmis în
termen de 5 zile prin poștă.“
Art. II. — Direcția de resurse umane și dezvoltare
profesională și Centrul Național de Perfecționare în
Domeniul Sanitar București vor duce la îndeplinire
dispozițiile prezentului ordin.
Art. III. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu
București, 7 februarie 2006.
Nr. 88.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 156/17.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113329]
ISSN 1453—4495

