Anul 174 (XVIII) — Nr. 39

PARTEA

I

LEGI, DECRETE, HOTĂRÂRI ȘI ALTE ACTE

Marți, 17 ianuarie 2006

SUMAR

Nr.

Pagina

Nr.
15.

Pagina

11.

9.

12.

— Lege privind instituirea indemnizației pentru
pensionarii sistemului public de pensii, membri ai
uniunilor de creatori legal constituite și
recunoscute ca persoane juridice de utilitate
publică ......................................................................

— Lege privind aprobarea Ordonanței de urgență
a Guvernului nr. 69/2005 pentru modificarea
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților și regiilor autonome subordonate
autorităților administrației publice locale ..................

7

— Decret pentru promulgarea Legii privind
aprobarea Ordonanței de urgență a Guvernului
nr. 69/2005 pentru modificarea Ordonanței de
urgență a Guvernului nr. 8/2003 privind stimularea
procesului de restructurare, reorganizare și
privatizare a unor societăți naționale, companii
naționale și societăți comerciale cu capital
majoritar de stat, precum și a societăților și
regiilor autonome subordonate autorităților
administrației publice locale......................................

7

2

— Decret pentru promulgarea Legii privind
instituirea indemnizației pentru pensionarii
sistemului public de pensii, membri ai uniunilor de
creatori legal constituite și recunoscute ca
persoane juridice de utilitate publică .......................

6

19.

8.

— Decret privind promulgarea Legii pentru
modificarea și completarea Legii muzeelor și a
colecțiilor publice nr. 311/2003 ................................

16.

LEGI ȘI DECRETE

3

— Lege privind aprobarea Ordonanței Guvernului
nr. 54/2005 pentru modificarea art. 1 alin. (1) din
Legea nr. 490/2004 privind stimularea financiară a
personalului care gestionează fonduri comunitare ....
— Decret pentru promulgarea Legii privind
aprobarea Ordonanței Guvernului nr. 54/2005
pentru modificarea art. 1 alin. (1) din Legea
nr. 490/2004 privind stimularea financiară a
personalului care gestionează fonduri comunitare

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4
4.

12.

— Lege pentru modificarea și completarea Legii
muzeelor și a colecțiilor publice nr. 311/2003........

4–6

— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea Regulamentului de organizare și
funcționare a oficiilor teritoriale pentru întreprinderi
mici și mijlocii și cooperație .....................................

8

2

MONITORUL OFICIAL AL ROMÂNIEI, PARTEA I, Nr. 39/17.I.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind instituirea indemnizației pentru pensionarii sistemului public de pensii,
membri ai uniunilor de creatori legal constituite și recunoscute ca persoane juridice
de utilitate publică
Parlamentul României adoptă prezenta lege.
Art. 1. — (1) Prezenta lege reglementează dreptul la o
indemnizație lunară în beneficiul pensionarilor sistemului
public de pensii, care sunt membri ai uniunilor de creatori
legal constituite și recunoscute ca persoane juridice de
utilitate publică, potrivit dispozițiilor Ordonanței Guvernului
nr. 26/2000 cu privire la asociații și fundații, aprobată cu
modificări prin Legea nr. 246/2005.
(2) Cuantumul indemnizației reprezintă echivalentul a
50% din pensia cuvenită titularului sau, după caz, aflată în
plată la data solicitării.
(3) Indemnizația nu se acordă persoanelor prevăzute la
alin. (1) care beneficiază de indemnizația acordată potrivit
Legii nr. 118/2002 pentru instituirea indemnizației de merit,
cu modificările ulterioare.
Art. 2. — Beneficiază de dispozițiile prezentei legi
persoanele care au calitatea de membru al uniunilor de
creatori prevăzute la art. 1 alin. (1), potrivit statutelor
acestora.
Art. 3. — (1) Conducerea fiecăreia dintre uniunile
prevăzute la art. 1 alin. (1) va atesta calitatea de membru,
la cererea persoanelor interesate. Conducerii uniunii de
creatori îi revine întreaga responsabilitate asupra
corectitudinii și exactității datelor consemnate în dovada
calității de membru.
(2) Dovada eliberată poate fi contestată potrivit Legii
contenciosului administrativ nr. 554/2004.
(3) Conducerile uniunilor de creatori legal constituite și
recunoscute ca persoane juridice de utilitate publică, potrivit
legii, vor institui o evidență specială privind persoanele
cărora li s-au eliberat dovezi pentru a atesta calitatea de
membru în scopul de a beneficia de indemnizație.
Art. 4. — Stabilirea și plata indemnizației lunare se
efectuează de către casa teritorială de pensii în a cărei
rază solicitantul își are domiciliul sau reședința.
Art. 5. — (1) Indemnizația lunară prevăzută de prezenta
lege se acordă, la cerere, începând cu luna următoare celei
în care a fost depusă cererea la casa teritorială de pensii.
(2) Cererea va fi însoțită de actul de identitate, decizia
de pensionare sau, după caz, cuponul mandat poștal ori
talonul cont curent, dovada calității de membru al uniunilor
de creatori legal constituite și recunoscute ca persoane
juridice de utilitate publică, o declarație pe propria
răspundere că nu este beneficiar al prevederilor Legii

nr. 118/2002, precum și alte documente necesare susținerii
cererii.
(3) Punerea în plată se face în baza deciziei casei
teritoriale de pensii competente.
(4) Decizia prevăzută la alin. (3) poate fi contestată de
solicitant, în condițiile Legii nr. 554/2004.
Art. 6. — Plata indemnizației încetează începând cu
luna următoare celei în care beneficiarul a decedat sau în
cazul pierderii calității de membru, pe baza comunicării
efectuate în acest sens de conducerea persoanei juridice
prevăzute la art. 1 alin. (1).
Art. 7. — (1) Sumele încasate necuvenit cu titlu de
indemnizație se recuperează de la beneficiar, în condițiile
legii.
(2) În cazul în care sumele plătite necuvenit drept
indemnizație nu pot fi recuperate de la beneficiar, ele vor fi
recuperate, în condițiile legii, de la persoanele vinovate de
dispunerea fără drept a plății.
Art. 8. — Fondurile necesare plății drepturilor prevăzute
de prezenta lege, cheltuielile administrative, precum și cele
de transmitere a drepturilor se asigură din bugetul de stat,
prin bugetul Ministerului Muncii, Solidarității Sociale și
Familiei.
Art. 9. — Prevederile referitoare la stabilirea,
suspendarea, încetarea, plata pensiilor, răspunderea juridică
și jurisdicția din domeniul pensiilor din sistemul public de
pensii și alte drepturi de asigurări sociale se aplică în mod
corespunzător și indemnizației stabilite în condițiile prezentei
legi.
Art. 10. — (1) În termen de 90 de zile de la publicarea
prezentei legi în Monitorul Oficial al României, Partea I,
conducerile persoanelor juridice prevăzute la art. 1 alin. (1)
vor transmite Casei Naționale de Pensii și Alte Drepturi de
Asigurări Sociale situația completă a membrilor cu statut de
pensionar al sistemului public.
(2) În același termen Ministerul Muncii, Solidarității
Sociale și Familiei va elabora norme metodologice de
aplicare a prezentei legi, care se aprobă prin hotărâre a
Guvernului.
Art. 11. — Prezenta lege intră în vigoare la data de
1 ianuarie 2007, cu excepția dispozițiilor art. 10.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 11 ianuarie 2006.
Nr. 8.

3

MONITORUL OFICIAL AL ROMÂNIEI, PARTEA I, Nr. 39/17.I.2006
PREȘEDINTELE ROMÂNIEI

DECRET
pentru promulgarea Legii privind instituirea indemnizației
pentru pensionarii sistemului public de pensii,
membri ai uniunilor de creatori legal constituite
și recunoscute ca persoane juridice de utilitate publică
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind instituirea indemnizației
pentru pensionarii sistemului public de pensii, membri ai uniunilor de creatori
legal constituite și recunoscute ca persoane juridice de utilitate publică și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 ianuarie 2006.
Nr. 11.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 54/2005 pentru modificarea art. 1 alin. (1)
din Legea nr. 490/2004 privind stimularea financiară a personalului care gestionează
fonduri comunitare
Parlamentul României adoptă prezenta lege.
Art. I. — Se aprobă Ordonanța Guvernului nr. 54 din
1 septembrie 2005 pentru modificarea art. 1 alin. (1) din
Legea nr. 490/2004 privind stimularea financiară a
personalului care gestionează fonduri comunitare, adoptată
în temeiul art. 1 pct. IX.4 din Legea nr. 209/2005 privind
abilitarea Guvernului de a emite ordonanțe și publicată în
Monitorul Oficial al României, Partea I, nr. 799 din
2 septembrie 2005, cu următoarea modificare:
— La articolul I, alineatul (1) al articolului 1 va avea
următorul cuprins:
îArt. 1. — (1) Personalul de specialitate din cadrul
structurilor care au ca obiect de activitate gestionarea
asistenței financiare comunitare acordate României prin
instrumentele de preaderare PHARE, ISPA și SAPARD,
prin Fondul European pentru Garantare în Agricultură,

Fondul European Agricol pentru Dezvoltare Rurală și prin
fondurile structurale și de coeziune poate fi constituit din
personal contractual sau, după caz, funcționari publici.“
Art. II. — Prin excepție de la prevederile art. 1 alin. (2)
din Legea nr. 490/2004 privind stimularea financiară a
personalului care gestionează fonduri comunitare, în termen
de 30 de zile de la intrarea în vigoare a prezentei legi
Ministerul Agriculturii, Pădurilor și Dezvoltării Rurale va
propune spre aprobare Guvernului structurile din cadrul
ministerului care gestionează asistența comunitară acordată
prin Fondul European pentru Garantare în Agricultură,
Fondul European Agricol pentru Dezvoltare Rurală, precum
și normele de acordare a drepturilor salariale prevăzute la
art. 2.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 11 ianuarie 2006.
Nr. 9.

4

MONITORUL OFICIAL AL ROMÂNIEI, PARTEA I, Nr. 39/17.I.2006
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 54/2005 pentru modificarea art. 1 alin. (1)
din Legea nr. 490/2004 privind stimularea financiară
a personalului care gestionează fonduri comunitare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind aprobarea Ordonanței
Guvernului nr. 54/2005 pentru modificarea art. 1 alin. (1) din Legea
nr. 490/2004 privind stimularea financiară a personalului care gestionează
fonduri comunitare și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 10 ianuarie 2006.
Nr. 12.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii muzeelor și a colecțiilor publice nr. 311/2003
Parlamentul României adoptă prezenta lege.
Art. I. — Legea muzeelor și a colecțiilor publice
nr. 311/2003, publicată în Monitorul Oficial al României,
Partea I, nr. 528 din 23 iulie 2003, se modifică și se
completează după cum urmează:
1. Articolul 1 va avea următorul cuprins:
îArt. 1. — Prezenta lege reglementează regimul juridic
general, clasificarea și principiile organizării și funcționării
muzeelor și colecțiilor publice, precum și ale colecțiilor
private accesibile publicului.“
2. La articolul 2, litera a) va avea următorul cuprins:
îa) muzeu — instituția de cultură, de drept public sau
de drept privat, fără scop lucrativ, aflată în serviciul
societății, care colecționează, conservă, cercetează,
restaurează, comunică și expune, în scopul cunoașterii,
educării și recreerii, mărturii materiale și spirituale ale
existenței și evoluției comunităților umane, precum și ale
mediului înconjurător;“.
3. La articolul 4, literele a), b) și c) vor avea următorul
cuprins:
îa) constituirea științifică, administrarea, conservarea și
restaurarea patrimoniului muzeal;
b) cercetarea științifică, evidența, documentarea,
protejarea și dezvoltarea patrimoniului muzeal;
c) punerea în valoare a patrimoniului muzeal în scopul
cunoașterii, educării și recreerii.“
4. Articolul 5 va avea următorul cuprins:
îArt. 5. — Funcțiile principale ale colecțiilor publice sunt:
a) constituirea, administrarea, conservarea și restaurarea
patrimoniului propriu;

b) cercetarea, evidența, documentarea, protejarea și
dezvoltarea patrimoniului propriu;
c) punerea în valoare a patrimoniului propriu.“
5. La capitolul I îDispoziții generale“, după articolul 6
se introduce articolul 7 din cuprinsul capitolului II
îPatrimoniul muzeal“.
6. Alineatele (1) și (2) ale articolului 8 vor avea
următorul cuprins:
îArt. 8. — (1) Patrimoniul muzeal este alcătuit din
totalitatea bunurilor, a drepturilor și obligațiilor cu caracter
patrimonial ale muzeului sau, după caz, ale colecțiilor
publice asupra unor bunuri aflate în proprietate publică
și/sau privată.
(2) Bunurile care alcătuiesc patrimoniul muzeal pot face
obiectul dreptului de proprietate publică a statului și/sau a
unităților administrativ-teritoriale ori, după caz, al dreptului
de proprietate privată.“
7. Articolul 9 va avea următorul cuprins:
îArt. 9. — Pot face obiectul unui patrimoniu muzeal,
conform legii:
a) bunurile imobile de valoare excepțională, arheologică,
istorică, etnografică, artistică, documentară, memorialistică,
științifică și tehnică;
b) siturile și rezervațiile care au caracter arheologic,
istoric, artistic, etnografic, tehnic și arhitectural, constituite
din terenuri, parcuri naturale, grădini botanice și zoologice,
precum și construcțiile aferente;
c) bunurile clasate în patrimoniul cultural național mobil,
de valoare excepțională, arheologică, istorică, etnografică,

MONITORUL OFICIAL AL ROMÂNIEI, PARTEA I, Nr. 39/17.I.2006
artistică, documentară, științifică și tehnică, literară,
memorialistică, cinematografică, numismatică, filatelică,
heraldică, bibliofilă, cartografică și epigrafică, reprezentând
mărturii materiale și spirituale ale evoluției comunităților
umane, ale mediului înconjurător și ale potențialului creator
uman;
d) alte bunuri care au rol documentar, educativ,
recreativ, ilustrativ și care pot fi folosite în cadrul
expozițiilor și al altor manifestări muzeale.“
8. După articolul 9 se introduce un articol nou, articolul 91,
cu următorul cuprins:
îArt. 91. — (1) Evidența bunurilor care fac parte din
patrimoniul muzeal este ținută prin Registrul informatizat
pentru evidența analitică a bunurilor culturale, document
permanent, având caracter obligatoriu, cu menținerea
registrelor de inventar și a documentelor primare.
(2) Registrul informatizat pentru evidența analitică a
bunurilor culturale este alcătuit pe baza unui model unic,
aprobat prin ordin al ministrului culturii și cultelor, cu avizul
Comisiei Naționale a Muzeelor și Colecțiilor.“
9. La articolul 10, litera b) a alineatului (1) va avea
următorul cuprins:
îb) să realizeze documentarea, evidența și, după caz,
clasarea bunurilor care fac obiectul patrimoniului muzeal;“.
10. Alineatele (3)—(5) ale articolului 10 vor avea
următorul cuprins:
î(3) Proprietarii și titularii de alte drepturi reale asupra
muzeelor și colecțiilor publice de importanță regională,
județeană și locală sunt obligați să încheie contracte de
asigurare parțială sau integrală pentru bunurile clasate în
patrimoniul cultural național, categoria Tezaur, respectiv
pentru monumentele istorice din categoriile A și B, care fac
obiectul patrimoniului muzeal, conform dispozițiilor legale în
vigoare.
(4) Încheierea contractelor de asigurare prevăzute la
alin. (2) și (3) se face treptat, acordându-se prioritate
bunurilor clasate în categoria Tezaur, respectiv
monumentelor istorice din categoriile A și B, precum și
monumentelor etnografice transferate în muzeele în aer liber.
(5) Autoritățile administrației publice centrale sau locale,
după caz, au obligația să prevadă în bugetele proprii
fondurile necesare pentru asigurarea bunurilor clasate în
categoria Tezaur, precum și a imobilelor clasate în
categoriile A și B, potrivit legii.“
11. Articolul 14 va avea următorul cuprins:
îArt. 14. — (1) Muzeele și colecțiile publice de
importanță națională sunt muzeele și colecțiile publice de
drept public sau de drept privat, care dețin în patrimoniul
lor muzeal bunuri de valoare excepțională, semnificative în
plan național pentru istorie, arheologie, etnologie, artă,
arhivistică, știință, tehnică, literatură, cinematografie,
numismatică, filatelie, heraldică, bibliofilie, cartografie și
epigrafie.
(2) Muzeele și colecțiile publice de importanță regională
sunt muzeele și colecțiile publice de drept public sau de
drept privat, care dețin în patrimoniul lor muzeal bunurile
prevăzute la alin. (1), semnificative în plan regional.
(3) Muzeele și colecțiile publice de importanță județeană
sunt muzeele și colecțiile publice de drept public sau de
drept privat, care dețin în patrimoniul lor muzeal bunurile
prevăzute la alin. (1), semnificative în plan județean.
(4) Muzeele și colecțiile publice de importanță locală
sunt muzeele și colecțiile publice de drept public sau de
drept privat, care dețin în patrimoniul lor muzeal bunurile
prevăzute la alin. (1), semnificative în plan municipal,
orășenesc sau comunal.“
12. Alineatele (1) și (2) ale articolului 15 vor avea
următorul cuprins:
îArt. 15. — (1) Acordarea titulaturii de muzeu sau, după
caz, de colecție publică de importanță națională, regională,
județeană sau locală, după caz, se aprobă prin hotărâre a

5

Guvernului, inițiată de Ministerul Culturii și Cultelor, cu
avizul Comisiei Naționale a Muzeelor și Colecțiilor.
(2) Schimbarea titulaturii muzeelor și colecțiilor publice
se realizează prin hotărâre a Guvernului, cu avizul
Comisiei Naționale a Muzeelor și Colecțiilor, la propunerea
autorității în subordinea căreia se află muzeul sau colecția
publică.“
13. Alineatul (1) al articolului 21 va avea următorul
cuprins:
îArt. 21. — (1) Activitatea muzeelor și a colecțiilor
publice de drept public se finanțează din venituri proprii și
din subvenții acordate de la bugetul de stat sau de la
bugetele locale, după caz.“
14. Alineatele (2)—(4) ale articolului 24 vor avea
următorul cuprins:
î(2) Personalul de specialitate al muzeelor și al
colecțiilor publice cuprinde funcțiile de: cercetător științific,
arheolog, muzeograf, conservator, restaurator, investigator
biolog, investigator chimist, investigator fizician, arhitect,
designer, topograf, informatician, documentarist, bibliotecar,
grafician, desenator, gestionar de colecție, custode,
fotograf, operator video, precum și alte funcții asimilate
specificului colecțiilor.
(3) Pentru personalul muzeelor care lucrează în condiții
speciale de muncă, în depozite, laboratoare și ateliere de
conservare și restaurare, precum și în șantiere
arheologice, se acordă un spor de toxicitate de 15% din
salariul de bază.
(4) Pentru personalul de specialitate și tehnic care
lucrează în depozite și la organizarea unor expoziții cu
bunuri clasate în categoria Tezaur se acordă un spor de
confidențialitate de 15% din salariul de bază.“
15. La articolul 24, după alineatul (4) se introduc două
alineate noi, alineatele (5) și (6), cu următorul cuprins:
î(5) Personalul cu o vechime neîntreruptă de 10 ani în
muzee sau colecții publice de drept public beneficiază de
un spor de stabilitate de 10% din salariul de bază.
(6) Criteriile și metodologia de încadrare a locurilor de
muncă în condiții speciale se stabilesc prin hotărâre a
Guvernului, inițiată de Ministerul Culturii și Cultelor, cu
avizul Ministerului Muncii, Solidarității Sociale și Familiei și
al Ministerului Sănătății.“
16. După articolul 24 se introduce un articol nou,
articolul 241, cu următorul cuprins:
îArt. 241. — (1) Angajarea personalului de specialitate
din muzee și colecții publice se realizează prin concurs,
organizat de conducerea muzeului sau a colecției publice,
potrivit legii.
(2) Atribuțiile personalului din muzee și colecții publice
se stabilesc prin fișa postului, conform structurii
organizatorice, programelor de activitate și sarcinilor de
serviciu.
(3) Pregătirea și formarea profesională continuă a
personalului de specialitate din muzee și colecții publice se
asigură prin instituții de specialitate acreditate: învățământ
postliceal, învățământ superior de lungă și scurtă durată,
inclusiv învățământ la distanță, cursuri postuniversitare,
programe de masterat și doctorat, precum și prin alte
forme de pregătire profesională.“
17. Articolul 26 va avea următorul cuprins:
îArt. 26. — (1) Conducerea executivă a muzeelor și a
colecțiilor publice de drept public este exercitată de un
director general sau, după caz, de un director și de unul
sau mai mulți directori adjuncți.
(2) Angajarea și eliberarea din funcție a directorilor
generali, a directorilor generali adjuncți, a directorilor și a
directorilor adjuncți se face, potrivit legii, cu avizul Comisiei
Naționale a Muzeelor și Colecțiilor.“

6

MONITORUL OFICIAL AL ROMÂNIEI, PARTEA I, Nr. 39/17.I.2006

18. După articolul 28 se introduce un articol nou,
articolul 281, cu următorul cuprins:
îArt. 281. — (1) Desființarea muzeelor sau colecțiilor
publice de drept public care se află în subordinea
autorităților administrației publice locale se aprobă prin
hotărâre a autorității administrației publice tutelare, cu votul
a două treimi din numărul total de consilieri, cu avizul
prealabil conform al Comisiei Naționale a Muzeelor și
Colecțiilor.
(2) Orice reorganizare a muzeelor sau colecțiilor publice
de drept public care se află în subordinea autorităților
administrației publice locale se aprobă prin hotărâre a
autorităților publice tutelare, cu votul a jumătate plus unu
din numărul total de consilieri, cu avizul prealabil al
Comisiei Naționale a Muzeelor și Colecțiilor.“
19. La articolul 30, litera i) va avea următorul cuprins:
îi) colaborează cu Ministerul Educației și Cercetării,
respectiv cu Ministerul Muncii, Solidarității Sociale și
Familiei, în vederea pregătirii specialiștilor și a personalului
auxiliar din domeniul muzeelor și al colecțiilor publice, în
conformitate cu prevederile Legii învățământului
nr. 84/1995, republicată, cu modificările și completările
ulterioare;“.
20. Articolul 34 va avea următorul cuprins:
îArt. 34. — (1) Distrugerea, degradarea sau aducerea
în stare de neîntrebuințare, cu intenție, a bunurilor mobile
din patrimoniul muzeelor și al colecțiilor publice, clasate
sau neclasate în patrimoniul cultural național, precum și
distrugerea, degradarea sau aducerea în stare de
neîntrebuințare, cu intenție, a imobilelor care sunt

monumente istorice constituie infracțiuni și se pedepsesc în
conformitate cu prevederile legale în vigoare.
(2) Executarea de falsuri după bunuri culturale, în
scopul comercializării sau în orice alt scop, constituie
infracțiune și se pedepsește în conformitate cu prevederile
legale în vigoare, referitoare la bunuri culturale clasate în
patrimoniul cultural național.“
21. Articolul 36 va avea următorul cuprins:
îArt. 36. — Contravențiile prevăzute la art. 35 se
constată, iar sancțiunile se aplică de specialiști din cadrul
Ministerului Culturii și Cultelor și ai direcțiilor pentru cultură,
culte și patrimoniul cultural național județene, respectiv a
municipiului București, împuterniciți ca atare prin ordin al
ministrului culturii și cultelor.“
22. Articolul 40 se abrogă.
23. Anexele nr. 1—3 se abrogă.
Art. II. — Ordinul ministrului culturii și cultelor privind
aprobarea modelului unic al Registrului informatizat pentru
evidența analitică a bunurilor culturale se publică în
Monitorul Oficial al României, Partea I, în termen de 60 de
zile de la intrarea în vigoare a prezentei legi; în același
termen se publică și hotărârea Guvernului prevăzută la
art. 24 alin. (6).
Art. III. — Legea muzeelor și a colecțiilor publice
nr. 311/2003, publicată în Monitorul Oficial al României,
Partea I, nr. 528 din 23 iulie 2003, cu modificările și
completările aduse prin prezenta lege, va fi republicată în
Monitorul Oficial al României, Partea I, dându-se textelor o
nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 11 ianuarie 2006.
Nr. 12.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii muzeelor și a colecțiilor publice nr. 311/2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii muzeelor și a colecțiilor publice nr. 311/2003 și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 ianuarie 2006.
Nr. 15.

MONITORUL OFICIAL AL ROMÂNIEI, PARTEA I, Nr. 39/17.I.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 69/2005 pentru modificarea Ordonanței de urgență
a Guvernului nr. 8/2003 privind stimularea procesului
de restructurare, reorganizare și privatizare a unor societăți
naționale, companii naționale și societăți comerciale
cu capital majoritar de stat, precum și a societăților
și regiilor autonome subordonate autorităților administrației
publice locale
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 69
din 29 iunie 2005 pentru modificarea Ordonanței de urgență a Guvernului
nr. 8/2003 privind stimularea procesului de restructurare, reorganizare și
privatizare a unor societăți naționale, companii naționale și societăți
comerciale cu capital majoritar de stat, precum și a societăților și regiilor
autonome subordonate autorităților administrației publice locale, publicată în
Monitorul Oficial al României, Partea I, nr. 573 din 4 iulie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 11 ianuarie 2006.
Nr. 16.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 69/2005 pentru modificarea
Ordonanței de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum
și a societăților și regiilor autonome subordonate autorităților
administrației publice locale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 69/2005 pentru modificarea Ordonanței de urgență
a Guvernului nr. 8/2003 privind stimularea procesului de restructurare,
reorganizare și privatizare a unor societăți naționale, companii naționale și
societăți comerciale cu capital majoritar de stat, precum și a societăților și
regiilor autonome subordonate autorităților administrației publice locale și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 ianuarie 2006.
Nr. 19.

7

8

MONITORUL OFICIAL AL ROMÂNIEI, PARTEA I, Nr. 39/17.I.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea Regulamentului de organizare și funcționare a oficiilor teritoriale
pentru întreprinderi mici și mijlocii și cooperație
Având în vedere prevederile art. 31 alin. (2) din Legea nr. 346/2004 privind stimularea înființării și dezvoltării întreprinderilor
mici și mijlocii, cu modificările ulterioare,
în temeiul art. 41 alin. (2) din Hotărârea Guvernului nr. 753/2003 privind organizarea și funcționarea Agenției Naționale pentru
Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperației emite prezentul ordin.
Art. I. — Regulamentul de organizare și funcționare a oficiilor
2. Anexa nr. 1 la regulament se înlocuiește cu anexa la
teritoriale pentru întreprinderi mici și mijlocii și cooperație, aprobat prezentul ordin.
prin Ordinul președintelui Agenției Naționale pentru Întreprinderi
Art. II. — Personalul angajat în cadrul centrelor de informare,
Mici și Mijlocii și Cooperație nr. 115/2005, publicat în Monitorul
consultanță și instruire din cadrul oficiilor teritoriale pentru
Oficial al României, Partea I, nr. 579 din 5 iulie 2005, cu
modificările și completările ulterioare, se modifică după cum întreprinderi mici și mijlocii și cooperație existente va fi redistribuit
urmează:
în termen de 3 luni de la data publicării prezentului ordin în
1. Alineatul (2) al articolului 1 va avea următorul cuprins:
Monitorul Oficial al României, Partea I.
î(2) OTIMMC au sediul în orașele Brașov, Cluj-Napoca,
Art. III. — Prezentul ordin se va publica în Monitorul Oficial al
Constanța, Craiova, Galați, Iași, Târgu Mureș și Timișoara și își
desfășoară activitatea pentru regiunile prevăzute în anexa nr. 1.“ României, Partea I, și va intra în vigoare de la data publicării.
Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 11 ianuarie 2006.
Nr. 4
ANEXĂ
(Anexa nr. 1 la regulament)
REGIUNILE DE ACTIVITATE

a oficiilor teritoriale pentru întreprinderi mici și mijlocii și cooperație
Nr.
crt.

Oficiul teritorial

1.

Brașov

2.

Cluj-Napoca

3.

Constanța

4.

Craiova

Regiunea de activitate
pe județe

Argeș
Brașov
Dâmbovița
Ilfov
Prahova
Alba
Cluj
Maramureș
Satu Mare
Sălaj
Călărași
Constanța
Ialomița
Tulcea
Giurgiu
Dolj
Gorj
Mehedinți
Olt
Teleorman
Vâlcea

Nr.
crt.

Oficiul teritorial

5.

Galați

6.

Iași

7.

Târgu Mureș

8.

Timișoara

Regiunea de activitate
pe județe

Galați
Vrancea
Buzău
Brăila
Bacău
Botoșani
Iași
Neamț
Suceava
Vaslui
Bistrița-Năsăud
Covasna
Harghita
Mureș
Sibiu
Arad
Bihor
Caraș-Severin
Hunedoara
Timiș

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 39/17.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071438]
ISSN 1453—4495

