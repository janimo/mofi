Anul 174 (XVIII) — Nr. 160

PARTEA

I

LEGI, DECRETE, HOTĂRÂRI ȘI ALTE ACTE

Luni, 20 februarie 2006

SUMAR

Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 34 din 19 ianuarie 2006 referitoare la
excepția de neconstituționalitate a dispozițiilor
art. 5 alin. (1) din Ordonanța de urgență a
Guvernului nr. 214/1999 privind acordarea calității
de luptător în rezistența anticomunistă persoanelor
condamnate pentru infracțiuni săvârșite din motive
politice, persoanelor împotriva cărora au fost
dispuse, din motive politice, măsuri administrative
abuzive, precum și persoanelor care au participat
la acțiuni de împotrivire cu arme și de răsturnare
prin forță a regimului comunist instaurat în
România .....................................................................

Pagina

163.

— Hotărâre pentru aprobarea indicatorilor tehnicoeconomici ai obiectivului de investiții îTrecerea la
tensiunea de 400 kV a axului Gutinaș-Bacău SudRoman Nord-Suceava din cadrul Sistemului
Național de Transport al Energiei Electrice“...........

8

164.

— Hotărâre privind exceptarea de la obligativitatea
obținerii vizelor de intrare în România, începând
cu data aderării României la Uniunea Europeană,
a cetățenilor aparținând următoarelor state:
Argentina, Australia, Bolivia, Brazilia, Brunei
Darussalam, El Salvador, Guatemala, Honduras,
Israel, Statele Unite Mexicane, Nicaragua, Noua
Zeelandă, Panama și Paraguay...............................

8

2–3

Decizia nr. 35 din 19 ianuarie 2006 referitoare la
excepția de neconstituționalitate a dispozițiilor
art. 592 alin. 2 din Codul de procedură civilă și
ale art. 29 alin. (6) din Legea nr. 47/1992 privind
organizarea și funcționarea Curții Constituționale

4–6

Decizia nr. 36 din 19 ianuarie 2006 referitoare la
excepția de neconstituționalitate a dispozițiilor
art. 403 alin. 1 din Codul de procedură civilă.......

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
88.

— Ordin al ministrului agriculturii, pădurilor și
dezvoltării rurale pentru aprobarea Normelor
metodologice privind atestarea persoanelor fizice și
juridice care efectuează proiectarea și/sau execută
lucrări de îmbunătățiri funciare din domeniul silvic

9–16

2

MONITORUL OFICIAL AL ROMÂNIEI, PARTEA I, Nr. 160/20.II.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 34
din 19 ianuarie 2006

referitoare la excepția de neconstituționalitate a dispozițiilor art. 5 alin. (1)
din Ordonanța de urgență a Guvernului nr. 214/1999 privind acordarea calității de luptător
în rezistența anticomunistă persoanelor condamnate pentru infracțiuni săvârșite din motive
politice, persoanelor împotriva cărora au fost dispuse, din motive politice, măsuri administrative
abuzive, precum și persoanelor care au participat la acțiuni de împotrivire cu arme
și de răsturnare prin forță a regimului comunist instaurat în România
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Antonia Constantin
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. (1) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor condamnate
pentru infracțiuni săvârșite din motive politice, persoanelor
împotriva cărora au fost dispuse, din motive politice, măsuri
administrative abuzive, precum și persoanelor care au
participat la acțiuni de împotrivire cu arme și de răsturnare
prin forță a regimului comunist instaurat în România,
excepție ridicată de Mircea Popescu în Dosarul
nr. 369/CA/2005 al Curții de Apel Constanța — Secția
comercială, maritimă și fluvială, precum și pentru cauze de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în dosarele
nr. 743D/2005, nr. 744D/2005, nr. 745D/2005 și nr. 806D/2005,
care au același obiect.
La apelul nominal, în aceste dosare, se constată lipsa
părților, față de care procedura de citare a fost legal
îndeplinită.
Curtea, din oficiu, pune în discuție conexarea dosarelor
nr. 743D/2005, nr. 744D/2005, nr. 745D/2005 și
nr. 806D/2005 la Dosarul nr. 704D/2005, având în vedere
faptul că sunt îndeplinite cerințele prevăzute de art. 53
alin. (5) din Legea nr. 47/1992.
Reprezentantul Ministerului Public arată că este de
acord cu conexarea, întrucât dosarele au obiect identic.
Curtea, având în vedere identitatea de obiect a cauzelor
menționate, în temeiul dispozițiilor art. 53 alin. (5) din
Legea nr. 47/1992, dispune conexarea dosarelor
nr. 743D/2005, nr. 744D/2005, nr. 745D/2005 și
nr. 806D/2005 la Dosarul nr. 704D/2005, care este primul
înregistrat.
Cauza fiind în stare de judecată, reprezentantul
Ministerului Public solicită respingerea excepției de

neconstituționalitate ca fiind neîntemeiată, invocând în acest
sens jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 1 septembrie 2005, pronunțată în
Dosarul nr. 369/CA/2005 al Curții de Apel Constanța —
Secția comercială, maritimă și fluvială, precum și pentru
cauze de contencios administrativ și fiscal, prin încheierile
din 28 septembrie 2005, pronunțate în dosarele
nr. 3.353/2005, nr. 3.350/2005 și nr. 3.346/2005 ale
Tribunalului Maramureș — Secția comercială, de contencios
administrativ și fiscal, și prin Încheierea din 13 octombrie
2005, pronunțată în Dosarul nr. 3.355/2005 al Tribunalului
Maramureș — Secția comercială, de contencios
administrativ și fiscal, Curtea Constituțională a fost
sesizată cu excepția de neconstituționalitate a dispozițiilor
art. 5 alin. (1) din Ordonanța de urgență a Guvernului
nr. 214/1999. Excepția a fost ridicată de Mircea Popescu și
Direcția de Muncă, Solidaritate Socială și Familie a
Județului Maramureș în cauze având ca obiect cereri de
acordare a drepturilor prevăzute de Decretul-lege
nr. 118/1990.
În motivarea excepției de neconstituționalitate autorii
acesteia susțin că stabilirea termenului până la care pot fi
depuse cererile are drept consecință privarea inechitabilă
de drepturile prevăzute de Ordonanța de urgență a
Guvernului nr. 214/1999 a tuturor persoanelor care nu au
solicitat până la expirarea acestui termen constatarea
calității de luptător în rezistența anticomunistă.
Curtea de Apel Constanța — Secția comercială,
maritimă și fluvială, precum și pentru cauze de contencios
administrativ și fiscal și-a exprimat opinia în sensul că
dispozițiile legale criticate creează persoanelor îndreptățite
la drepturile prevăzute de actul normativ o situație
discriminatorie, în raport cu beneficiarii altor drepturi
conferite de dispozițiile Legii nr. 189/2000 ori de alte acte
normative cu caracter reparatoriu, ceea ce contravine
principiului egalității în drepturi a cetățenilor.
Tribunalul Maramureș — Secția comercială și de
contencios administrativ și fiscal și-a exprimat opinia în
sensul că excepția de neconstituționalitate este întemeiată,
întrucât la apariția Decretului-lege nr. 118/1990 nu era
prevăzut un termen limită pentru depunerea cererilor, iar
prin limitarea depunerii cererilor până la 31 decembrie 2003

MONITORUL OFICIAL AL ROMÂNIEI, PARTEA I, Nr. 160/20.II.2006
se instituie o discriminare în cadrul aceleiași categorii de
beneficiari.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, întrucât termenul stabilit prin art. 5
alin. (1) din Ordonanța de urgență a Guvernului
nr. 214/1999 este un termen aplicabil tuturor persoanelor
aflate în ipoteza reglementată de acest text.
Avocatul Poporului consideră că excepția este
neîntemeiată, întrucât, pe de-o parte, reglementarea dedusă
controlului de constituționalitate se aplică tuturor celor aflați
în situația prevăzută în ipoteza normei legale, iar, pe de
altă parte, exercitarea unui drept de către titularul său nu
poate avea loc decât într-un anumit cadru, prestabilit de
legiuitor, cu respectarea anumitor exigențe, cărora li se
subsumează și instituirea unor termene, după a căror
expirare valorificarea dreptului nu mai este posibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5 alin. (1) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor condamnate
pentru infracțiuni săvârșite din motive politice, persoanelor
împotriva cărora au fost dispuse, din motive politice, măsuri

3

administrative abuzive, precum și persoanelor care au
participat la acțiuni de împotrivire cu arme și de răsturnare
prin forță a regimului comunist instaurat în România
(publicată în Monitorul Oficial al României, Partea I,
nr. 650 din 30 decembrie 1999), aprobată cu modificări și
completări prin Legea nr. 568/2001 (publicată în Monitorul
Oficial al României, Partea I, nr. 688 din 30 octombrie
2001).
Textul art. 5 alin. (1) a suferit, ulterior aprobării
Ordonanței de urgență a Guvernului nr. 214/1999 prin
Legea nr. 568/2001, două modificări — prin care s-a
prelungit termenul de depunere a cererilor —, mai întâi
prin Ordonanța Guvernului nr. 64/2002 (publicată în
Monitorul Oficial al României, Partea I, nr. 647 din
31 august 2002), și apoi prin Legea nr. 670/2002
(publicată în Monitorul Oficial al României, Partea I,
nr. 935 din 20 decembrie 2002), astfel că, în prezent,
textul are următorul cuprins: îCererea poate fi introdusă de
persoana condamnată sau supusă unei măsuri administrative
abuzive ori, după decesul acesteia, de soțul sau rudele până la
gradul al patrulea inclusiv, până cel târziu la 31 decembrie
2003.“
Autorii excepției consideră că dispozițiile legale atacate
contravin prevederilor constituționale ale art. 16 alin. (1)
privind egalitatea în drepturi.
Analizând excepția de neconstituționalitate, Curtea
constată că dispozițiile legale atacate, în forma actuală, au
mai făcut obiectul controlului de constituționalitate, Curtea
statuând, prin Decizia nr. 466/2005, publicată în Monitorul
Oficial al României, Partea I, nr. 962 din 31 octombrie
2005, că instituirea unui termen în cadrul căruia se poate
valorifica un drept nu poate crea o stare de inegalitate, de
discriminare între persoanele aflate în aceeași situație, atât
timp cât acestea acționează în concordanță și cu
respectarea dispozițiilor legii, iar imposibilitatea exercitării
dreptului are natura unei sancțiuni legale, fiind o consecință
firească a nerespectării normelor juridice aplicabile.
Neintervenind elemente noi de natură a determina
reconsiderarea jurisprudenței Curții, considerentele și soluția
acestei decizii sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. (1) din Ordonanța de urgență a Guvernului
nr. 214/1999 privind acordarea calității de luptător în rezistența anticomunistă persoanelor condamnate pentru infracțiuni
săvârșite din motive politice, persoanelor împotriva cărora au fost dispuse, din motive politice, măsuri administrative
abuzive, precum și persoanelor care au participat la acțiuni de împotrivire cu arme și de răsturnare prin forță a regimului
comunist instaurat în România, excepție ridicată de Mircea Popescu în Dosarul nr. 369/CA/2005 al Curții de Apel
Constanța — Secția comercială, maritimă și fluvială, precum și pentru cauze de contencios administrativ și fiscal și de
Direcția de Muncă, Solidaritate Socială și Familie a județului Maramureș în dosarele nr. 3.353/2005, nr. 3.350/2005,
nr. 3.346/2005 și nr. 3.355/2005 ale Tribunalului Maramureș — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 19 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

4

MONITORUL OFICIAL AL ROMÂNIEI, PARTEA I, Nr. 160/20.II.2006
CURTEA CONSTITUȚIONALĂ

D E C I Z I A Nr. 35
din 19 ianuarie 2006

referitoare la excepția de neconstituționalitate a dispozițiilor art. 592 alin. 2
din Codul de procedură civilă și ale art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 592 din Codul de procedură civilă și ale
art. 29 alin. (6) din Legea nr. 47/1992 privind organizarea
și funcționarea Curții Constituționale, excepție ridicată de
Societatea Comercială îMirpan Prod“ — S.R.L. din Brăila în
Dosarul nr. 2.535/C+MF/2005 al Curții de Apel Galați —
Secția comercială, maritimă și fluvială.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public, invocând jurisprudența
Curții Constituționale în materie, pune concluzii de
respingere
ca
neîntemeiată
a
excepției
de
neconstituționalitate a dispozițiilor art. 592 din Codul de
procedură civilă. Referitor la dispozițiile art. 29 alin. (6) din
Legea nr. 47/1992, consideră că excepția de
neconstituționalitate a acestor dispoziții este inadmisibilă,
întrucât nu au legătură cu soluționarea cauzei.
C U R T E A,

având în vedere actele și lucrările dosarului, constată
următoarele:
Prin Încheierea din 2 septembrie 2005, pronunțată în
Dosarul nr. 2.535/C+MF/2005, Curtea de Apel Galați —
Secția comercială, maritimă și fluvială a sesizat Curtea
Constituțională cu excepția de neconstituționalitate a
dispozițiilor art. 592 din Codul de procedură civilă și ale
art. 29 alin. (6) din Legea nr. 47/1992 privind organizarea și
funcționarea Curții Constituționale.
Excepția a fost ridicată de Societatea Comercială
îMirpan Prod“ — S.R.L. din Brăila cu ocazia soluționării
recursului declarat împotriva încheierii din 9 august 2005,
pronunțată de Tribunalul Brăila în Dosarul nr. 3.370/2005,
având ca obiect instituirea sechestrului asigurător.
În motivarea excepției de neconstituționalitate autorul
acesteia susține că stabilirea de către instanța de judecată
a unui termen mai mic de 15 zile, considerat a fi necesar
pentru pregătirea unei apărări temeinice și pentru
desfășurarea unui proces echitabil, în condițiile art. 21 din

Constituție, contravine dreptului la apărare consacrat de
art. 24 din Legea fundamentală. Dispozițiile art. 592 din
Codul de procedură civilă contravin și prevederilor art. 6
paragraful 1 din Convenția pentru apărarea drepturilor
omului și a libertăților fundamentale, deoarece partea citată
înlăuntrul termenului prevăzut în ipoteza normei legale
criticate nu are timpul necesar pentru a se apăra și a
beneficia de garanțiile unui proces echitabil.
De asemenea, în opinia autorului excepției, dispozițiile
art. 29 alin. (6) din Legea nr. 47/1992 sunt neconstituționale
și contravin prevederilor constituționale invocate, deoarece
conferă instanței judecătorești, în fața căreia a fost invocată
excepția de neconstituționalitate, posibilitatea de a cenzura
sesizarea Curții Constituționale, îngrădind astfel exercitarea
controlului de constituționalitate.
Curtea de Apel Galați — Secția comercială, maritimă și
fluvială apreciază că excepția de neconstituționalitate este
neîntemeiată. În acest sens, cu privire la art. 592 din
Codul de procedură civilă, arată că, în concret, critica de
neconstituționalitate vizează formularea îRecursul se judecă
de urgență și cu precădere, cu citarea în termen scurt a
părților“, care în opinia autorului excepției încalcă dreptul la
apărare și la un proces echitabil. Instanța arată că
reglementarea criticată reprezintă o normă de procedură
care este guvernată de imperativul celerității, fără ca
dispoziția instanței să aibă însă autoritate de lucru judecat
pe fondul cauzei. De altfel, potrivit jurisprudenței Curții
Constituționale, în aplicarea art. 6 paragraful 1 din
Convenția pentru apărarea drepturilor omului și a libertăților
fundamentale, reglementările interne privind soluționarea cu
celeritate sau cu caracter de urgență a unei cauze nu
încalcă dreptul la un proces echitabil sau dreptul la
apărare.
În ceea ce privește dispozițiile art. 29 alin. (6) din
Legea nr. 47/1992, instanța apreciază că acestea nu au
legătură cu soluționarea cauzei și, ca atare, excepția de
neconstituționalitate a acestor dispoziții este inadmisibilă.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul consideră că excepția de neconstituționalitate
este neîntemeiată. Astfel, apreciază că dispozițiile art. 592
din Codul de procedură civilă nu introduc nici o
discriminare sau privilegii între cetățeni, în susținerea
acestui punct de vedere invocând Decizia Curții
Constituționale nr. 65/2005. De asemenea, arată că nu

MONITORUL OFICIAL AL ROMÂNIEI, PARTEA I, Nr. 160/20.II.2006
sunt încălcate nici prevederile art. 21 și 24 din Constituție,
dreptul la un proces echitabil și dreptul la soluționarea
cauzelor într-un termen rezonabil fiind interpretate de
instanța de contencios constituțional prin prisma Convenției
pentru apărarea drepturilor omului și a libertăților
fundamentale. În ceea ce privește dispozițiile art. 29 alin. (6)
din Legea nr. 47/1992, Guvernul arată că textul invocat nu
este determinant în judecarea și soluționarea cauzei aflate
pe rolul instanței de judecată, astfel încât excepția de
neconstituționalitate a acestor dispoziții este inadmisibilă.
Avocatul Poporului apreciază că textele legale criticate
sunt constituționale. În acest sens, arată că nu poate fi
reținută critica de neconstituționalitate a dispozițiilor art. 592
din Codul de procedură civilă față de art. 21 alin. (3) și
art. 24 din Constituție, în susținerea acestui punct de
vedere invocând Decizia Curții Constituționale nr. 166/2005.
Cât privește neconstituționalitatea art. 29 alin. (6) din
Legea nr. 47/1992, față de aceleași prevederi
constituționale mai sus amintite, Avocatul Poporului arată
că aceste dispoziții nu încalcă sub nici un aspect dreptul la
un proces echitabil și dreptul la apărare, întrucât instituirea
cazurilor de inadmisibilitate a unei excepții de
neconstituționalitate nu contravine Legii fundamentale și nu
este de natură să conducă la ideea că, prin aceasta,
instanța care judecă fondul se substituie, sub acoperirea
unei dispoziții legale, Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 592 din Codul de procedură civilă, astfel
cum au fost modificate prin art. I pct. 218 din Ordonanța
de urgență a Guvernului nr. 138/2000, publicată în
Monitorul Oficial al României, Partea I, nr. 479 din
2 octombrie 2000, și cele ale art. 29 alin. (6) din Legea
nr. 47/1992 privind organizarea și funcționarea Curții
Constituționale, republicată în Monitorul Oficial al României,
Partea I, nr. 643 din 16 iulie 2004, dispoziții care au
următorul conținut:
— Art. 592 din Codul de procedură civilă: îCererea de
sechestru asigurător se adresează instanței care judecă
procesul.
Instanța va decide de urgență, în camera de consiliu, fără
citarea părților, prin încheiere executorie, fixând totodată, dacă
este cazul, cuantumul cauțiunii și termenul înăuntrul căruia
urmează să fie depusă aceasta. Încheierea este supusă numai

5

recursului, în termen de 5 zile de la comunicare. Recursul se
judecă de urgență și cu precădere, cu citarea în termen scurt a
părților.
Dispozițiile art. 581 alin. 3 privitoare la pronunțarea și
redactarea hotărârii se aplică atât la soluționarea cererii, cât și
la judecarea recursului.
Nedepunerea cauțiunii în termenul fixat de instanță atrage
desființarea de drept a sechestrului. Aceasta se constată prin
încheiere irevocabilă, dată fără citarea părților.“;
— Art. 29 alin. (6) din Legea nr. 47/1992: îDacă
excepția este inadmisibilă, fiind contrară prevederilor alin. (1),
(2) sau (3), instanța respinge printr-o încheiere motivată
cererea de sesizare a Curții Constituționale. Încheierea poate
fi atacată numai cu recurs la instanța imediat superioară, în
termen de 48 de ore de la pronunțare. Recursul se judecă în
termen de 3 zile.“
Din examinarea notelor scrise depuse la dosar, Curtea
constată că, în ceea ce privește dispozițiile art. 592 din
Codul de procedură civilă, critica de neconstituționalitate
vizează, în concret, numai alin. 2 al acestui articol, asupra
căruia Curtea urmează a se pronunța.
Autorul excepției susține că dispozițiile legale criticate
încalcă prevederile constituționale ale art. 16 referitoare la
egalitatea în drepturi, art. 21 care consacră accesul liber la
justiție, art. 24 privind dreptul la apărare și ale art. 146
lit. d) referitoare la atribuțiile Curții Constituționale, precum
și pe cele ale art. 6 paragraful 1 din Convenția pentru
apărarea drepturilor omului și a libertăților fundamentale,
privind dreptul la un proces echitabil.
Examinând excepția de neconstituționalitate, Curtea
constată că dispozițiile art. 592 alin. 2 din Codul de
procedură civilă și cele ale art. 29 alin. (6) din Legea
nr. 47/1992 au mai fost supuse controlului de
constituționalitate, în esență, pentru motive similare celor
din prezenta cauză.
Astfel, în ceea ce privește dispozițiile art. 592 alin. 2
din Codul de procedură civilă, prin Decizia nr. 166 din
22 martie 2005, publicată în Monitorul Oficial al României,
Partea I, nr. 372 din 3 mai 2005, Curtea a reținut că
legiuitorul a instituit în materia măsurilor asigurătorii, potrivit
competenței sale constituționale, o procedură derogatorie
de la dreptul comun, fără a se putea reține însă că
procedând astfel ar aduce atingere principiului constituțional
al dreptului la apărare, asigurat prin recunoașterea
posibilității exercitării căii de atac a recursului împotriva
încheierii de soluționare a cererii de sechestru asigurător.
Referitor la susținerea potrivit căreia dispozițiile art. 592
alin. 2 din Codul de procedură civilă ar contraveni
prevederilor constituționale ale art. 21 și celor ale art. 6
paragraful 1 din Convenția pentru apărarea drepturilor
omului și a libertăților fundamentale, Curtea constată că în
jurisprudența sa constantă, în acord cu cea a Curții
Europene a Drepturilor Omului, s-a statuat că, în anumite
proceduri speciale, așa cum este și aceea a măsurilor
asigurătorii, se impune soluționarea cauzelor cu celeritate.
Așa fiind, instituirea unui termen reprezintă o măsură
pentru asigurarea soluționării cu celeritate a cauzelor și a
respectării prevederilor constituționale referitoare la un
proces echitabil. În plus, textul de lege criticat este o

6

MONITORUL OFICIAL AL ROMÂNIEI, PARTEA I, Nr. 160/20.II.2006

normă de procedură, conformă cu art. 126 alin. (2) din
Constituție, potrivit căruia competența instanțelor
judecătorești și procedura de judecată sunt stabilite numai
prin lege.
De asemenea, Curtea Constituțională a decis în mod
constant că nu este contrară principiului constituțional al
egalității cetățenilor în fața legii și a autorităților publice
instituirea unor reguli speciale, atât timp cât ele asigură
egalitatea juridică a cetățenilor în utilizarea lor, iar regula
cuprinsă în textul atacat se aplică oricărei persoane aflate
în ipoteza descrisă de acesta. Ca atare, nu se poate reține
nici încălcarea art. 16 din Constituție.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin decizia menționată își mențin valabilitatea și
în prezenta cauză.
În ceea ce privește susținerea autorului excepției potrivit
căreia art. 29 alin (6) din Legea nr. 47/1992 conferă
instanței judecătorești în fața căreia a fost invocată
excepția de neconstituționalitate posibilitatea de a cenzura
cererea de sesizare a Curții Constituționale, îngrădind astfel

exercitarea controlului de constituționalitate, Curtea constată
că prevederile criticate sunt norme de procedură pe care
instanța care a fost sesizată cu excepția de
neconstituționalitate este obligată să le aplice, în vederea
selectării doar a acelor excepții care, potrivit legii, pot face
obiectul controlului de constituționalitate exercitat de Curtea
Constituțională, unica autoritate de jurisdicție constituțională.
Această procedură nu face însă posibilă respingerea
sau admiterea excepției de neconstituționalitate de către
instanța judecătorească, ci doar pronunțarea, în situațiile
date, asupra oportunității sesizării Curții Constituționale.
Instanța de judecată are rol de filtru al excepției de
neconstituționalitate ridicate de părți, având obligația de a
le respinge ca inadmisibile pe cele care nu îndeplinesc
cerințele legii.
În acest sens Curtea Constituțională s-a pronunțat prin
Decizia nr. 607 din 15 noiembrie 2005, publicată în
Monitorul Oficial al României, Partea I, nr. 70 din
25 ianuarie 2006.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 592 alin. 2 din Codul de procedură civilă și ale
art. 29 alin. (6) din Legea nr. 47/1992 privind organizarea și funcționarea Curții Constituționale, excepție ridicată de
Societatea Comercială îMirpan Prod“ — S.R.L. din Brăila în Dosarul nr. 2.535/C+MF/2005 al Curții de Apel Galați —
Secția comercială, maritimă și fluvială.
Definitivă și general obligatorie.
Pronunțată în ședința publică din data de 19 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 36
din 19 ianuarie 2006

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială îZoomold“ —
S.A. din Iași în Dosarul nr. 8.392/2005 al Judecătoriei Iași.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public, invocând jurisprudența
Curții Constituționale în materie, pune concluzii de
respingere a excepției de neconstituționalitate ca
neîntemeiată.

MONITORUL OFICIAL AL ROMÂNIEI, PARTEA I, Nr. 160/20.II.2006
C U R T E A,

având în vedere actele și lucrările dosarului, constată
următoarele:
Prin Încheierea din 14 septembrie 2005, pronunțată în
Dosarul nr. 8.392/2005, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 403 alin. 1 din Codul de procedură civilă,
excepție ridicată de Societatea Comercială îZoomold“ —
S.A. din Iași.
În motivarea excepției de neconstituționalitate autorul
acesteia susține că textul de lege criticat, care prevede
condiționarea suspendării executării silite de depunerea
unei cauțiuni, în cuantumul stabilit de instanța
judecătorească, contravine prevederilor art. 4 alin. (2),
art. 16 alin. (1) și art. 21 din Constituție.
Judecătoria Iași
apreciază
că
excepția
de
neconstituționalitate este neîntemeiată. Totodată, arată că,
la data înregistrării acțiunii și a fixării cauțiunii, nu era în
vigoare Legea nr. 219/2005, care a stabilit cuantumul
cauțiunii la 10% din valoarea obiectului cererii sau
5 milioane lei pentru cererile neevaluabile în bani, iar
art. 403 alin. 1 din Codul de procedură civilă nu conținea
nici un criteriu de stabilire a acesteia, lăsând la latitudinea
instanței fixarea cauțiunii, fără a indica limitele minime sau
maxime în cadrul cărora să fie stabilită. Sub acest aspect,
instanța apreciază că dispozițiile art. 403 alin. 1 din Codul
de procedură civilă erau neconstituționale, întrucât se
încălca principiul egalității în drepturi a cetățenilor.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate ridicate.
Guvernul consideră că excepția de neconstituționalitate
este neîntemeiată. În acest sens apreciază că
reglementarea criticată trebuie analizată în raport cu
întregul sistem de garanții procedurale instituite de lege
pentru asigurarea posibilității debitorului de a se apăra cu
mijloace judiciare, iar încheierea de soluționare a cererii de
suspendare poate fi atacată cu recurs atât de către
debitor, cât și de creditor, beneficiind în acest mod de
toate garanțiile accesului liber la justiție. Reglementarea
criticată se aplică tuturor acelora care se află în situația
prevăzută în ipoteza normei legale, fără discriminare pe
considerente arbitrare, astfel încât nu poate fi reținută nici
critica privind înfrângerea art. 16 din Constituție.
În susținerea punctului său de vedere, Guvernul invocă
jurisprudența în materie a Curții Constituționale.
Avocatul Poporului apreciază că dispozițiile art. 403
alin. 1 din Codul de procedură civilă sunt constituționale.

7

În acest sens invocă jurisprudența Curții Constituționale în
materie, și anume Decizia nr. 227/2004 și Decizia
nr. 289/2004. De altfel, dispozițiile legale criticate constituie
norme de procedură a căror reglementare este de
competența exclusivă a legiuitorului, potrivit art. 126
alin. (2) din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă,
introduse prin art. I pct. 156 din Ordonanța de urgență a
Guvernului nr. 138/2000, publicată în Monitorul Oficial al
României, Partea I, nr. 479 din 2 octombrie 2000, potrivit
cărora, îPână la soluționarea contestației la executare sau a
altei cereri privind executarea silită, instanța competentă poate
suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel“.
Autorul excepției susține că dispozițiile legale criticate
încalcă prevederile constituționale ale art. 4 alin. (2)
referitoare la egalitatea între cetățeni, art. 16 alin. (1)
privind egalitatea în drepturi și art. 21 care consacră
accesul liber la justiție.
Examinând excepția de neconstituționalitate, Curtea
constată că dispozițiile art. 403 alin. 1 din Codul de
procedură civilă au mai făcut, în numeroase rânduri, obiect
al controlului de constituționalitate, prin raportare la aceleași
prevederi din Legea fundamentală ca și în prezenta cauză
și cu motivări asemănătoare, soluția adoptată fiind de
fiecare dată aceeași, și anume că sunt constituționale.
În acest sens este Decizia nr. 539 din 18 octombrie
2005, publicată în Monitorul Oficial al României, Partea I,
nr. 1.116 din 12 decembrie 2005.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin decizia menționată își mențin valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție
ridicată de Societatea Comercială îZoomold“ — S.A. din Iași în Dosarul nr. 8.392/2005 al Judecătoriei Iași.
Definitivă și general obligatorie.
Pronunțată în ședința publică din data de 19 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

8

MONITORUL OFICIAL AL ROMÂNIEI, PARTEA I, Nr. 160/20.II.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
îTrecerea la tensiunea de 400 kV a axului Gutinaș—Bacău Sud—Roman Nord—Suceava
din cadrul Sistemului Național de Transport al Energiei Electrice“
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții îTrecerea la tensiunea de 400 kV a
axului Gutinaș—Bacău Sud—Roman Nord—Suceava din
cadrul Sistemului Național de Transport al Energiei
Electrice“, prevăzuți în anexa*) care face parte integrantă
din prezenta hotărâre.
Art. 2. — Finanțarea obiectivului de investiții se face din
economiile înregistrate în cadrul creditului extern angajat de

Compania Națională de Transport al Energiei Electrice
îTranselectrica“ — S.A. de la Banca Internațională pentru
Reconstrucție și Dezvoltare, cu garanția statului, conform
Acordului de împrumut nr. 7181-RO privind finanțarea
Proiectului piața de electricitate și în completare din surse
proprii ale Companiei Naționale de Transport al Energiei
Electrice îTranselectrica“ — S.A.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu

București, 3 februarie 2006.
Nr. 163.
*) Anexa nu se publică, fiind clasificată potrivit legii.

GUVERNUL ROMÂNIEI

HOTĂRÂRE
privind exceptarea de la obligativitatea obținerii vizelor de intrare în România,
începând cu data aderării României la Uniunea Europeană, a cetățenilor aparținând următoarelor
state: Argentina, Australia, Bolivia, Brazilia, Brunei Darussalam, El Salvador, Guatemala, Honduras,
Israel, Statele Unite Mexicane, Nicaragua, Noua Zeelandă, Panama și Paraguay
În temeiul art. 108 din Constituția României, republicată, și al art. 19 alin. (2) din Ordonanța de urgență a
Guvernului nr. 194/2002 privind regimul străinilor în România, republicată, cu modificările și completările ulterioare,
Guvernul României adoptă prezenta hotărâre.
Art. 1. — Începând cu data aderării României la
Uniunea Europeană, cetățenii aparținând următoarelor state:
Argentina, Australia, Bolivia, Brazilia, Brunei Darussalam, El
Salvador, Guatemala, Honduras, Israel, Statele Unite
Mexicane, Nicaragua, Noua Zeelandă, Panama și
Paraguay, deținători de documente de călătorie valabile,
sunt exceptați de la obligativitatea obținerii vizei de intrare

în România pentru șederi de maximum 90 de zile în
decurs de 6 luni de la data primei intrări.
Art. 2. — Până la data aderării României la Uniunea
Europeană, regimul de intrare în România a cetățenilor
aparținând statelor prevăzute la art. 1 va fi guvernat de
prevederile acordurilor bilaterale în vigoare în relațiile dintre
România și statele respective.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
p. Ministrul administrației și internelor,
Anghel Andreescu,
secretar de stat
București, 3 februarie 2006.
Nr. 164.

MONITORUL OFICIAL AL ROMÂNIEI, PARTEA I, Nr. 160/20.II.2006

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Normelor metodologice privind atestarea persoanelor fizice și juridice
care efectuează proiectarea și/sau execută lucrări de îmbunătățiri funciare din domeniul silvic
În temeiul art. 73 lit. d) din Legea îmbunătățirilor funciare nr. 138/2004, cu modificările și completările ulterioare,
în baza art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Normele metodologice privind
atestarea persoanelor fizice și juridice care efectuează
proiectarea și/sau execută lucrări de îmbunătățiri funciare
din domeniul silvic, prevăzute în anexa care face parte
integrantă din prezentul ordin.
Art. 2. — Răspunderea pentru ducerea la îndeplinire a
prevederilor prezentului ordin revine direcției competente din
cadrul Ministerului Agriculturii, Pădurilor și Dezvoltării Rurale
și Regiei Naționale a Pădurilor — Romsilva.
Art. 3. — Dosarele depuse în vederea atestării anterior
intrării în vigoare a prezentului ordin se analizează pe baza
metodologiei în vigoare la data înregistrării cererii.

Art. 4. — Ordinul ministrului agriculturii, pădurilor, apelor
și mediului nr. 681/2003 pentru aprobarea Metodologiei
privind atestarea persoanelor fizice și juridice care
efectuează studii de teren, elaborează documentații tehnicoeconomice și execută lucrări de îmbunătățiri funciare în
domeniul silvic, publicat în Monitorul Oficial al României,
Partea I, nr. 682 din 26 septembrie 2003, precum și orice
alte dispoziții contrare, se abrogă.
Art. 5. — Prezentul ordin se publică în Monitorul Oficial
al României, Partea I.

p. Ministrul agriculturii, pădurilor și dezvoltării rurale,
Vasile Lupu,
secretar de stat

București, 7 februarie 2006.
Nr. 88.

ANEXĂ

NORME METODOLOGICE
privind atestarea persoanelor fizice și juridice care efectuează proiectarea
și/sau execută lucrări de îmbunătățiri funciare din domeniul silvic
CAPITOLUL I
Dispoziții generale
Art. 1. — Atestarea persoanelor fizice și juridice are
drept scop asigurarea premiselor pentru realizarea lucrărilor
de îmbunătățiri funciare în vederea îndeplinirii cerințelor
tehnice și calitative minimale prevăzute în normativele în
vigoare.
Art. 2. — În înțelesul prezentelor norme metodologice,
lucrările de îmbunătățiri funciare din domeniul silvic sunt
lucrări complexe care se execută pe terenuri cu orice
destinație, în vederea asigurării protecției acestora și a
oricăror categorii de obiective față de inundații, alunecări de
teren și eroziuni, pentru asigurarea protecției lacurilor de
acumulare împotriva colmatării, pentru asigurarea unui nivel
corespunzător de umiditate a solului care să permită sau

să stimuleze instalarea și dezvoltarea culturilor silvice,
pentru realizarea ameliorării solurilor acide, sărăturate și
nisipoase, precum și pentru asigurarea protecției împotriva
poluării. Acestea se realizează prin construcții hidrotehnice,
prin măsuri pedoameliorative, prin împăduriri, prin crearea
perdelelor forestiere de protecție și altele asemenea.
Art. 3. — Prin atestare se confirmă capacitatea tehnicoprofesională a persoanelor fizice și juridice de a proiecta și
de a executa lucrările de îmbunătățiri funciare din domeniul
silvic, care corespund normelor de calitate în vigoare.
Art. 4. — Atestarea capacității tehnico-profesionale se
realizează prin verificarea performanțelor profesionale și a
posibilităților tehnice de execuție ale persoanelor fizice și
juridice care solicită atestarea, în conformitate cu
prevederile prezentelor norme metodologice.

10

MONITORUL OFICIAL AL ROMÂNIEI, PARTEA I, Nr. 160/20.II.2006
CAPITOLUL II
Domenii și condiții de atestare

Art. 5. — Domeniile de atestare a persoanelor fizice și
juridice pentru activitățile de îmbunătățiri funciare din
domeniul silvic sunt următoarele:
a) proiectare — efectuarea studiilor de teren și
elaborarea documentațiilor tehnico-economice pentru
lucrările de îmbunătățiri funciare din domeniul silvic;
b) execuție — efectuarea lucrărilor de îmbunătățiri
funciare din domeniul silvic.
Art. 6. — Atestarea persoanelor fizice și juridice se face
pentru domeniile de activitate prevăzute la art. 5 și se
poate solicita pentru unul sau ambele domenii, cu
respectarea condițiilor prevăzute în prezentele norme
metodologice.
Art. 7. — Grupele de lucrări de îmbunătățiri funciare
aferente domeniilor de activitate prevăzute la art. 5, pentru
care Ministerul Agriculturii, Pădurilor și Dezvoltării Rurale
acordă atestare, sunt următoarele:
a) amenajări de desecare și drenaj, care au drept scop
prevenirea și înlăturarea excesului de umiditate de la
suprafața terenului și din sol, în vederea asigurării
condițiilor favorabile de utilizare a terenurilor cu destinație
forestieră sau destinate culturii speciilor forestiere. Aceste
amenajări cuprind lucrări de colectare, de transport și de
evacuare în emisar a apei în exces;
b) lucrări de combatere a eroziunii solului și de
ameliorare a terenurilor afectate de alunecări. Aceste
amenajări cuprind lucrări pentru protecția solului,
regularizarea scurgerii apei pe versanți, stingerea
formațiunilor torențiale, stabilizarea nisipurilor mișcătoare;
c) amenajări pedoameliorative pe terenurile sărăturate,
acide și pe nisipuri, pe terenurile poluate, inclusiv cu
reziduuri petroliere, cu halde de la exploatările miniere, pe
alte terenuri neproductive, cuprinzând și lucrările de
nivelare-modelare, de scarificare, de afânare adâncă, rigole
și șanțuri de scurgere a apei, arăturile în benzi cu coame,
udările de spălare a sărurilor, aplicarea de amendamente
și îngrășăminte, în scopul valorificării pentru silvicultură sau
pentru cultura speciilor forestiere;
d) perdele forestiere de protecție a terenurilor agricole
și plantații pentru combaterea eroziunii solului;
e) alte soluții tehnice și lucrări noi, rezultate din
activitatea de cercetare silvică.
Art. 8. — (1) Persoanele fizice care solicită atestarea
pentru domeniul prevăzut la art. 5 lit. a) trebuie să
îndeplinească cumulativ următoarele condiții:
a) să aibă studii superioare de lungă durată în una
dintre specializările: silvicultură și exploatări forestiere,
construcții hidrotehnice sau îmbunătățiri funciare;
b) să aibă o experiență de minimum 5 ani în
proiectarea lucrărilor care fac obiectul atestării, în domeniul
silvic;
c) să nu fi fost condamnată penal pentru săvârșirea cu
intenție a unei infracțiuni în legătură cu domeniul pentru
care solicită atestarea.

(2) Persoanele fizice care solicită atestarea pentru
domeniul prevăzut la art. 5 lit. b) trebuie să îndeplinească
cumulativ următoarele condiții:
a) să aibă studii medii sau superioare în una dintre
specializările: silvicultură și exploatări forestiere, construcții
hidrotehnice sau îmbunătățiri funciare;
b) să aibă o experiență de minimum 5 ani în
executarea lucrărilor care fac obiectul atestării, în domeniul
silvic;
c) să nu fi fost condamnată penal pentru săvârșirea cu
intenție a unei infracțiuni în legătură cu domeniul pentru
care solicită atestarea.
Art. 9. — Sunt atestate, la cerere, fără examinarea
prevăzută la art. 16, persoanele fizice care au titlul științific
de doctor, cu subiectul tezei de doctorat în unul dintre
domeniile prevăzute la art. 7, cele care sunt de profesie
inginer proiectant gradul I, cercetător științific gradul I,
inginer gradul I sau profesii asimilate acestora și își
desfășoară activitatea în domeniile și în grupele de lucrări
prevăzute la art. 5 și 7.
Art. 10. — (1) În vederea atestării, persoanele juridice
trebuie să îndeplinească cumulativ următoarele condiții:
a) să fie constituite și să funcționeze în condițiile legii;
b) să aibă înscris în statut, ca obiect de activitate,
domeniul sau domeniile în care solicită atestarea, conform
art. 5;
c) să aibă cel puțin o persoană fizică atestată pentru
proiectarea și/sau executarea lucrărilor de îmbunătățiri
funciare din domeniul silvic, pentru domeniul și grupele de
lucrări pentru care se solicită atestarea, încadrată cu
contract individual de muncă pe durată nedeterminată;
d) să dețină mijloacele tehnice minime necesare pentru
realizarea lucrărilor de îmbunătățiri funciare din domeniul
silvic pentru care solicită atestarea, după cum urmează:
— pentru domeniul de atestare prevăzut la art. 5 lit. a),
după caz: un calculator cu imprimantă și un teodolit sau o
stație totală GPS;
— pentru domeniul de atestare prevăzut la art. 5 lit. b),
după caz: un tractor/un buldozer/un excavator/un
compactor/un încărcător/o macara.
(2) Se exceptează de la obligativitatea asigurării
condiției prevăzute la alin. (1) lit. c) persoana juridică al
cărei administrator/asociat este atestat ca persoană fizică
pentru domeniul și grupele de lucrări pentru care se
solicită atestarea.
CAPITOLUL III
Documentele și procedura de atestare
Art. 11. — Atestarea persoanelor fizice și juridice este
organizată și coordonată de direcția competentă potrivit
atribuțiilor stabilite prin regulamentul de organizare și
funcționare al autorității publice centrale care răspunde de
silvicultură.
Art. 12. — Atestarea persoanelor fizice și juridice se
face de către Comisia de atestare formată din specialiști,

MONITORUL OFICIAL AL ROMÂNIEI, PARTEA I, Nr. 160/20.II.2006
numită prin ordin al ministrului agriculturii, pădurilor și
dezvoltării rurale.
Art. 13. — Documentele necesare atestării persoanelor
fizice sunt următoarele:
a) cerere-tip pentru atestare, conform modelului prevăzut
în anexa nr. 1;
b) curriculum vitae;
c) lista de lucrări elaborate sau la care au fost coautori,
în domeniul proiectării și/sau executării lucrărilor de
îmbunătățiri funciare, din care să rezulte experiența
corespunzătoare domeniului și grupelor de lucrări pentru
care solicită atestarea;
d) diploma de studii și, după caz, titlul științific, în copie
legalizată;
e) extras de pe carnetul de muncă, în copie certificată,
sau un alt document din care să rezulte îndeplinirea
condițiilor prevăzute la art. 8 alin. (1) lit. b) și alin. (2) lit. b);
f) certificatul de cazier judiciar;
g) documentul care dovedește achitarea tarifului stabilit
pentru atestare.
Art. 14. — Documentele necesare în vederea atestării
persoanelor juridice sunt următoarele:
a) cerere-tip pentru atestare, conform modelului
prezentat în anexa nr. 2;
b) memoriu de activitate care să conțină: date cu privire
la capitalul social și la valoarea patrimoniului, lista
principalelor lucrări executate în domeniu, experiența în
execuția lucrărilor, personalul tehnic și economic angajat și
experiența acestuia;
c) declarație pe propria răspundere a administratorului,
din care să rezulte că persoana juridică nu se află în nici
una dintre situațiile prevăzute la art. 30 din Ordonanța de
urgență a Guvernului nr. 60/2001 privind achizițiile publice,
aprobată cu modificări prin Legea nr. 212/2002, cu
modificările și completările ulterioare;
d) lista utilajelor și echipamentelor deținute, aflate în
stare de funcționare, necesare pentru desfășurarea
activităților din domeniul pentru care se solicită atestarea;
e) copii legalizate de pe documentele de înființare a
persoanei juridice: actul constitutiv și/sau statutul,
încheierea judecătorului-delegat de la oficiul registrului
comerțului/hotărârea judecătorească de înființare, certificatul
de înregistrare la oficiul registrului comerțului;
f) copie legalizată de pe contractul individual de muncă
pe durată nedeterminată pentru angajatul atestat conform
prevederilor art. 10 lit. c);
g) copia atestatului persoanei fizice care îndeplinește
condiția de angajat/administrator/asociat la persoana
juridică, conform prevederilor art. 10;
h) documentul care dovedește achitarea tarifului stabilit
pentru atestare.
Art. 15. — (1) Dosarele de atestare se depun la sediul
Regiei Naționale a Pădurilor — Romsilva și se
înregistrează într-un registru special.
(2) Dosarele prevăzute la alin. (1) sunt analizate
periodic, dar nu mai târziu de 60 de zile de la data

11

înregistrării, de către Comisia de atestare, în ședințe de
lucru programate de președintele acesteia.
(3) În urma analizării dosarelor, Comisia de atestare
comunică solicitanților admiterea sau respingerea
documentației depuse, apoi programează examinarea
solicitanților ale căror dosare au fost admise ca urmare a
îndeplinirii condițiilor prevăzute în prezentele norme
metodologice.
(4) Rezultatele analizării dosarelor se consemnează într-un
registru de procese-verbale și se comunică solicitanților.
Persoanelor ale căror dosare au fost admise li se
comunică data programată pentru sesiunea de examinare
cu cel puțin două zile lucrătoare înainte de data respectivă.
Art. 16. — Examinarea persoanelor fizice ale căror
dosare au fost admise constă în prezentarea de către
acestea în fața Comisiei de atestare a cel puțin unei
lucrări realizate, aleasă de candidat din lista inclusă în
dosarul de atestare. După prezentarea lucrării candidatul
răspunde întrebărilor puse de membrii Comisiei de atestare
pe marginea expunerii sale.
Art. 17. — Examinarea activității persoanei juridice al
cărei dosar a fost admis se face de către Comisia de
atestare, în prezența reprezentantului legal al persoanei
juridice, care, la cerere, furnizează date suplimentare.
Art. 18. — Rezultatul examenului de atestare —
admis/respins — atât pentru persoanele fizice, cât și pentru
cele juridice se consemnează în procesul-verbal de ședință
și se afișează la avizierul Regiei Naționale a Pădurilor —
Romsilva în termen de 24 de ore de la încheierea ședinței
de atestare.
Art. 19. — În termen de 30 de zile de la data atestării,
persoanele fizice și juridice îndreptățite primesc certificatul
de atestare, al cărui model este prevăzut în anexa nr. 3.
Art. 20. — Persoanele atestate sunt obligate să își
confecționeze parafa de atestat, conform modelului
prevăzut în anexa nr. 4, și să înainteze Ministerului
Agriculturii, Pădurilor și Dezvoltării Rurale specimenul
acesteia cu declarație pe propria răspundere.
Art. 21. — (1) Tariful pentru atestare se stabilește
diferențiat pentru persoanele fizice și juridice de către
Regia Națională a Pădurilor — Romsilva, cu aprobarea
Ministerului Agriculturii, Pădurilor și Dezvoltării Rurale.
Persoanele care solicită atestarea au obligația de a depune
valoarea tarifului, în numerar, la casieria Regiei Naționale a
Pădurilor — Romsilva sau prin ordin de plată la
prezentare, în contul deschis separat pentru această
activitate.
(2) Regia Națională a Pădurilor — Romsilva suportă din
tarifele încasate cheltuielile pentru funcționarea Comisiei de
atestare și editarea certificatelor de atestare.
CAPITOLUL IV
Comisia de atestare
Art. 22. — (1) Comisia de atestare își desfășoară
activitatea în cadrul Regiei Naționale a Pădurilor —
Romsilva și este formată din 7 membri, selectați dintre

12

MONITORUL OFICIAL AL ROMÂNIEI, PARTEA I, Nr. 160/20.II.2006

personalitățile din silvicultură, specializați în domeniile
prevăzute la art. 5 și care se bucură de prestigiu
profesional.
(2) Președintele Comisiei de atestare este nominalizat
din cadrul Ministerului Agriculturii, Pădurilor și Dezvoltării
Rurale.
(3) Secretariatul Comisiei de atestare este asigurat de
2 membri ai acesteia, și anume: reprezentantul direcției
competente prevăzute la art. 11 și reprezentantul Regiei
Naționale a Pădurilor — Romsilva.
Art. 23. — Atribuțiile președintelui Comisiei de atestare
sunt următoarele:
a) aprobă programarea ședințelor Comisiei de atestare;
b) conduce lucrările ședințelor Comisiei de atestare;
c) semnează certificatele de atestare și corespondența
Comisiei de atestare.
Art. 24. — Atribuțiile secretariatului Comisiei de atestare
sunt următoarele:
a) planifică și organizează, împreună cu președintele,
activitatea Comisiei de atestare, stabilind periodic datele de
întrunire a acesteia;
b) înregistrează cererile de atestare însoțite de
documentele necesare și păstrează evidența acestora în
registrul special prevăzut la art. 15;
c) asigură convocarea membrilor Comisiei de atestare și
programarea solicitanților pentru interviu;
d) păstrează și completează registrul cu proceseleverbale ale Comisiei de atestare;
e) redactează documentele Comisiei de atestare;
f) păstrează ștampila Comisiei de atestare.
Art. 25. — Comisia de atestare ia decizii cu privire la:
a) admiterea ori respingerea cererilor de atestare a
persoanelor fizice sau juridice, în funcție de îndeplinirea
condițiilor prevăzute la art. 8 și 10;
b) admiterea ori respingerea, în urma examinării, a
persoanelor fizice sau juridice;
c) suspendarea și/sau retragerea certificatului de
atestare.
Art. 26. — (1) Comisia de atestare funcționează în
prezența a cel puțin 5 membri.
(2) Deciziile Comisiei de atestare se iau prin vot
deschis, cu majoritatea simplă a membrilor acesteia.
Art. 27. — Contestațiile împotriva deciziilor Comisiei de
atestare se depun în termen de 48 de ore de la
comunicarea rezultatelor și se adresează conducătorului
Ministerului Agriculturii, Pădurilor și Dezvoltării Rurale, care
le și soluționează. Împotriva deciziei ministrului agriculturii,
pădurilor și dezvoltării rurale se poate formula plângere la
instanța judecătorească competentă, potrivit legii.
CAPITOLUL V
Drepturile și obligațiile persoanelor fizice
și juridice atestate
Art. 28. — În cadrul domeniilor în care au fost atestate,
persoanele fizice și juridice au dreptul, după caz:
a) de a participa la licitații;
b) de a încheia contracte și convenții de colaborare;

c) de a acorda consultanță tehnică;
d) de a efectua studii de teren și de a executa lucrări
de îmbunătățiri funciare în domeniul silvic;
e) de a întocmi documentații tehnico-economice.
Art. 29. — Persoanele fizice și juridice atestate au
următoarele obligații:
a) să desfășoare activitățile privind îmbunătățirile
funciare din domeniul silvic numai în domeniul și grupele
de lucrări pentru care au fost atestate, cu respectarea
dispozițiilor legale, precum și a metodologiilor, normelor și
instrucțiunilor aprobate de Ministerul Agriculturii, Pădurilor și
Dezvoltării Rurale;
b) să valideze numai acele lucrări care se încadrează
în domeniul de activitate în care au fost atestate.
CAPITOLUL VI
Suspendarea și retragerea certificatului de atestare
Art. 30. — Nerespectarea obligațiilor prevăzute la
art. 29 de către persoanele fizice sau juridice atestate
potrivit prezentelor norme metodologice poate atrage
suspendarea ori retragerea certificatului de atestare, după
caz.
Art. 31. — Suspendarea sau retragerea, după caz, a
certificatului de atestare se dispune prin decizie a
președintelui Comisiei de atestare, în urma propunerilor
formulate de membrii acesteia, pe baza actelor de
constatare încheiate de persoane împuternicite în condițiile
legii sau în temeiul comunicării punerii în mișcare a acțiunii
penale împotriva persoanei atestate.
Art. 32. — Certificatul de atestare al persoanei fizice
sau juridice se suspendă în următoarele cazuri:
a) când persoana elaborează sau realizează lucrări în
domeniul și grupa de lucrări pentru care a fost autorizată
fără să respecte metodologiile, reglementările și normele
tehnice în vigoare. Perioada suspendării este de 6 luni
sau, dacă ducerea la îndeplinire a măsurilor și termenelor
dispuse prin actele de constatare prevăzute la art. 31 este
mai mare de 6 luni, pe perioada necesară. Îndeplinirea
măsurilor dispuse se constată prin încheierea unui nou act
de constatare de către persoanele prevăzute la art. 31 și
determină de drept încetarea sancțiunii suspendării
certificatului de atestare;
b) când împotriva persoanei atestate s-a pus în mișcare
o acțiune penală în legătură cu activitatea pentru care a
fost atestată. În acest caz suspendarea certificatului de
atestare se dispune până la soluționarea definitivă a
cauzei;
c) când persoana juridică desfășoară activitatea în
domeniul în care a fost atestată fără să respecte
prevederile art. 10 lit. c), pe o perioadă de 6 luni de la
data la care face dovada îndeplinirii condiției prevăzute la
art. 10 lit. c).
Art. 33. — Certificatul de atestare al persoanelor fizice
și juridice se retrage în următoarele cazuri:
a) când a fost suspendat de două ori, iar a treia oară
se săvârșesc abateri similare celor pentru care s-au dispus
suspendările anterioare ale acestuia;

MONITORUL OFICIAL AL ROMÂNIEI, PARTEA I, Nr. 160/20.II.2006
b) când persoanele fizice și juridice atestate validează,
prin semnătură și parafă, documente pentru domenii de
activitate în care nu au fost atestate sau își continuă
activitatea în perioada de suspendare.
Art. 34. — (1) Suspendarea sau retragerea certificatului
de atestare se comunică persoanelor fizice și juridice în
cauză, în scris, de către Comisia de atestare.
(2) Măsura prevăzută la alin. (1) poate fi contestată, în
scris, în termen de 10 zile lucrătoare de la comunicare, la
ministrul agriculturii, pădurilor și dezvoltării rurale.
(3) Împotriva soluției ministrului agriculturii, pădurilor și
dezvoltării rurale se poate formula plângere la instanța
judecătorească competentă, potrivit legii.
CAPITOLUL VII
Dispoziții finale
Art. 35. — (1) Atestarea persoanelor fizice se face
pentru o perioadă de 5 ani, iar a persoanelor juridice
pentru perioada de valabilitate a certificatului de atestare al
persoanei fizice angajate sau care se află în situația
prevăzută la art. 10 alin. (2). La sfârșitul acestei perioade
persoanele fizice și juridice care doresc reatestarea sunt
obligate să prezinte dosarul de solicitare a reatestării, care
trebuie să cuprindă și lista lucrărilor de îmbunătățiri
funciare realizate în perioada scursă de la precedenta
atestare/reatestare, după cum urmează:
a) pentru domeniul prevăzut la art. 5 lit. a) — studii de
teren/documentații tehnico-economice elaborate;
b) pentru domeniul prevăzut la art. 5 lit. b) — proceseverbale de recepție a lucrărilor executate, încheiate cu
beneficiarul, potrivit legii.
(2) Certificatele de atestare emise în baza Ordinului
ministrului apelor, pădurilor și protecției mediului
nr. 449/1998 pentru aprobarea Metodologiei privind
atestarea persoanelor fizice și juridice care efectuează
studii de teren, elaborează documentații tehnico-economice
și execută lucrări de îmbunătățiri funciare în domeniul
silvic, precum și certificatele de atestare emise în baza
Ordinului ministrului agriculturii, pădurilor, apelor și mediului

13

nr. 681/2003 pentru aprobarea Metodologiei privind
atestarea persoanelor fizice și juridice care efectuează
studii de teren, elaborează documentații tehnico-economice
și execută lucrări de îmbunătățiri funciare în domeniul silvic
sunt valabile până la expirarea acestora.
(3) Corespondența dintre grupele de lucrări de
îmbunătățiri funciare în domeniul silvic, pentru care au fost
acordate certificatele de atestare prevăzute la alin. (2), și
grupele de lucrări de îmbunătățiri funciare în domeniul
silvic, prevăzute în prezentele norme metodologice, este
prevăzută în anexa nr. 5.
Art. 36. — O persoană fizică poate desfășura activități
în domeniul și grupele de lucrări pentru care a fost
atestată, în cadrul a cel mult două persoane juridice.
Art. 37. — (1) La cerere, în cadrul aceleiași ședințe de
atestare, se pot examina atât persoana fizică sau persoana
care se află în situația prevăzută la art. 10 alin. (2), după
caz, cât și persoana juridică în cadrul căreia este încadrată
aceasta, cu respectarea prevederilor prezentelor norme
metodologice.
(2) În situația prevăzută la alin. (1), examinarea
persoanei juridice se realizează numai după ce Comisia de
atestare a stabilit admiterea persoanei fizice.
Art. 38. — Anexele nr. 1—5 fac parte integrantă din
prezentele norme metodologice.
Art. 39. — (1) Degradarea, distrugerea sau pierderea
certificatului de atestare ori a parafei se declară, în scris,
la Ministerul Agriculturii, Pădurilor și Dezvoltării Rurale în
termen de 48 de ore de la constatare și, totodată, va fi
publicată în Monitorul Oficial al României, Partea a III-a, de
către cel în cauză.
(2) După publicarea anunțului, prevăzută la alin. (1),
Comisia de atestare eliberează un duplicat al certificatului
de atestare sau aprobă, după caz, confecționarea unei noi
parafe, pe baza unei cereri scrise, însoțită de copia
anunțului din Monitorul Oficial al României, Partea a III-a.

ANEXA Nr. 1
la normele metodologice
CERERE

pentru atestarea persoanelor fizice
(model)
Domnule președinte,
Subsemnatul/Subsemnata ........................................................., născut/născută la data de ...........................................,
în localitatea ..............................., județul ................................., țara ................................., având cetățenia ................,
domiciliat/domiciliată în localitatea ....................................., str. ..................................... nr. ...., bl. ....., et. ...., ap. ......,
sectorul/județul ....................................., posesor/posesoare al/a diplomei de inginer în specializarea .......................................,
nr. ........, eliberată de .................................. din localitatea ....................................., promoția .........., țara
....................................., solicit atestarea, în calitate de persoană fizică, în domeniul (domeniile) ................................ și
grupa (grupele) de lucrări ....................................., conform art. 5, respectiv art. 7, din Normele metodologice privind

14

MONITORUL OFICIAL AL ROMÂNIEI, PARTEA I, Nr. 160/20.II.2006

atestarea persoanelor fizice și juridice care efectuează proiectarea și/sau execută lucrări de îmbunătățiri funciare din
domeniul silvic, aprobate prin Ordinul ministrului agriculturii, pădurilor și dezvoltării rurale nr. 88/2006.
În susținerea cererii anexez următoarele:
a) curriculum vitae;
b) lista lucrărilor realizate în domeniu și grupele de lucrări pentru care solicit atestarea;
c) acte de studii și, după caz, titluri științifice, în copii legalizate;
d) extras de pe carnetul de muncă;
e) certificatul de cazier judiciar.
Menționez că îmi desfășor activitatea la ....................................., cu sediul în localitatea .....................................,
județul/sectorul ............................................, str. ..................................... nr. ......, telefon ........., fax ...................., unde am
calitatea de ........................................................................... .
Declar că am luat cunoștință de obligațiile ce îmi revin potrivit normelor metodologice menționate mai sus.
Data ...........................................
......................
(semnătura)

Domnului președinte al Comisiei de atestare a persoanelor fizice și juridice care efectuează proiectarea și
execută lucrări de îmbunătățiri funciare în domeniul silvic.

ANEXA Nr. 2
la normele metodologice
CERERE

pentru atestarea persoanelor juridice
(model)
Nr. ......................../.............................
Domnule președinte,
..........................................................................................................................................................................................,
(denumirea persoanei juridice)

având sediul în localitatea ............................................................, str. .................................................. nr. ......, bl. ...........,
ap. ............., județul/sectorul ........................................, înregistrată la oficiul registrului comerțului cu nr. ..........................,
codul fiscal nr. ..................., telefon ...................., fax ............................, reprezentată prin .....................................................,
în calitate de ..................................................................., solicită atestarea în calitate de persoană juridică în domeniul
(domeniile) ............................................. și grupa (grupele) de lucrări ..................................., conform prevederilor art. 5,
respectiv art. 7, din Normele metodologice privind atestarea persoanelor fizice și juridice care efectuează proiectarea
și/sau execută lucrări de îmbunătățiri funciare din domeniul silvic, aprobate prin Ordinul ministrului agriculturii, pădurilor și
dezvoltării rurale nr. 88/2006.
În susținerea cererii s-au anexat următoarele:
a) memoriu de activitate;
b) declarație pe propria răspundere privind bonitatea societății;
c) lista mijloacelor tehnice deținute;
d) copii legalizate de pe documentele de înființare ca persoană juridică;
e) copie legalizată de pe contractul individual de muncă pe durată nedeterminată pentru persoana fizică atestată
conform prevederilor art. 10 alin. (1) lit. c) din normele metodologice menționate mai sus;*)
f) copia atestatului persoanei fizice.
Declarăm că am luat cunoștință de obligațiile ce ne revin potrivit normelor metodologice menționate mai sus.
Data .........................................
......................................
(semnătura și ștampila)

Domnului președinte al Comisiei de atestare a persoanelor fizice și juridice care efectuează proiectarea și/sau
execută lucrări de îmbunătățiri funciare din domeniul silvic.

*) Acest document poate lipsi în situațiile prevăzute la art. 10 alin. (2) din normele metodologice.

15

MONITORUL OFICIAL AL ROMÂNIEI, PARTEA I, Nr. 160/20.II.2006

ANEXA Nr. 3
la normele metodologice
CERTIFICAT DE ATESTARE

pentru persoane fizice și juridice
(model)
MINISTERUL AGRICULTURII, PĂDURILOR ȘI DEZVOLTĂRII RURALE
CERTIFICAT DE ATESTARE

Nr. ............................ din .......................
În baza Ordinului ministrului agriculturii, pădurilor și dezvoltării rurale nr. 88/2006, Comisia de atestare hotărăște:
La Cererea înregistrată sub nr. .................................... din ............................................. și în urma susținerii
examenului pentru atestarea persoanelor fizice și juridice care efectuează proiectarea și/sau execută lucrări de
îmbunătățiri funciare din domeniul silvic,
.......................................................................................................................................................................................................,
(numele și prenumele persoanei fizice sau denumirea persoanei juridice)

domiciliat/domiciliată/cu sediul în localitatea ............................., str. ............................ nr. ......, bl. ......, et. ......, ap. ......,
județul/sectorul ......, înregistrată la oficiul registrului comerțului cu nr. (pentru persoanele juridice) ......, CNP (pentru
persoanele fizice) ..................., este atestat/atestată ca persoană fizică/juridică în domeniul/domeniile .............................. .
Grupa/grupele de lucrări aferente domeniului (domeniilor) de activitate în care se acordă certificatul de atestare,
conform art. 7 din Normele metodologice privind atestarea persoanelor fizice și juridice care efectuează proiectarea și/sau
execută lucrări de îmbunătățiri funciare din domeniul silvic, aprobate prin Ordinul ministrului agriculturii, pădurilor și
dezvoltării rurale nr. 88/2006, este/sunt următoarea/următoarele: ...............................................................................................
......................................................................................................................................................................................................
Valabil de la data ................ până la data ....................
Președintele Comisiei de atestare,
......................................................
L.S. ..............................................
Secretariatul Comisiei de atestare
L.S. ................................................

ANEXA Nr. 4
la normele metodologice

PARAFA

(model)

*) ..........................................................................................................................................
.................................................................................................................................................
ATESTAT

de către Ministerul Agriculturii, Pădurilor și Dezvoltării Rurale prin Certificatul nr. ......
din .......... să efectueze proiectarea și/sau să execute lucrări de îmbunătățiri funciare
din domeniul silvic.

*) Numele, prenumele și codul numeric personal ale persoanei fizice/denumirea și codul unic de înregistrare la Oficiul Național al
Registrului Comerțului ale persoanei juridice.
NOTĂ:

Dimensiunile parafei vor fi de 7 cm/4 cm.

16

MONITORUL OFICIAL AL ROMÂNIEI, PARTEA I, Nr. 160/20.II.2006
ANEXA Nr. 5
la normele metodologice
CORESPONDENȚA

între grupele de lucrări de îmbunătățiri funciare în domeniul silvic, cuprinse în certificatele de atestare emise
în temeiul Ordinului ministrului apelor, pădurilor și protecției mediului nr. 449/1998 pentru aprobarea Metodologiei
privind atestarea persoanelor fizice și juridice care efectuează studii de teren, elaborează documentații
tehnico-economice și execută lucrări de îmbunătățiri funciare în domeniul silvic, cele emise în temeiul Ordinului
ministrului agriculturii, pădurilor, apelor și mediului nr. 681/2003 pentru aprobarea Metodologiei
privind atestarea persoanelor fizice și juridice care efectuează studii de teren, elaborează documentații
tehnico-economice și execută lucrări de îmbunătățiri funciare în domeniul silvic și grupele de lucrări de îmbunătățiri
funciare din domeniul silvic, prevăzute în prezentele norme metodologice
Grupele de lucrări de îmbunătățiri funciare
în domeniul silvic, cuprinse în certificatele
de atestare emise în temeiul Ordinului
ministrului apelor, pădurilor și protecției
mediului nr. 449/1998 pentru aprobarea
Metodologiei privind atestarea persoanelor
fizice și juridice care efectuează studii
de teren, elaborează documentații
tehnico-economice și execută lucrări
de îmbunătățiri funciare în domeniul silvic

Grupele de lucrări de îmbunătățiri funciare
în domeniul silvic, cuprinse în certificatele
de atestare emise în temeiul Ordinului
ministrului agriculturii, pădurilor, apelor
și mediului nr. 681/2003 pentru aprobarea
Metodologiei privind atestarea persoanelor
fizice și juridice care efectuează studii
de teren, elaborează documentații
tehnico-economice și execută lucrări
de îmbunătățiri funciare în domeniul silvic

a) îndiguiri și regularizarea cursurilor
de apă
b) amenajări de desecare și drenaj

c) amenajări de combatere a eroziunii
solului, în care se includ și lucrări
pentru stingerea torenților

d) lucrări și măsuri pedoameliorative,
asociate cu cele de combatere a eroziunii
solului pe terenurile sărăturate, acide,
pe terenuri poluate, degradate antropic
și pe alte terenuri care și-au pierdut,
total sau parțial, capacitatea de producție,
precum și stabilizarea nisipurilor mobile

e) amenajări silvice de înființare
a perdelelor forestiere de protecție
și a plantațiilor forestiere antierozionale
f) amenajări de îmbunătățiri funciare,
constând în soluții și lucrări noi, rezultate
din activitatea de cercetare
și din tehnica nouă

Grupele de lucrări de îmbunătățiri funciare
din domeniul silvic, cuprinse în prezentele
norme metodologice

a) îndiguiri și regularizarea cursurilor
de apă
b) amenajări de desecare și drenaj

—

a) amenajări de desecare și drenaj, care au
drept scop prevenirea și înlăturarea
excesului de umiditate de la suprafața
terenului și din sol, în vederea asigurării
condițiilor favorabile de utilizare a terenurilor
cu destinație forestieră. Aceste amenajări
cuprind lucrări de colectare, de transport și
de evacuare în emisar a apei în exces.
c) amenajări de combatere
b) lucrări de combatere a eroziunii solului și
a eroziunii solului, în care se
de ameliorare a terenurilor afectate de
includ și lucrări pentru stingerea
alunecări. Aceste amenajări cuprind lucrări
torenților
pentru protecția solului, regularizarea
scurgerii apei pe versanți, stingerea
formațiunilor torențiale, stabilizarea nisipurilor
mișcătoare.
d) lucrări și măsuri pedoameliorative,
c) amenajări pedoameliorative pe terenurile
asociate cu cele de combatere
sărăturate, acide și pe nisipuri, pe
a eroziunii solului pe terenuri
terenurile poluate, inclusiv cu reziduuri
sărăturate, acide, pe terenuri poluate,
petroliere, cu halde de la exploatările
degradate antropic și pe alte terenuri
miniere, pe alte terenuri neproductive,
care și-au pierdut, total sau parțial,
cuprinzând și lucrările de nivelarecapacitatea de producție, precum
modelare, de scarificare, de afânare
și stabilizarea nisipurilor mobile
adâncă, rigole și șanțuri de scurgere
a apei, arăturile în benzi cu coame, udările
de spălare a sărurilor, aplicarea de
amendamente, precum și îngrășăminte,
în scopul valorificării pentru silvicultură
e) amenajări silvice de înființare
d) perdele forestiere de protecție a terenurilor
a perdelelor forestiere de protecție
agricole și plantații pentru combaterea
și a plantațiilor forestiere antierozionale eroziunii solului
f) amenajări de îmbunătățiri funciare,
e) alte soluții tehnice și lucrări noi, rezultate
constând în soluții și lucrări noi, rezultate din activitatea de cercetare silvică
din activitatea de cercetare
și din tehnica nouă

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 160/20.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113367]
ISSN 1453—4495

