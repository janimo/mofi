Anul 174 (XVIII) — Nr. 931

PARTEA

I

LEGI, DECRETE, HOTĂRÂRI ȘI ALTE ACTE

Joi, 16 noiembrie 2006

SUMAR

DECIZII ALE CURȚII CONSTITUȚIONALE
Decizia nr. 611 din 21 septembrie 2006 referitoare la
excepția de neconstituționalitate a dispozițiilor
art. 4 alin. (1) și art. 6 alin. (2) din Ordonanța de
urgență a Guvernului nr. 4/2005 privind
recalcularea pensiilor din sistemul public, provenite
din fostul sistem al asigurărilor sociale de stat .....
Decizia nr. 623 din 3 octombrie 2006 referitoare la
excepția de neconstituționalitate a dispozițiilor
art. 39 alin. (3), (4) și (5) din Legea nr. 248/2005
privind regimul liberei circulații a cetățenilor români
în străinătate..............................................................
Decizia nr. 625 din 3 octombrie 2006 referitoare la
excepția de neconstituționalitate a prevederilor
art. 7 alin. 1 din Legea nr. 85/1992 privind
vânzarea de locuințe și spații cu altă destinație
construite din fondurile statului și din fondurile
unităților economice sau bugetare de stat..............
Decizia nr. 664 din 10 octombrie 2006 referitoare la
excepția de neconstituționalitate a dispozițiilor
art. 3733 alin. 11 din Codul de procedură civilă....
Decizia nr. 665 din 10 octombrie 2006 referitoare la
excepția de neconstituționalitate a dispozițiilor
art. 3731 alin. 2 din Codul de procedură civilă .....
Decizia nr. 667 din 10 octombrie 2006 referitoare la
excepția de neconstituționalitate a dispozițiilor
art. 14 alin. (2) din Ordonanța de urgență a
Guvernului nr. 28/1999 privind obligația agenților
economici de a utiliza aparate de marcat
electronice fiscale ......................................................
Decizia nr. 670 din 10 octombrie 2006 referitoare la
excepția de neconstituționalitate a dispozițiilor
art. II din Legea nr. 195/2004 pentru aprobarea
Ordonanței de urgență a Guvernului nr. 58/2003
privind modificarea și completarea Codului de
procedură civilă și ale art. II din Legea
nr. 219/2005 privind aprobarea Ordonanței de
urgență a Guvernului nr. 138/2000 pentru
modificarea și completarea Codului de procedură
civilă ...........................................................................
Decizia nr. 684 din 10 octombrie 2006 referitoare la
excepția de neconstituționalitate a prevederilor
art. 4 alin. (1) și (2) din Ordonanța de urgență a
Guvernului nr. 19/2006 privind utilizarea plajei
Mării Negre și controlul activităților desfășurate pe
plajă............................................................................

4–5

6–7

Pagina

17–19

Decizia nr. 697 din 17 octombrie 2006 referitoare la
excepția de neconstituționalitate a dispozițiilor
art. 8 alin. (3) din Legea nr. 85/2006 privind
procedura insolvenței ...............................................

19–20

Decizia nr. 702 din 19 octombrie 2006 referitoare la
excepția de neconstituționalitate a dispozițiilor
art. 26 din Legea nr. 122/2006 privind azilul în
România .....................................................................

20–22

Decizia nr. 710 din 19 octombrie 2006 referitoare la
excepția de neconstituționalitate a dispozițiilor
art. 10 alin. (1) din Legea nr. 241/2005 pentru
prevenirea și combaterea evaziunii fiscale .............

2–3

Nr.
Decizia nr. 685 din 10 octombrie 2006 referitoare la
excepția de neconstituționalitate a dispozițiilor
art. 190 alin. (2) lit. b) din Ordonanța Guvernului
nr. 92/2003 privind Codul de procedură fiscală ...

Pagina

23–24

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

9–10

10–12

12–14

15–17

673/5.395. — Ordin al ministrului muncii, solidarității
sociale și familiei și al ministrului educației și
cercetării pentru modificarea Metodologiei
certificării formării profesionale a adulților, aprobată
prin Ordinul ministrului muncii, solidarității sociale
și familiei și al ministrului educației, cercetării și
tineretului nr. 501/5.253/2003 ..................................

24–27

1.189. — Decizie a președintelui Autorității Naționale de
Reglementare în Domeniul Gazelor Naturale
privind modificarea și completarea Contractuluicadru de distribuție a gazelor naturale ...................

28–29

1.190. — Decizie a președintelui Autorității Naționale de
Reglementare în Domeniul Gazelor Naturale
privind modificarea Condițiilor generale de
contractare a serviciilor de distribuție a gazelor
naturale ......................................................................

7–9

29

1.191. — Decizie a președintelui Autorității Naționale de
Reglementare în Domeniul Gazelor Naturale
privind modificarea și completarea contractelorcadru de furnizare reglementată a gazelor naturale
pentru consumatorii captivi .......................................

29–31

1.192. — Decizie a președintelui Autorității Naționale de
Reglementare în Domeniul Gazelor Naturale
privind modificarea condițiilor generale de
contractare pentru consumatorii captivi de gaze
naturale ......................................................................

32

2

MONITORUL OFICIAL AL ROMÂNIEI, PARTEA I, Nr. 931/16.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 611
din 21 septembrie 2006

referitoare la excepția de neconstituționalitate a dispozițiilor art. 4 alin. (1) și art. 6 alin. (2)
din Ordonanța de urgență a Guvernului nr. 4/2005 privind recalcularea pensiilor
din sistemul public, provenite din fostul sistem al asigurărilor sociale de stat
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 4 alin. (1) și art. 6 alin. (2)
din Ordonanța de urgență a Guvernului nr. 4/2005 privind
recalcularea pensiilor din sistemul public, provenite din
fostul sistem al asigurărilor sociale de stat, excepție ridicată
de Ecaterina Dogaru în Dosarul nr. 186/2006 al Tribunalului
Sibiu — Secția civilă.
La apelul nominal se prezintă autorul excepției, prin
mandatar Ioan Dogaru. Lipsește partea Casa Județeană de
Pensii Sibiu, față de care procedura de citare este legal
îndeplinită.
Cauza este în stare de judecată.
Mandatarul autorului excepției depune concluzii scrise
prin care solicită admiterea excepției de neconstituționalitate.
Reprezentantul Ministerului Public, arătând că textele de
lege criticate nu contravin dispozițiilor constituționale
invocate, pune concluzii de respingere a excepției ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 13 aprilie 2006, pronunțată în
Dosarul nr. 186/2006, Tribunalul Sibiu — Secția civilă a
sesizat Curtea Constituțională cu excepția de
neconstituționalitate a dispozițiilor art. 4 alin. (1) și art. 6
alin. (2) din Ordonanța de urgență a Guvernului nr. 4/2005
privind recalcularea pensiilor din sistemul public,
provenite din fostul sistem al asigurărilor sociale de stat,
excepție ridicată de Ecaterina Dogaru cu prilejul soluționării
contestației formulate împotriva deciziei de stabilire a
pensiei.
În motivarea excepției de neconstituționalitate autorul
acesteia susține că dispozițiile legale criticate au caracter
retroactiv și discriminatoriu. În acest sens arată că legea
prevede în sarcina pensionarului obligația de a prezenta
acte prin care să dovedească salariile avute în perioadele
în care documentația existentă la casele teritoriale de
pensii nu conține informațiile necesare stabilirii punctajului
mediu anual, în caz contrar luându-se în calcul, în mod
arbitrar, salariile minime pe țară, brute sau nete, după caz,
prevăzute pentru acele perioade la art. 164 și în anexa
nr. 7 la Legea nr. 19/2000. Ca urmare a aplicării acestor
dispoziții, precum și a faptului că autorul excepției s-a aflat
în imposibilitatea obiectivă de a dovedi datele referitoare la

salariile obținute în trecut, punctajul mediu anual i-a fost
redus în raport cu cel stabilit potrivit legislației anterioare,
situându-l într-o poziție dezavantajată în raport cu acei
pensionari care au putut dovedi salariile obținute. În sfârșit,
arată că, deși legea permite menținerea cuantumului
pensiei cuvenite sau aflate în plată, superior celui rezultat
în urma recalculării, aceasta împiedică indexarea sau
majorarea pensiei până când din înmulțirea punctului de
pensie cu punctajul mediu nu va rezulta un cuantum mai
mare decât cel al pensiei cuvenite sau aflate în plată,
astfel că protecția legii apare ca fiind îfalsă“.
Tribunalul Sibiu — Secția civilă apreciază că excepția
ridicată este neîntemeiată, având în vedere că prin
dispozițiile legale criticate nu se încalcă prevederile art. 15
și 16 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că excepția ridicată nu este
întemeiată. În acest sens arată că textele legale criticate
au ca finalitate eliminarea inechităților existente în ceea ce
privește cuantumul pensiilor acordate pentru stagii de
cotizare identice, iar diferențele menținute până la
finalizarea operațiunilor de recalculare și recorelare nu
contravin principiilor constituționale privind neretroactivitatea
legii și egalitatea în drepturi, întrucât toți cetățenii
beneficiază de drepturile prevăzute de legile în vigoare la
data acordării drepturilor respective.
Președinții celor două Camere ale Parlamentului și
Avocatul Poporului nu au transmis punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, actele
depuse la dosar de autorul excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 4 alin. (1) și art. 6 alin. (2) din Ordonanța
de urgență a Guvernului nr. 4/2005 privind recalcularea
pensiilor din sistemul public, provenite din fostul sistem al
asigurărilor sociale de stat, publicată în Monitorul Oficial al
României, Partea I, nr. 119 din 7 februarie 2005, aprobată
și modificată prin Legea nr. 78/2005, publicată în Monitorul
Oficial al României, Partea I, nr. 301 din 11 aprilie 2005.

MONITORUL OFICIAL AL ROMÂNIEI, PARTEA I, Nr. 931/16.XI.2006
Textele de lege criticate au următoarea redactare:
— Art. 4 alin. (1): îDeterminarea punctajului mediu anual
și a cuantumului fiecărei pensii se face pe baza datelor,
elementelor și informațiilor din documentațiile de pensie aflate
în păstrarea caselor teritoriale de pensii, cu respectarea
prevederilor Hotărârii Guvernului nr. 1.550/2004 privind
efectuarea operațiunilor de evaluare în vederea recalculării
pensiilor din sistemul public, stabilite în fostul sistem al
asigurărilor sociale de stat potrivit legislației anterioare datei de
1 aprilie 2001, în conformitate cu principiile Legii nr. 19/2000.“;
— Art. 6 alin. (2): îÎn situația în care cuantumul pensiei
aferent noului punctaj determinat este mai mic decât cel
cuvenit sau aflat în plată, se menține cuantumul cuvenit sau
aflat în plată până la data la care, prin aplicarea formulei de
calcul prevăzute de Legea nr. 19/2000, cu modificările și
completările ulterioare, se va obține un cuantum al pensiei mai
mare decât acesta.“
În opinia autorului excepției, textele de lege criticate
contravin dispozițiilor constituționale ale art. 15 alin. (2)
care consacră principiul neretroactivității legii și ale art. 16
alin. (1) și (2) referitoare la principiul egalității în drepturi.
Examinând excepția de neconstituționalitate, Curtea
constată că autorul excepției este nemulțumit de faptul că
dispozițiile art. 4 alin. (1) din Ordonanța de urgență a
Guvernului nr. 4/2005 fac incidente prevederile din anexa
la Hotărârea Guvernului nr. 1.550/2004 privind efectuarea
operațiunilor de evaluare în vederea recalculării pensiilor
din sistemul public, stabilite în fostul sistem al asigurărilor
sociale de stat potrivit legislației anterioare datei de
1 aprilie 2001, în conformitate cu principiile Legii
nr. 19/2000, publicată în Monitorul Oficial al României,
Partea I, nr. 897 din 1 octombrie 2004, prevederi care
stabilesc printre altele, la art. 7, că, în situația în care nu
există date privind cuantumul salariului, la determinarea
punctajului mediu anual se vor utiliza salariile minime pe
țară, brute sau nete, după caz, prevăzute pentru acele
perioade la art. 164 și în anexa nr. 7 la Legea nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 140 din 1 aprilie 2000.
Potrivit art. 164 din Legea nr. 19/2000, la determinarea
punctajelor anuale, până la intrarea în vigoare a legii, se
utilizează salariile brute sau nete, după caz, în conformitate
cu modul de înregistrare a acestora în carnetul de muncă,
luându-se în calcul și sporurile care au făcut parte din
baza de calcul a pensiilor conform legislației anterioare și
alte sporuri cu caracter permanent, în timp ce anexa nr. 7
la Legea nr. 19/2000 prevede salariile minime pe țară
pentru diferite perioade de timp.
Examinând aceste dispoziții de lege în raport cu criticile
formulate de autorul excepției, Curtea constată că textele

3

de lege criticate nu contravin principiului constituțional al
neretroactivității legii civile. Astfel, este evident că aceste
dispoziții legale vizează trecutul, pentru că vechimea în
muncă, respectiv stagiul de cotizare au fost realizate în
perioadele anterioare intrării lor în vigoare, dar efectele lor
se produc în viitor, noile cuantumuri ale pensiilor
recalculate fiind valabile numai pentru viitor.
De asemenea, Curtea observă că art. 4 alin. (1) și
art. 6 alin. (2) din Ordonanța de urgență a Guvernului
nr. 4/2005 nu conțin dispoziții cu efect discriminatoriu în
sensul indicat de autorul excepției. Acesta susține că
textele de lege criticate ar determina un mod de calcul al
pensiei mai dezavantajos pentru persoanele care nu pot
dovedi salariile obținute în trecut în raport cu persoanele
care au înscrise în carnetele de muncă drepturile salariale
realizate, având în vedere că, în general, salariile efectiv
acordate au fost mai mari decât salariul minim brut pe
economie.
Față de această critică de neconstituționalitate, Curtea
reține că textele de lege examinate au în vedere o situație
obiectivă, în care nu există dovada certă a salariilor efectiv
realizate. Luarea în calcul a salariului minim brut pe
economie ține de opțiunea liberă a legiuitorului, în baza
prevederilor art. 47 alin. (2) din Constituție, potrivit cărora
dreptul la pensie, ca și la alte forme de asigurări și de
asistență sociale se exercită în condițiile prevăzute de lege.
În ceea ce privește susținerea autorului excepției potrivit
căreia indexarea sau majorarea pensiei nu mai este
posibilă până când din înmulțirea punctului de pensie cu
punctajul mediu nu va rezulta un cuantum mai mare decât
al pensiei cuvenite sau aflate în plată, Curtea reține că
majorarea se aplică, fără deosebire, punctajului mediu
anual sau celui aflat în plată, dar este posibil ca, pentru
pensiile ce se încadrează în ipoteza art. 6 alin. (2) din
Ordonanța de urgență a Guvernului nr. 4/2005, această
majorare să nu determine și o mărire efectivă a
cuantumului pensiei, în situația în care, prin majorare, nu
s-ar depăși cuantumul corespunzător punctajului mediu
anual avut până la data recalculării. Acest fapt nu creează
însă o situație discriminatorie pentru pensionarii cărora li
s-a aplicat art. 6 alin. (2) din Ordonanța de urgență a
Guvernului nr. 4/2005, întrucât legea le-a permis acestora
păstrarea unui cuantum al pensiei superior celui care li s-ar
fi cuvenit potrivit dispozițiilor legale în vigoare la data
recalculării pensiei. O soluție contrară ar crea o situație
inechitabilă pentru cei cărora li s-ar aplica prevederile
legale în vigoare la data pensionării, fără a se putea
prevala de dispozițiile legale anterioare, care ar determina
un cuantum superior al pensiei.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge excepția de neconstituționalitate a dispozițiilor art. 4 alin. (1) și art. 6 alin. (2) din Ordonanța de urgență
a Guvernului nr. 4/2005 privind recalcularea pensiilor din sistemul public, provenite din fostul sistem al asigurărilor sociale
de stat, excepție ridicată de Ecaterina Dogaru în Dosarul nr. 186/2006 al Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

4

MONITORUL OFICIAL AL ROMÂNIEI, PARTEA I, Nr. 931/16.XI.2006
CURTEA CONSTITUȚIONALĂ

D E C I Z I A Nr. 623
din 3 octombrie 2006

referitoare la excepția de neconstituționalitate a dispozițiilor art. 39 alin. (3), (4) și (5)
din Legea nr. 248/2005 privind regimul liberei circulații a cetățenilor români în străinătate
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 39 alin. (3), (4) și (5) din
Legea nr. 248/2005 privind regimul liberei circulații a
cetățenilor români în străinătate, excepție ridicată din oficiu
de Tribunalul Vâlcea — Secția civilă în Dosarul
nr. 765/2006.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, întrucât
dispozițiile legale criticate nu înlătură posibilitatea părților de
a se prevala de toate garanțiile procesuale.
C U R T E A,

având în vedere actele și lucrările dosarului, constată
următoarele:
Prin Încheierea din 21 martie 2006, pronunțată în
Dosarul nr. 765/2006, Tribunalul Vâlcea — Secția civilă a
sesizat Curtea Constituțională cu excepția de
neconstituționalitate a prevederilor art. 39 alin. (3), (4) și (5)
din Legea nr. 248/2005. Excepția a fost ridicată din oficiu
de către instanța de judecată, în cadrul soluționării cererii
formulate de Direcția Generală de Pașapoarte pentru
dispunerea măsurii restrângerii exercitării dreptului la libera
circulație în străinătate a pârâtei Luciana Niță.
În motivarea excepției de neconstituționalitate instanța
de judecată susține că, deși libera circulație a persoanelor
nu este absolută, ea suportând anumite limite, această
limitare nu se poate realiza prin proceduri contrare
Constituției. Or, prin modul de reglementare a procedurii de
soluționare a cauzelor în baza dispozițiilor legale criticate
se încalcă drepturile procesuale ale părților și principiile de
bază ale procesului civil, dreptul la apărare, dreptul de a
participa la dezbaterile judiciare, dreptul de a recunoaște
pretențiile reclamantului, dreptul de a exercita căile legale
de atac, principiul egalității armelor, principiul
contradictorialității. De asemenea, termenele fiind foarte
scurte, soluționarea cauzelor nu se poate face decât fără
citarea părților. Aparent este vorba despre o procedură
necontencioasă, fără citarea părților, dar art. 331 din Codul
de procedură civilă se referă la cererile pentru dezlegarea

cărora este nevoie de mijlocirea instanței, fără să se
urmărească stabilirea unui drept potrivnic față de o altă
persoană, iar în cazul de față cererea Direcției Generale
de Pașapoarte vizează limitarea unui drept fundamental, și
anume dreptul la libera circulație. Ca atare, este necesară
citarea pârâtului.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
ridicată din oficiu de instanța de judecată este
neîntemeiată, întrucât instituirea regulilor de desfășurare a
procesului, deci și stabilirea termenelor de judecată și
reglementarea căilor de atac, sunt de competența exclusivă
a legiuitorului, care poate institui reguli speciale de
procedură în considerarea unor situații deosebite cum ar fi
celeritatea judecării cauzei. Invocă, în acest sens,
jurisprudența Curții Constituționale și a Curții Europene a
Drepturilor Omului.
Avocatul Poporului apreciază că excepția de
neconstituționalitate este neîntemeiată, deoarece dispozițiile
legale criticate nu înlătură posibilitatea părților de a se
adresa instanței judecătorești, de a fi apărate și de a se
prevala de toate garanțiile procesuale ale unui proces
echitabil.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2) și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 39 alin. (3), (4) și (5) din Legea nr. 248/2005
privind regimul liberei circulații a cetățenilor români în
străinătate, publicată în Monitorul Oficial al României,
Partea I, nr. 682 din 29 iulie 2005, dispoziții care au
următorul cuprins:
î(3) În cazurile prevăzute la alin. (1) și (2), instanța se
pronunță, prin hotărâre, în termen de 5 zile de la primirea
solicitării autorităților competente, și comunică hotărârea
persoanei, Direcției Generale de Pașapoarte, Inspectoratului
General al Poliției de Frontieră și serviciului public comunitar

MONITORUL OFICIAL AL ROMÂNIEI, PARTEA I, Nr. 931/16.XI.2006
pentru eliberarea și evidența pașapoartelor simple, competent
să elibereze pașaportul simplu persoanei împotriva căreia a
fost dispusă măsura.
(4) Hotărârea prevăzută la alin. (3) este supusă apelului, în
termen de 5 zile de la comunicare, la curtea de apel
competentă teritorial. Instanța se pronunță în termen de 3 zile
de la data primirii cererii.
(5) Hotărârea curții de apel este supusă recursului,
termenul de recurs, precum și cel de judecată fiind cele
prevăzute la alin. (4).“
În motivarea excepției de neconstituționalitate, instanța
de judecată susține că dispozițiile legale criticate contravin
prevederilor constituționale ale art. 16 privind egalitatea
cetățenilor în fața legii, ale art. 20 referitoare la tratatele
internaționale privind drepturile omului, ale art. 21 privind
accesul liber la justiție, ale art. 24 privind dreptul la
apărare, ale art. 53 privind restrângerea exercițiului unor
drepturi sau al unor libertăți, ale art. 124 privind înfăptuirea
justiției și ale art. 129 referitoare la folosirea căilor de atac.
De asemenea, consideră că sunt încălcate și prevederile
art. 7 privind egalitatea în fața legii, ale art. 8 privind
accesul la instanțele judecătorești și ale art. 10 privind
judecarea cauzei în mod echitabil și public din Declarația
Universală a Drepturilor Omului, precum și cele ale art. 2
alin. 3 lit. a) și art. 14 din Pactul internațional cu privire la
drepturile civile și politice și ale art. 6 paragraful 1 privind
dreptul la un proces echitabil din Convenția pentru
apărarea drepturilor omului și a libertăților fundamentale.
Analizând excepția de neconstituționalitate, Curtea
constată că dispozițiile legale criticate fac parte din
secțiunea a 3-a — îLimitarea exercitării dreptului la liberă
circulație în străinătate“ a cap. III — îExercitarea dreptului la
liberă circulație în străinătate“ din Legea nr. 248/2005 și
reglementează procedura de soluționare a cererilor de
restrângere a exercitării dreptului la liberă circulație în
străinătate a cetățenilor români, măsură ce se dispune, la
solicitarea Direcției Generale de Pașapoarte, cu privire la
statul de pe teritoriul căruia a fost returnată persoana, de
către tribunalul în a cărui rază teritorială se află domiciliul
acestei persoane, iar când aceasta are domiciliul în
străinătate, de către Tribunalul București.

5

Așadar, dispozițiile legale criticate se circumscriu
domeniului de reglementare a procedurii de judecată, care,
potrivit dispozițiilor art. 126 alin. (2) din Constituție, este
atributul exclusiv al legiuitorului.
Așa cum a statuat Curtea în mod constant în
jurisprudența sa, legiuitorul poate institui reguli speciale, în
considerarea unor situații speciale. Astfel, faptul că în
cauzele privind restrângerea exercitării dreptului la liberă
circulație în străinătate a cetățenilor români termenele
reglementate sunt foarte scurte nu are semnificația unei
limitări a accesului liber la justiție, drept fundamental
consacrat de prevederile art. 21 din Constituție. Justificarea
unei asemenea reglementări speciale, derogatorii de la
dreptul comun, este dată de necesitatea soluționării
cauzelor respective în regim de urgență.
Totodată, Curtea constată că termenele procedurale
scurte instituite de legiuitor pentru exercitarea căilor de
atac din această materie nu contravin dreptului la un
proces echitabil, prevăzut de art. 21 alin. (3) din Legea
fundamentală, de art. 6 paragraful 1 din Convenția pentru
apărarea drepturilor omului și a libertăților fundamentale și
de art. 10 din Declarația Universală a Drepturilor Omului, și
nici dreptului la apărare consacrat de art. 24 din
Constituție, întrucât acestea au fost astfel reglementate
pentru a se lămuri, cu celeritate, situația persoanei
împotriva căreia s-a dispus măsura restrângerii dreptului la
liberă circulație.
Așadar, în ceea ce privește încălcarea prevederilor
art. 53 din Legea fundamentală, Curtea constată că
această susținere nu poate fi primită, întrucât nu s-a reținut
restrângerea exercițiului vreunui drept sau al vreunei
libertăți.
Cu privire la invocarea prevederilor art. 129 din
Constituție referitoare la folosirea căilor de atac, Curtea
constată că dispozițiile alin. (4) și (5) ale art. 39 din Legea
nr. 248/2005 reglementează tocmai procedura de
soluționare a căilor de atac — apelul și recursul —
instituite de legiuitor în această materie.
Pentru toate aceste motive, Curtea constată că nici
prevederile din actele internaționale invocate în motivarea
excepției nu sunt încălcate de dispozițiile legale criticate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 39 alin. (3), (4) și (5) din Legea nr. 248/2005 privind
regimul liberei circulații a cetățenilor români în străinătate, excepție ridicată din oficiu de Tribunalul Vâlcea — Secția civilă
în Dosarul nr. 765/2006.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

6

MONITORUL OFICIAL AL ROMÂNIEI, PARTEA I, Nr. 931/16.XI.2006
CURTEA CONSTITUȚIONALĂ

D E C I Z I A Nr. 625
din 3 octombrie 2006

referitoare la excepția de neconstituționalitate a prevederilor art. 7 alin. 1 din Legea nr. 85/1992
privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 7 alin. 1 din Legea
nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat, excepție ridicată
de Societatea Comercială îElectroaparataj“ — S.A. în
Dosarul nr. 12.082/300/2005 al Judecătoriei Sectorului 2
București.
La apelul nominal lipsesc părțile, față de care procedura
de citare a fost legal îndeplinită.
Președintele Curții dispune să se facă apelul și în
Dosarele nr. 1.162D/2006—1.169D/2006.
La apelul nominal lipsesc părțile, față de care procedura
de citare a fost legal îndeplinită.
Curtea, din oficiu, pune în discuție conexarea acestor
cauze, având în vedere obiectul identic al excepțiilor de
neconstituționalitate ridicate.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea Dosarelor nr. 1.162D/2006—
1.169D/2006 la Dosarul nr. 1.161D/2006, care este primul
înregistrat.
Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența în materie a Curții Constituționale.

construite din fondurile unităților economice sau bugetare
de stat, restrângând totodată exercițiul acestui drept, fără a
exista vreo situație extraordinară dintre cele limitativ
prevăzute de Constituție. De asemenea, susține că textul
de lege criticat încalcă prevederile art. 1 din primul Protocol
adițional la Convenția pentru apărarea drepturilor omului și
a libertăților fundamentale, întrucât nu a fost adoptat pentru
o cauză de utilitate publică, singura care ar putea justifica
lipsirea persoanelor juridice de drept privat de dreptul de
proprietate asupra locuințelor pe care le dețin în
proprietate, potrivit domeniului de reglementare al Legii
nr. 85/1992.
Judecătoria Sectorului 2 București apreciază că textul
de lege criticat nu contravine dispozițiilor constituționale
invocate. Arată că regimul juridic al locuințelor construite
din fondurile unităților economice sau bugetare de stat a
fost reglementat de legiuitor în considerarea ideii de
echitate și protecție socială pentru titularii contractelor de
închiriere a acestor spații, întrucât și ei au contribuit, în
mod indirect, la construirea fondului locativ, în perioada
anterioară anului 1989.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate.
Guvernul apreciază excepția ca neîntemeiată, invocând
în acest sens jurisprudența Curții Constituționale în materie.
Avocatul Poporului consideră că textele de lege
criticate sunt constituționale. În acest sens arată că
prevederile art. 7 alin. 1 din Legea nr. 85/1992 constituie o
normă de justiție socială, întrucât dau posibilitatea chiriașilor
să cumpere locuințele la construirea cărora au contribuit
direct sau indirect în vechiul sistem statal-juridic.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

C U R T E A,

C U R T E A,

având în vedere actele și lucrările dosarelor, constată
următoarele:
Prin
încheierile
pronunțate
în
dosarele
nr. 12.082/300/2005, 12.085/300/2005, 12.074/300/2005,
11.714/300/2005, 11.710/300/2005, 12.088/300/2005,
13.038/300/2005, 13.035/300/2005 și 12.326/300/2005,
Judecătoria Sectorului 2 București a sesizat Curtea
Constituțională cu excepția de neconstituționalitate a
prevederilor art. 7 alin. 1 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, excepție ridicată de Societatea
Comercială îElectroaparataj“ — S.A.
În motivarea excepției de neconstituționalitate autorul
acesteia susține, în esență, că prevederile art. 7 alin. 1 din
Legea nr. 85/1992 aduc atingere dreptului de proprietate a
persoanelor juridice de drept privat asupra locuințelor

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) precum și ale art. 2, 3, 10 și
29 din Legea nr. 47/1992, să soluționeze excepția de
neconstituționalitate.
Obiectul excepției îl constituie prevederile art. 7 alin. 1
din Legea nr. 85/1992 privind vânzarea de locuințe și spații
cu altă destinație construite din fondurile statului și din
fondurile unităților economice sau bugetare de stat,
republicată în Monitorul Oficial al României, Partea I,
nr. 264 din 15 iulie 1998, prevederi care au următorul
conținut:

MONITORUL OFICIAL AL ROMÂNIEI, PARTEA I, Nr. 931/16.XI.2006
— Art. 7 alin. 1: îLocuințele construite din fondurile
unităților economice sau bugetare de stat, până la data intrării
în vigoare a prezentei legi, altele decât locuințele de
intervenție, vor fi vândute titularilor contractelor de închiriere, la
cererea acestora, cu plata integrală sau în rate a prețului, în
condițiile Decretului-lege nr. 61/1990 și ale prezentei legi.“
Textele din Constituție invocate sunt cele ale art. 44
alin. (1) și alin. (2) teza întâi, referitor la garantarea și
ocrotirea în mod egal a proprietății private, art. 20 —
tratatele internaționale privind drepturile omului, art. 53 —
restrângerea exercițiului unor drepturi sau al unor libertăți.
Este invocată, de asemenea, încălcarea prevederilor
art. 1 paragraful 1 teza a doua și paragraful 2 din primul
Protocol adițional la Convenția pentru apărarea drepturilor
omului și a libertăților fundamentale.
Analizând excepția, Curtea constată că prevederile
legale criticate au mai făcut obiect al controlului de
constituționalitate, într-o cauză în care același autor al
excepției a invocat neconstituționalitatea textului de lege
criticat, prin raportare la aceleași dispoziții constituționale și
din Convenția pentru apărarea drepturilor omului și a
libertăților fundamentale, și cu o motivare identică.
Astfel, prin Decizia nr. 525 din 27 iunie 2006, publicată
în Monitorul Oficial al României, Partea I, nr. 626 din
20 iulie 2006, Curtea a respins excepția ca neîntemeiată,
invocând jurisprudența sa anterioară asupra acestui text de
lege.

7

Pentru a pronunța această soluție, s-a reținut, în decizia
menționată, că, în cazul privatizării unităților din ale căror
fonduri au fost construite locuințe ce au făcut obiectul unor
contracte de vânzare-cumpărare, obligația de vânzare către
chiriași, prevăzută de dispozițiile Legii nr. 85/1992, este o
obligație in rem (locuința construită din fondurile unității
economice sau bugetare), iar nu o obligație in personam,
care ar fi avut în considerare societatea comercială ce a
luat naștere pe calea privatizării. Chiar dacă dispozițiile
art. 7 din Legea nr. 85/1992 instituie o limitare legală a
exercițiului dreptului de proprietate al unităților economice
sau al societăților comerciale asupra acestor locuințe, o
atare limitare este conformă prevederilor constituționale
invocate de autorul excepției. Justificarea se impune atât
din punct de vedere juridic, cât și social și moral, întrucât
chiriașii au contribuit direct sau indirect la construirea
acestor locuințe, fapt ce a impus instituirea unei norme de
protecție socială ce a consacrat dreptul chiriașilor de a le
cumpăra în condiții speciale, soluție legislativă care dă
expresie obligației constituționale a statului de a asigura
cetățenilor condițiile necesare pentru creșterea calității vieții
și pentru un trai decent.
Întrucât nu au intervenit elemente noi de natură să
determine
reconsiderarea
jurisprudenței
Curții
Constituționale, atât soluția, cât și considerentele cuprinse
în această decizie își păstrează valabilitatea și în cauza de
față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. 1 din Legea nr. 85/1992 privind vânzarea de
locuințe și spații cu altă destinație construite din fondurile statului și din fondurile unităților economice sau bugetare de
stat, excepție ridicată de Societatea Comercială îElectroaparataj“ — S.A. în dosarele nr. 12.082/300/2005, 12.085/300/2005,
12.074/300/2005, 11.714/300/2005, 11.710/300/2005, 12.088/300/2005, 13.038/300/2005, 13.035/300/2005 și
12.326/300/2005 ale Judecătoriei Sectorului 2 București.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

D E C I Z I A Nr. 664
din 10 octombrie 2006

referitoare la excepția de neconstituționalitate a dispozițiilor art. 3733 alin. 11
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3733 alin. 11 din Codul de
procedură civilă, excepție ridicată de Iulian Ionescu în
dosarele nr. 2.838/2005 și nr. 2.866/2005 ale Tribunalului
Constanța — Secția civilă.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere că excepțiile de
neconstituționalitate ridicate în dosarele nr. 492D/2006 și
nr. 493D/2006 au conținut identic, pune în discuție, din
oficiu, problema conexării cauzelor.

8

MONITORUL OFICIAL AL ROMÂNIEI, PARTEA I, Nr. 931/16.XI.2006

Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 493D/2006 la
Dosarul nr. 492D/2006, care este primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarelor, reține
următoarele:
Prin încheierile din 14 februarie 2006, pronunțate în
dosarele nr. 2838/2005 și nr. 2.866/2005, Tribunalul
Constanța — Secția civilă a sesizat Curtea Constituțională
cu excepția de neconstituționalitate a dispozițiilor art. 3733
alin. 11 din Codul de procedură civilă, excepție ridicată de
Iulian Ionescu cu prilejul soluționării unui apel împotriva
unei încheieri de învestire cu formulă executorie.
În motivarea excepției de neconstituționalitate autorul
acesteia susține, în esență, că art. 3733 alin. 11 din Codul
de procedură civilă este neconstituțional prin raportare la
art. 16 și 21 din Constituție, precum și art. 6 din Convenția
pentru apărarea drepturilor omului și a libertăților
fundamentale, deoarece încheierea de încuviințare a
învestirii cu formulă executorie nu este supusă nici unei căi
de atac, astfel încât partea interesată, adică pârâtul, nu o
poate ataca, în timp ce încheierea de respingere a
aceleiași cereri poate fi atacată de partea ce ar avea
interes, anume de reclamant. În acest mod reclamantul are
o poziție privilegiată față de pârât, deoarece are deschisă
calea contestării încheierii care i-ar prejudicia interesele, pe
când pârâtul nu poate, în cazul în care ar dori să-și apere,
la rândul său, interesele, să atace încheierea care îi este
defavorabilă.
Tribunalul Constanța — Secția civilă apreciază că
excepția de neconstituționalitate este întemeiată și ar trebui
admisă, deoarece textul de lege criticat contravine
dispozițiilor art. 16 din Constituție, referitor la egalitatea în
fața legii. Se arată că, pentru a fi respectat principiul
egalității, îambele părți ar trebui să aibă posibilitatea de a
ataca încheierea în discuție, cu atât mai mult cu cât
aceasta este pronunțată în camera de consiliu și fără
citarea părților“.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
nu este întemeiată.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10

și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 3733 alin. 11 din Codul de procedură civilă,
introdus prin art. I pct. 67 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, dispoziții potrivit cărora:
îÎncheierea prin care președintele instanței admite cererea de
învestire cu formulă executorie a hotărârii judecătorești sau a
altui înscris în cazurile prevăzute de lege nu este supusă nici
unei căi de atac.“
În susținerea neconstituționalității acestor texte de lege,
autorul excepției invocă încălcarea prevederilor art. 16 și
21 din Constituție, referitoare la egalitatea în fața legii și la
accesul liber la justiție. De asemenea, este invocată
încălcarea art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate reprezintă norme
de procedură a căror stabilire, potrivit art. 126 alin. (2) din
Constituție, intră în competența exclusivă a legiuitorului.
Faptul că încheierea prin care s-a admis cererea de
învestire cu formulă executorie a hotărârii judecătorești sau
a altui înscris în cazurile prevăzute de lege nu este
supusă nici unei căi de atac nu constituie o înfrângere a
dispozițiilor constituționale invocate de autorul excepției.
Astfel, potrivit dispozițiilor art. 129 din Legea fundamentală,
îÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii“,
acest text constituțional lăsând la latitudinea legiuitorului
reglementarea căilor de atac, ceea ce îi permite acestuia
din urmă să excepteze de la exercitarea lor, atunci când
consideră că se impune, anumite hotărâri judecătorești, așa
cum a procedat prin dispozițiile de lege criticate.
De altfel, reglementarea actuală din Codul de procedură
civilă permite părții să introducă contestația la executare,
ceea ce oferă celor interesați sau vătămați, după ce
executarea silită a început, dreptul de a cere anularea
titlului învestit cu formulă executorie dat fără îndeplinirea
condițiilor legale. Faptul că exercițiul acestui drept este
corelat cu calea de atac a contestației la executare nu
reprezintă un impediment real, sub raport constituțional, al
accesului liber la justiție. Prin instituirea acestei proceduri
legiuitorul a urmărit să restrângă posibilitatea de
tergiversare a executării silite, prin exercitarea abuzivă a
unei atare căi de atac, și să realizeze un spor de
celeritate în realizarea dreptului recunoscut prin titlul
executoriu.
Cu privire la încălcarea art. 16 alin. (1) din Constituție,
Curtea constată că, potrivit jurisprudenței sale constante,
tratamentul juridic egal constituie un drept al cetățenilor
numai în măsura în care aceștia se găsesc în situații
juridice identice, deosebirile sub acest aspect impunând, în
mod necesar, un regim juridic diferențiat. Așa fiind, în
măsura în care reglementarea dedusă controlului se aplică
tuturor celor aflați în situația prevăzută în ipoteza normei
legale, fără nici o discriminare pe considerente arbitrare,
critica cu un atare obiect nu este întemeiată.
În același sens s-a pronunțat Curtea Constituțională prin
Decizia nr. 247 din 9 martie 2006, publicată în Monitorul
Oficial al României, Partea I, nr. 333 din 13 aprilie 2006.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 931/16.XI.2006

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge excepția de neconstituționalitate a dispozițiilor art. 3733 alin. 11 din Codul de procedură civilă, excepție
ridicată de Iulian Ionescu în dosarele nr. 2.838/2005 și nr. 2.866/2005 ale Tribunalului Constanța — Secția civilă.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 665
din 10 octombrie 2006

referitoare la excepția de neconstituționalitate a dispozițiilor art. 3731 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3731 alin. 2 din Codul de
procedură civilă, excepție ridicată de Societatea
Comercială îComsan“ — S.A. din București în Dosarul
nr. 12.485/4/2005 al Judecătoriei Sectorului 4 București.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 28 februarie 2006, pronunțată în
Dosarul nr. 12.485/4/2005, Judecătoria Sectorului 4
București a sesizat Curtea Constituțională cu excepția de
neconstituționalitate a dispozițiilor art. 373 1 alin. 2 din
Codul de procedură civilă, excepție ridicată de către
Societatea Comercială îComsan“ — S.A. din București cu
prilejul soluționării unei revizuiri.
În motivarea excepției de neconstituționalitate autorul
acesteia susține, în esență, că art. 3731 alin. 2 din Codul
de procedură civilă contravine dispozițiilor constituționale
cuprinse în art. 16 referitor la egalitatea în drepturi,
deoarece textul criticat prevede că încheierea prin care se
respinge cererea de încuviințare a executării silite poate fi
atacată cu recurs de către creditor, iar nu și de debitor. De
asemenea, faptul că încheierea prin care instanța

încuviințează executarea silită este dată fără citarea părților
și nu este supusă niciunei căi de atac contravine, în opinia
autorului excepției, accesului liber la justiție, dreptului la
apărare și dreptului de a folosi căile de atac.
Judecătoria Sectorului 4 București apreciază că
excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
nu este întemeiată. În acest sens face referire la
jurisprudența în materie a Curții Constituționale.
Avocatul Poporului arată că textul de lege criticat nu
contravine dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 3731 alin. 2 din Codul de procedură civilă,
cu modificările aduse prin art. I pct. 65 din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, publicată în Monitorul Oficial al
României, Partea I, nr. 609 din 14 iulie 2005, dispoziții
potrivit cărora: îInstanța încuviințează executarea silită prin
încheiere dată în camera de consiliu, fără citarea părților.

10

MONITORUL OFICIAL AL ROMÂNIEI, PARTEA I, Nr. 931/16.XI.2006

Încheierea prin care președintele instanței admite cererea de
încuviințare a executării silite nu este supusă niciunei căi de
atac. Încheierea prin care se respinge cererea de încuviințare
a executării silite poate fi atacată cu recurs de către creditor, în
termen de 5 zile de la comunicare.“
În susținerea neconstituționalității acestor texte de lege,
autorul excepției invocă încălcarea prevederilor art. 16, 21,
24 și 129 din Constituție, referitoare la egalitatea în
drepturi, accesul liber la justiție, dreptul la apărare și
folosirea căilor de atac.
Examinând excepția de neconstituționalitate, Curtea
constată că dispozițiile art. 3731 din Codul de procedură
civilă reprezintă o normă de procedură a căror stabilire,
potrivit art. 126 alin. (2) din Constituție, intră în competența
exclusivă a legiuitorului, care poate hotărî să nu supună
regulilor de citare sau de exercitare a căilor de atac
anumite proceduri, în considerarea caracterului specific al
acestora ori în vederea asigurării celerității în procesul civil.
De altfel, prin Decizia Plenului nr. 1 din 8 februarie 1994,
publicată în Monitorul Oficial al României, Partea I, nr. 69
din 16 martie 1994, Curtea Constituțională a statuat că
liberul acces la justiție presupune accesul la mijloacele
procedurale prin care justiția se înfăptuiește, fiind de
competența exclusivă a legiuitorului instituirea regulilor de
desfășurare a procesului în fața instanțelor judecătorești.

Pe cale de consecință, legiuitorul poate institui, în
considerarea unor situații deosebite, reguli speciale de
procedură, ca și modalitățile de exercitare a drepturilor
procedurale, principiul liberului acces la justiție sau al
folosirii căilor de atac presupunând posibilitatea neîngrădită
a celor interesați de a utiliza aceste proceduri, dar numai
în formele și în modalitățile instituite de lege.
Faptul că încheierea de respingere a executării silite
poate fi atacată cu recurs numai de către creditor, în
termen de 5 zile de la comunicare, nu reprezintă o
încălcare a art. 16 din Constituție referitor la egalitatea în
drepturi, ci este expresia regulii potrivit căreia numai partea
care are interes legitim, actual, personal și direct poate
ataca o hotărâre a instanței, în cazul de față creditorul
fiind singurul care ar avea interesul de a schimba soluția
de respingere a cererii de încuviințare a executării silite.
De altfel, în același sens s-a pronunțat Curtea
Constituțională în Decizia nr. 549 din 6 iulie 2006, publicată
în Monitorul Oficial al României, Partea I, nr. 668 din
3 august 2006.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3731 alin. 2 din Codul de procedură civilă, excepție
ridicată de Societatea Comercială îComsan“ — S.A. din București în Dosarul nr. 12.485/4/2005 al Judecătoriei Sectorului 4
București.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 667
din 10 octombrie 2006

referitoare la excepția de neconstituționalitate a dispozițiilor art. 14 alin. (2)
din Ordonanța de urgență a Guvernului nr. 28/1999 privind obligația agenților economici
de a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 14 alin. (2) din Ordonanța de
urgență a Guvernului nr. 28/1999 privind obligația agenților
economici de a utiliza aparate de marcat electronice
fiscale, excepție ridicată de Societatea Comercială îZerillo’s
Group“ — S.R.L. din București în Dosarul nr. 4.072/3/2006
al Tribunalului București — Secția a VIII-a conflicte de
muncă, asigurări sociale, contencios administrativ și fiscal.
La apelul nominal se prezintă partea Garda Financiară —
Comisariatul General București, prin comisar Eugen
Popovici. Lipsește autorul excepției, față de care procedura
de citare este legal îndeplinită.
Cauza este în stare de judecată.

MONITORUL OFICIAL AL ROMÂNIEI, PARTEA I, Nr. 931/16.XI.2006
Partea prezentă solicită respingerea excepției de
neconstituționalitate, arătând că măsura de suspendare a
activității unității în cauză nu aduce atingere dreptului la
muncă al angajaților. Astfel, sancțiunea aplicată persoanei
juridice, în speță Societatea Comercială îZerillo’s Group“ —
S.R.L., este astfel stabilită deoarece această faptă, prin
natura ei, fiind de o gravitate deosebită, cauzează prejudicii
bugetului de stat, iar sancțiunile prevăzute de lege
încearcă să prevină săvârșirea faptelor contravenționale și
să descurajeze evaziunea fiscală. În ceea ce privește
invocarea prevederilor constituționale ale art. 47 alin. (2)
privind dreptul la concediu de maternitate plătit, arată că
acestea nu au legătură cu sancțiunea aplicată, întrucât
suspendarea activității unității pe o perioadă de 3 luni nu
determină încetarea raporturilor de muncă ale angajaților.
În acest sens, depune note scrise la dosar.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2006, pronunțată în Dosarul
nr. 4.072/3/2006, Tribunalul București — Secția a VIII-a
conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 14
alin. (2) din Ordonanța de urgență a Guvernului nr. 28/1999
privind obligația agenților economici de a utiliza aparate
de marcat electronice fiscale, astfel cum a fost modificată
prin Ordonanța Guvernului nr. 29/2004 și Legea
nr. 116/2004.
Excepția a fost ridicată de Societatea Comercială
îZerillo’s Group“ — S.R.L. din București cu ocazia
soluționării unui recurs formulat împotriva unei sentințe
civile pronunțate de Judecătoria Sectorului 1 București, în
contradictoriu cu Ministerul Finanțelor Publice — Garda
Financiară — Comisariatul General București.
În motivarea excepției de neconstituționalitate autorul
acesteia susține că reglementarea criticată, care prevede
ca sancțiune suspendarea activității unității pe o perioadă
de 3 luni, contravine prevederilor constituționale ale art. 41
alin. (1) privind dreptul la muncă, precum și celor ale
art. 47 alin. (2) care consacră dreptul la concediu de
maternitate plătit. În acest sens, arată că prin aplicarea
acestei sancțiuni sunt afectate raporturile de muncă dintre
societate și salariați, întrucât, prin suspendarea activității
societății, aceasta nu își mai poate îndeplini obiectul de
activitate, astfel încât este inutilă menținerea unor angajați.
Așa fiind, prin suspendarea activității societății se
îngrădește dreptul la muncă al angajaților acesteia, cu atât
mai mult cu cât este o sancțiune care se aplică și
angajaților care nu au participat în niciun mod la săvârșirea
contravenției.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că excepția de neconstituționalitate este
neîntemeiată. În acest sens, arată că nu poate fi reținută
critica autorului excepției raportată la prevederile
constituționale invocate, întrucât măsura dispusă prin
procesul-verbal nu afectează în mod direct raporturile de
muncă dintre societate și salariați, în sensul că
suspendarea raporturilor de muncă nu intervine de drept,
ci doar ca urmare a unui act unilateral al angajatorului,
ulterior procesului-verbal de contravenție.

11

Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, invocând în acest sens Decizia Curții
Constituționale nr. 91/2006.
Avocatul Poporului consideră că dispozițiile art. 14
alin. (2) din Ordonanța de urgență a Guvernului
nr. 28/1999 sunt constituționale. În acest sens, arată că
dispozițiile de lege criticate nu contravin sub niciun aspect
normelor constituționale privind dreptul la muncă și la
protecția socială a muncii. Referitor la prevederile art. 47
alin. (2) din Legea fundamentală, arată că acestea nu au
incidență în cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la
dosar, susținerile părții prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, republicată, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 14 alin. (2) din Ordonanța de urgență a
Guvernului nr. 28/1999 privind obligația agenților economici
de a utiliza aparate de marcat electronice fiscale,
republicată în Monitorul Oficial al României, Partea I,
nr. 75 din 21 ianuarie 2005, cu modificările ulterioare.
Reglementarea legală criticată are următorul conținut:
Art. 14 alin. (2): îNerespectarea de către agenții
economici a prevederilor art. 10 lit. b), referitoare la neutilizarea
aparatelor de marcat electronice fiscale, neemiterea bonurilor
fiscale pentru toate bunurile livrate sau serviciile prestate,
emiterea de bonuri cu o valoare inferioară celei reale și
nereintroducerea datelor înscrise pe rola-jurnal privind
tranzacțiile efectuate de la ultima închidere zilnică până în
momentul ștergerii memoriei operative, atrage și suspendarea
activității unității pe o perioadă de 3 luni.“
Autorul excepției susține că dispozițiile de lege criticate
contravin prevederilor constituționale ale art. 41 alin. (1)
privind dreptul la muncă, precum și celor ale art. 47
alin. (2) referitoare la dreptul la concediu de maternitate
plătit.
Examinând excepția de neconstituționalitate, Curtea
constată că dispozițiile art. 14 alin. (2) din Ordonanța de
urgență a Guvernului nr. 28/1999 vizează apărarea
intereselor generale privind respectarea legilor fiscale.
Textul de lege criticat a mai fost supus controlului de
constituționalitate, prilej cu care Curtea Constituțională a
statuat că aceste dispoziții nu contravin prevederilor Legii
fundamentale.
Astfel, prin Decizia nr. 91 din 7 februarie 2006,
publicată în Monitorul Oficial al României, Partea I, nr. 166
din 21 februarie 2006, și Decizia nr. 355 din 2 mai 2006,
publicată în Monitorul Oficial al României, Partea I, nr. 497

12

MONITORUL OFICIAL AL ROMÂNIEI, PARTEA I, Nr. 931/16.XI.2006

din 8 iunie 2006, Curtea a statuat că îmăsura dispusă de
textul de lege criticat este justificată de imperativul protejării
interesului social și a ordinii de drept prin adoptarea unor
măsuri specifice de preîntâmpinare și sancționare a faptelor
care generează sau ar putea genera fenomene economice
negative, cum ar fi evaziunea fiscală“.

Având în vedere finalitatea urmărită de legiuitor prin
sancțiunea prevăzută de reglementarea criticată, Curtea
observă că nu poate fi reținută existența vreunei
contrarietăți între dispozițiile art. 14 alin. (2) din Ordonanța
de urgență a Guvernului nr. 28/1999 și prevederile
constituționale ale art. 41 alin. (1) și ale art. 47 alin. (2).

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (2) din Ordonanța de urgență a Guvernului
nr. 28/1999 privind obligația agenților economici de a utiliza aparate de marcat electronice fiscale, excepție ridicată de
Societatea Comercială îZerillo’s Group“ — S.R.L. din București în Dosarul nr. 4.072/3/2006 al Tribunalului București —
Secția a VIII-a conflicte de muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 670
din 10 octombrie 2006

referitoare la excepția de neconstituționalitate a dispozițiilor art. II din Legea nr. 195/2004
pentru aprobarea Ordonanței de urgență a Guvernului nr. 58/2003 privind modificarea
și completarea Codului de procedură civilă și ale art. II din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea
Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Claudia-Margareta Krupenschi

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă și ale art. II din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
excepție ridicată de Romeo Pomponiu în Dosarul
nr. 30.081/2/2005 (3.418/2005) al Curții de Apel București —
Secția a IV-a civilă.
La apelul nominal lipsesc părțile, față de care procedura
de citare a fost legal îndeplinită.

Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 12 aprilie 2006, pronunțată în
Dosarul nr. 30.081/2/2005 (3.418/2005), Curtea de Apel
București — Secția a IV-a civilă a sesizat Curtea
Constituțională cu excepția de neconstituționalitate a
dispozițiilor art. II din Legea nr. 195/2004 pentru aprobarea
Ordonanței de urgență a Guvernului nr. 58/2003 privind
modificarea și completarea Codului de procedură civilă și
ale art. II din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă.
Excepția a fost ridicată de Romeo Pomponiu într-un recurs
civil având ca obiect îobligația de a face“.
În motivarea excepției de neconstituționalitate se
susține, în esență, că dispozițiile de lege criticate contravin
prevederilor constituționale ale art. 15 alin. (2) referitor la
principiul neretroactivității legii civile, art. 16 alin. (1) privind
principiul egalității, art. 21 alin. (1)—(3) referitor la accesul
liber la justiție și dreptul părților la un proces echitabil și la

MONITORUL OFICIAL AL ROMÂNIEI, PARTEA I, Nr. 931/16.XI.2006
soluționarea cauzelor într-un termen rezonabil, art. 24
privind dreptul la apărare, art. 53 privind restrângerea
exercițiului unor drepturi sau al unor libertăți, art. 115
alin. (4)—(6) referitor la delegarea legislativă, art. 124
alin. (2) privind principiul unicității, imparțialității și egalității
justiției, art. 126 referitor la instanțele judecătorești și
art. 129 privind folosirea căilor de atac, precum și art. 6
din Convenția pentru apărarea drepturilor omului și a
libertăților fundamentale, privind dreptul la un proces
echitabil.
Se arată că normele juridice criticate, prin efectul cărora
îaceeași instanță, prin judecători din aceeași secție, va
soluționa căile de atac împotriva propriilor hotărâri“, sunt
contrare tuturor drepturilor garantate de textele
constituționale invocate, precum și îdreptului la un recurs
efectiv, la o instanță națională“, îprincipiului universalității și
al statului de drept“. Stabilirea competenței aceleiași
instanțe pentru judecarea apelului și a recursului și privarea
de posibilitatea exercitării unui grad de jurisdicție superior
contravine principiului neretroactivității legii, determină
tergiversarea judecății și încalcă principiul egalității, accesul
liber la justiție și dreptul la apărare. Mai mult, partea
interesată nu poate contesta măsurile dispuse prin textele
de lege criticate, întrucât competența se stabilește fie pe
cale administrativă, fie prin declinarea competenței, prin
încheiere irevocabilă, dată în camera de consiliu și fără
citarea părților, ceea ce încalcă grav art. 21 alin. (3) și
art. 124 din Constituție.
Referitor la contradicția textelor de lege criticate față de
art. 115 alin. (4)—(6) din Legea fundamentală privind
delegarea legislativă, se arată că Legea nr. 219/2005 a
fost adoptată după mai bine de 4 ani de la emiterea
Ordonanței de urgență a Guvernului nr. 138/2000, când
presupusa situație extraordinară existentă la data intrării în
vigoare a ordonanței a încetat să mai existe. De altfel, se
consideră că această ordonanță este ea însăși
neconstituțională, întrucât nu conține motivarea situației
extraordinare care să justifice adoptarea ei.
Curtea de Apel București — Secția a IV-a civilă
apreciază că excepția nu este întemeiată, deoarece norma
de competență materială criticată nu contravine prevederilor
constituționale invocate de autorul excepției, aceasta având
caracterul unei măsuri adoptate în materia administrării
actului de justiție.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată, indicând în acest sens jurisprudența în
materie a Curții Constituționale, unde s-a reținut, în esență,
că textele de lege criticate nu contravin prevederilor
constituționale invocate, acestea având caracterul unor
reglementări tranzitorii, menite să evite supraîncărcarea
Înaltei Curți de Casație și Justiție și tergiversarea
soluționării cauzelor. Părțile beneficiază în continuare de
toate drepturile și garanțiile procesuale specifice unui
proces echitabil, având, totodată, un real acces la căile de
atac, ordinare sau extraordinare, apelul și recursul fiind,

13

într-adevăr, soluționate de aceeași instanță, însă într-o
compunere diferită a completelor de judecată.
Avocatul Poporului consideră că dispozițiile art. II din
Legea nr. 195/2004 și ale art. II din Legea nr. 219/2005
sunt constituționale. Textele de lege criticate nu sunt de
natură a încălca dreptul de acces liber la justiție și dreptul
la apărare, părțile având posibilitatea exercitării acestor
drepturi și a garanțiilor procesuale specifice asigurării unui
proces echitabil. Mai mult, textele de lege indicate sunt în
deplină concordanță cu art. 126 alin. (2) și art. 129 din
Constituție, pretins a fi încălcate, întrucât chiar acestea
prevăd competența legiuitorului de a reglementa
competența instanțelor judecătorești, a procedurii de
judecată, a căilor de atac și a condițiilor de exercitare a
acestora.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II din Legea nr. 195/2004 pentru aprobarea
Ordonanței de urgență a Guvernului nr. 58/2003 privind
modificarea și completarea Codului de procedură civilă,
publicată în Monitorul Oficial al României, Partea I, nr. 470
din 26 mai 2004, și ale art. II din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, care prevăd
următoarele:
— Art. II din Legea nr. 195/2004: î(1) Recursurile
împotriva hotărârilor date fără drept de apel potrivit legii în
vigoare la data pronunțării lor și aflate pe rolul Înaltei Curți de
Casație și Justiție se trimit spre judecată instanțelor imediat
superioare celor care au pronunțat hotărârea în primă instanță.
(2) Recursurile aflate pe rolul Înaltei Curți de Casație și
Justiție și care au ca obiect hotărâri prin care tribunalele au
judecat apeluri se trimit spre judecată curților de apel.
(3) Recursurile prevăzute la alin. (1) și (2), a căror
admisibilitate în principiu nu a fost examinată până la data
intrării în vigoare a prezentei legi, se scot de pe rol și se trimit,
pe cale administrativă, instanțelor devenite competente să le
judece, iar în cazul în care admisibilitatea în principiu a fost
examinată, se trimit prin declinarea competenței, prin încheiere
irevocabilă, dată în camera de consiliu, fără citarea părților.“
— Art. II din Legea nr. 219/2005: î(1) Procesele în curs
de judecată în primă instanță la data schimbării competenței
instanțelor legal învestite, precum și căile de atac se judecă de
instanțele competente, potrivit legii.
(2) Apelurile aflate pe rolul curților de apel la data intrării în
vigoare a prezentei legi și care, potrivit prezentei legi, sunt de
competența tribunalului se trimit la tribunale.

14

MONITORUL OFICIAL AL ROMÂNIEI, PARTEA I, Nr. 931/16.XI.2006

(3) Recursurile aflate pe rolul Înaltei Curți de Casație și
Justiție la data intrării în vigoare a prezentei legi și care, potrivit
prezentei legi, sunt de competența curților de apel se trimit la
curțile de apel.
(4) În cazurile prevăzute la alin. (1)—(3), trimiterea
dosarelor se va face, pe cale administrativă, instanțelor
devenite competente să le judece.“
Autorul excepției consideră că aceste texte de lege
contravin dispozițiilor constituționale ale art. 1 alin. (3)
privind principiul statului de drept, art. 15 alin. (2) referitor
la principiul neretroactivității legii civile, art. 16 alin. (1)
privind principiul egalității, art. 21 alin. (1)—(3) referitor la
accesul liber la justiție și dreptul părților la un proces
echitabil și la soluționarea cauzelor într-un termen
rezonabil, art. 24 privind dreptul la apărare, art. 53 privind
restrângerea exercițiului unor drepturi sau al unor libertăți,
art. 115 alin. (4)—(6) referitor la delegarea legislativă,
art. 124 alin. (2) privind principiul unicității, imparțialității și
egalității justiției, art. 126 referitor la instanțele judecătorești
și ale art. 129 privind folosirea căilor de atac.
De asemenea, susține și neconcordanța dispozițiilor
criticate față de art. 6 din Convenția pentru apărarea
drepturilor omului și a libertăților fundamentale, privind
dreptul la un proces echitabil.
Analizând excepția de neconstituționalitate și dispozițiile
de lege criticate, Curtea Constituțională constată că, prin
decizii anterioare, aceasta a mai soluționat excepții de
neconstituționalitate având același obiect și cu o motivare
asemănătoare. De exemplu, prin Decizia nr. 266/2006,
publicată în Monitorul Oficial al României, Partea I, nr. 336
din 14 aprilie 2006, sau Decizia nr. 405/2006, publicată în
Monitorul Oficial al României, Partea I, nr. 492 din 7 iunie
2006, Curtea a respins excepția de neconstituționalitate a
dispozițiilor art. II din Legea nr. 219/2005, arătând, în
esență, următoarele: îChiar dacă prin efectul aplicării
imediate a noii reglementări referitoare la competența
materială, aceeași instanță urmează să soluționeze o cale
de atac împotriva propriei sale hotărâri, soluția legislativă
adoptată nu relevă niciun fine de neconstituționalitate.
Astfel, dincolo de faptul că ne aflăm în prezența unei
reglementări cu caracter tranzitoriu, soluționarea aparține

unor complete cu o compunere diferită, iar părțile
beneficiază de toate drepturile și garanțiile procesuale
menite să le asigure dreptul la apărare, dreptul la un
proces echitabil și la soluționarea acestuia într-un termen
rezonabil. Mai mult, noua soluție legislativă nu instituie
nicio discriminare și, ca atare, nu contravine nici principiului
egalității de tratament între subiectele de drept“.
Referitor la critica de neconstituționalitate față de
art. 115 alin. (4)—(6) din Constituție, Curtea, de asemenea,
a reținut: îProcedura legislativă de adoptare a Ordonanței
de urgență a Guvernului nr. 138/2000 a fost supusă
reglementărilor constituționale în vigoare la acea dată, când
Legea fundamentală nu consacra obligația Guvernului de a
motiva urgența în cuprinsul ordonanțelor de urgență. În
ceea ce privește susținerea autorului excepției potrivit
căreia Legea nr. 219/2005 a fost adoptată după mai bine
de 4 ani de la adoptarea Ordonanței de urgență a
Guvernului nr. 138/2000, când presupusa situație
extraordinară existentă la data intrării în vigoare a acestei
ordonanțe a încetat să mai existe, Curtea constată că, la
data adoptării acestei ordonanțe de urgență, Constituția nu
prevedea un termen expres în care să fie aprobate sau
respinse aceste acte normative, astfel încât, chiar dacă în
prezent în Constituția revizuită există o astfel de prevedere,
ea nu poate fi aplicată în cazul situațiilor existente anterior,
întrucât aceasta ar însemna o aplicare retroactivă a legii,
ceea ce contravine principiului constituțional al
neretroactivității, consacrat în art. 15 alin. (2).“
De asemenea, pentru aceleași considerente expuse mai
sus și față de critici asemănătoare celor din prezenta
cauză, Curtea a respins excepția de neconstituționalitate a
dispozițiilor art. II din Legea nr. 195/2004 prin, de exemplu,
Decizia nr. 333/2005, publicată în Monitorul Oficial al
României, Partea I, nr. 766 din 23 august 2005.
Întrucât, față de cele statuate de Curtea Constituțională
prin deciziile menționate, nu au intervenit elemente noi
care să justifice modificarea jurisprudenței indicate, soluția
și considerentele arătate își păstrează valabilitatea și în
această cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II din Legea nr. 195/2004 pentru aprobarea
Ordonanței de urgență a Guvernului nr. 58/2003 privind modificarea și completarea Codului de procedură civilă și ale
art. II din Legea nr. 219/2005 privind aprobarea Ordonanței de urgență a Guvernului nr. 138/2000 pentru modificarea și
completarea Codului de procedură civilă, excepție ridicată de Romeo Pomponiu în Dosarul nr. 30.081/2/2005 (3.418/2005)
al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 931/16.XI.2006

15

CURTEA CONSTITUȚIONALĂ

D E C I Z I A Nr. 684
din 10 octombrie 2006

referitoare la excepția de neconstituționalitate a prevederilor art. 4 alin. (1) și (2)
din Ordonanța de urgență a Guvernului nr. 19/2006 privind utilizarea plajei Mării Negre
și controlul activităților desfășurate pe plajă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 4 alin. (1) și (2) din Ordonanța de
urgență a Guvernului nr. 19/2006 privind utilizarea plajei
Mării Negre și controlul activităților desfășurate pe plajă,
excepție ridicată de Municipiul Constanța, Consiliul Local al
Municipiului Constanța și primarul municipiului Constanța în
Dosarul nr. 343/CA/2006 al Curții de Apel Constanța —
Secția comercială, maritimă și fluvială, de contencios
administrativ și fiscal.
La apelul nominal răspunde, pentru partea Ministerul
Transporturilor, Construcțiilor și Turismului, doamna Gabriela
Mocanu, consilier juridic cu delegație la dosar, iar pentru
partea Ministerul Mediului și Gospodăririi Apelor, domnul
Liviu Alexandru Teodorescu, consilier juridic cu delegație la
dosar. Se constată lipsa celorlalte părți, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul părților prezente. Reprezentantul Ministerului
Transporturilor, Construcțiilor și Turismului și cel al
Ministerului Mediului și Gospodăririi Apelor solicită
respingerea excepției de neconstituționalitate ca neîntemeiată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate a dispozițiilor art. 4 alin. (1) din Ordonanța de
urgență a Guvernului nr. 19/2006 și ca inadmisibilă, ca
urmare a abrogării, a dispozițiilor art. 4 alin. (2) din aceeași
ordonanță.
C U R T E A,

având în vedere actele și lucrările dosarului, constată
următoarele:
Prin Încheierea din 11 mai 2006, pronunțată în Dosarul
nr. 343/CA/2006, Curtea de Apel Constanța — Secția
comercială, maritimă și fluvială, de contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 4
alin. (1) și (2) din Ordonanța de urgență a Guvernului
nr. 19/2006 privind utilizarea plajei Mării Negre și controlul
activităților desfășurate pe plajă. Excepția de neconstituționalitate a fost ridicată de Municipiul Constanța, Consiliul
Local al Municipiului Constanța și primarul municipiului
Constanța într-o cauză având ca obiect soluționarea unei
acțiuni în contencios administrativ prin care se solicită
anularea acelorași prevederi de lege ce au fost criticate
pentru neconstituționalitate.

În motivarea excepției de neconstituționalitate autorii
acesteia susțin, în esență, că prevederile art. 4 alin. (1) din
Ordonanța de urgență a Guvernului nr. 19/2006 contravin
dispozițiilor art. 115 din Constituție. Arată că nu a existat o
lege specială de abilitare a Guvernului de a emite
ordonanțe de urgență în domeniile la care actul normativ
vizat se referă. În continuare, precizează că nu a existat
nicio situație extraordinară care să impună urgența
reglementării. Consideră că niciunul dintre argumentele
cuprinse în preambulul ordonanței nu motivează caracterul
urgent al acesteia, deoarece problema utilizării plajei Mării
Negre și controlul activităților desfășurate pe plajă nu
constituie o situație extraordinară care să impună adoptarea
unei reglementări de urgență. În ceea ce privește
dispozițiile art. 4 alin. (2) din Ordonanța de urgență a
Guvernului nr. 19/2006, se susține că acestea ar fi
contrare prevederilor art. 137 alin. (2), art. 138 alin. (4) și
(5) și ale art. 139 alin. (3) din Constituție, întrucât adaugă
o nouă sarcină asupra bugetului deja stabilit, fără a asigura
și o sursă de finanțare, alta decât sursele de venit deja
cuprinse în bugetul local.
Curtea de Apel Constanța — Secția comercială,
maritimă și fluvială, de contencios administrativ și fiscal
apreciază că excepția de neconstituționalitate este
neîntemeiată. Apreciază că emiterea Ordonanței de urgență
a Guvernului nr. 19/2006 a fost justificată, absența unei
asemenea reglementări conducând la imposibilitatea
organizării corespunzătoare a activităților specifice sezonului
estival și la imposibilitatea îmbunătățirii condițiilor
desfășurării activității de turism pe plajele Mării Negre.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
a dispozițiilor art. 4 alin. (1) din ordonanța criticată este
neîntemeiată, iar cea a art. 4 alin. (2) este inadmisibilă.
Precizează că, din interpretarea sistematică a dispozițiilor
art. 115 din Constituție, rezultă că prevederile alin. (1)—(3)
ale acestui articol nu sunt aplicabile ordonanțelor de
urgență ale Guvernului, având în vedere situațiile
extraordinare care determină legiferarea prin delegare
legislativă. Arată că atât din Nota de fundamentare, cât și
din preambulul acesteia rezultă că situația extraordinară
care a justificat urgența adoptării proiectului a constat în
necesitatea reglementării modului de utilizare a plajei Mării
Negre de către operatorii economici care urmează să
încheie contractul de închiriere cu administratorul plajei,
având în vedere începerea sezonului turistic la 1 mai. În
opinia sa, urgența reglementărilor justifică, în acest caz,
existența situației extraordinare, astfel încât apreciază că
ordonanța criticată este în deplină concordanță cu
prevederile constituționale ale art. 115 alin. (4). În ceea ce
privește prevederile art. 4 alin. (2) din Ordonanța de
urgență a Guvernului nr. 19/2006, arată că acestea nu mai
sunt în vigoare, ca urmare a aprobării cu modificări și

16

MONITORUL OFICIAL AL ROMÂNIEI, PARTEA I, Nr. 931/16.XI.2006

completări a acesteia prin Legea nr. 274/2006, sursele de
finanțare pentru îndeplinirea obligațiilor prevăzute la art. 4
alin. (1) asigurându-se, în prezent, de la bugetul de stat.
Avocatul Poporului consideră că prevederile art. 4
alin. (1) din Ordonanța de urgență a Guvernului
nr. 19/2006 sunt constituționale, necontravenind nici
dispozițiilor art. 115 alin. (4) și nici celor ale art. 137
alin. (1) din Constituție. Consideră că dispozițiile art. 138
alin. (4) și (5) și ale art. 139 alin. (3) din Constituție nu
au incidență în cauză. Precizează că dispozițiile art. 4 alin.
(2) din Ordonanța de urgență a Guvernului nr. 19/2006 au
fost modificate prin Legea nr. 274/2006, fiind modificată
substanțial soluția legislativă anterioară. Consideră că, prin
aplicarea art. 29 alin. (1) din Legea nr. 29/1997, excepția
de neconstituționalitate a acestui text de lege a devenit
inadmisibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 4 alin. (1) și (2) din Ordonanța de urgență
a Guvernului nr. 19/2006 privind utilizarea plajei Mării
Negre și controlul activităților desfășurate pe plajă,
publicată în Monitorul Oficial al României, Partea I, nr. 220
din 10 martie 2006, care, ca urmare a modificărilor și
completărilor aduse prin Legea nr. 247/2006 de aprobare a
acesteia, publicată în Monitorul Oficial al României, Partea I,
nr. 586 din 6 iulie 2006, au următorul cuprins:
— Art. 4 alin. (1) și (2): î(1) Autoritățile administrației
publice locale pe a căror rază teritorială se află plaje cu
destinație turistică au următoarele obligații:
a) să organizeze și să asigure servicii publice de salvare
acvatică — salvamar și posturi de prim ajutor;
b) să asigure lucrările de canalizare și alimentare cu apă
până în zona limitrofă plajei cu destinație turistică, în
conformitate cu autorizația de gospodărire a apelor;
c) să asigure ordinea publică prin intermediul poliției,
jandarmeriei și al poliției comunitare.
(2) Sursele de finanțare pentru realizarea obligațiilor
prevăzute la alin. (1) sunt asigurate de la bugetul de stat.“
În opinia autorilor excepției de neconstituționalitate,
textul de lege criticat contravine dispozițiilor constituționale
ale art. 115 referitor la delegarea legislativă, ale art. 137
alin. (1) privind formarea, administrarea, întrebuințarea și
controlul resurselor financiare ale statului, ale unităților
administrativ-teritoriale și ale instituțiilor publice, ale art. 138
alin. (4) și (5) care stabilesc că bugetele locale se
elaborează, se aprobă și se execută în condițiile legii și că
nicio cheltuială bugetară nu poate fi aprobată fără stabilirea
sursei de finanțare, precum și ale art. 139 alin. (3) privind
folosirea sumelor reprezentând contribuțiile la constituirea
unor fonduri.
Examinând excepția de neconstituționalitate, Curtea
constată, în primul rând, că nu poate fi reținută critica de

neconstituționalitate argumentată de autorii excepției pe
inexistența unei legi de abilitare care să legitimeze dreptul
Guvernului de a emite ordonanța de urgență ale cărei
prevederi constituie obiect al excepției de neconstituționalitate. Concluzia autorilor excepției, potrivit căreia, în
lipsa unei asemenea legi de abilitare, ordonanța ar fi
neconstituțională, încălcând dispozițiile art. 115 alin. (1) și
(4) din Constituție, nu este justă, întrucât, potrivit art. 115
alin. (1) din Constituție, adoptarea unei legi de abilitare se
impune numai în cazul în care Guvernul emite ordonanțe
simple, în domenii de reglementare care nu fac obiectul
legilor organice. În cazul ordonanțelor de urgență,
delegarea legislativă a Guvernului decurge direct din textul
constituțional al art. 115 alin. (4). Numai în cazul emiterii
ordonanțelor simple este necesar ca delegarea atribuțiilor
legislative asupra Guvernului să fie făcută în mod expres,
printr-o lege de abilitare adoptată de Parlament, așa cum
prevede art. 115 alin. (1) din Constituție. Deci, emiterea
unei ordonanțe de urgență nu este condiționată de
existența unei legi speciale de abilitare, ci acest drept al
Guvernului operează în virtutea textului constituțional al
art. 115 alin. (4). În acest sens pot fi amintite și cele
statuate de Curtea Constituțională în considerentele
Deciziei nr. 146 din 25 martie 2004, publicată în Monitorul
Oficial al României, Partea I, nr. 416 din 10 mai 2004:
î[...] delegarea legislativă a Guvernului de a emite
ordonanțe poate opera în temeiul Constituției, potrivit
art. 115 alin. (4), în cazul ordonanțelor de urgență, sau în
temeiul legii de abilitare adoptate cu respectarea alin. (1)
al aceluiași articol. În jurisprudența sa, Curtea
Constituțională a statuat că interdicția reglementării de
către Guvern în domeniul legii organice privește numai
ordonanțele Guvernului adoptate în baza unei legi speciale
de abilitare, această interdicție decurgând direct din textul
constituțional. O asemenea limitare nu este prevăzută însă
de alin. (4) al art. 115 din Constituție, referitor la
ordonanțele de urgență, care nu reprezintă o varietate a
ordonanței emise în temeiul unei legi speciale de abilitare,
ci reprezintă un act normativ adoptat de Guvern, în temeiul
unei prevederi constituționale, care permite Guvernului, sub
controlul strict al Parlamentului, să facă față unor situații
extraordinare a căror reglementare nu poate fi amânată“.
Cea de-a doua critică formulată de autorii excepției de
neconstituționalitate are în vedere neîndeplinirea uneia
dintre condițiile prevăzute de art. 115 alin. (4) din
Constituție, și anume cea referitoare la existența unei
situații extraordinare a cărei reglementare nu poate fi
amânată. Se observă însă că necesitatea reglementării pe
calea ordonanței de urgență este justificată și explicată atât
în preambulul ordonanței de urgență, cât și în expunerea
de motive la Legea nr. 274/2006 de aprobare a acesteia.
Astfel, sunt enumerate elementele de fapt și de drept ale
situației extraordinare și sunt prezentate consecințele
negative ale neadoptării unei asemenea ordonanțe,
constând în îimposibilitatea organizării corespunzătoare a
activităților specifice sezonului estival și la imposibilitatea
îmbunătățirii condițiilor de desfășurare a activităților de
turism pe plajele Mării Negre“. Prin urmare, se constată că,
în scopul salvgardării unui interes public, prin Ordonanța
de urgență a Guvernului nr. 19/2006 privind utilizarea plajei
Mării Negre și controlul activităților desfășurate pe plajă au
fost adoptate unele măsuri a căror urgență a fost
justificată, aceasta fiind emisă cu respectarea condițiilor
impuse de prevederile constituționale ale art. 115 alin. (4).
În ceea ce privește dispozițiile art. 4 alin. (2) din
Ordonanța de urgență a Guvernului nr. 19/2006, Curtea
reține că, la data ridicării excepției de neconstituționalitate,

MONITORUL OFICIAL AL ROMÂNIEI, PARTEA I, Nr. 931/16.XI.2006
acestea prevedeau că sursele de finanțare pentru
realizarea obligațiilor prevăzute la alin. (1) al aceluiași
articol sunt reprezentate de veniturile obținute din taxa
hotelieră. Autorii excepției susțin că acest text de lege este
neconstituțional, întrucât adaugă o nouă sarcină asupra
bugetului deja stabilit, fără a furniza și o sursă de
finanțare, alta decât sursele de venit deja cuprinse în
bugetul local. Curtea constată că, ulterior sesizării sale prin
Încheierea din 11 mai 2006, pronunțată de Curtea de Apel
Constanța — Secția comercială, maritimă și fluvială, de
contencios administrativ și fiscal, art. 4 alin. (2) din

17

Ordonanța de urgență a Guvernului nr. 19/2006 a fost
modificat prin Legea nr. 274/2006. În noua redactare, se
prevede că sursele de finanțare sunt asigurate de la
bugetul de stat. Ținând seama că, în jurisprudența
constantă a Curții Constituționale, s-a statuat că, în situația
modificării prevederii legale contestate, sesizarea rămâne
valabilă numai dacă textul conservă soluția legislativă
inițială, Curtea constată că excepția de neconstituționalitate
a dispozițiilor art. 4 alin. (2) din Ordonanța de urgență a
Guvernului nr. 19/2006 a devenit inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge ca neîntemeiată excepția de neconstituționalitate a prevederilor art. 4 alin. (1) din Ordonanța de
urgență a Guvernului nr. 19/2006 privind utilizarea plajei Mării Negre și controlul activităților desfășurate pe plajă, excepție
ridicată de Municipiul Constanța, Consiliul Local al Municipiului Constanța și primarul municipiului Constanța în Dosarul
nr. 343/CA/2006 al Curții de Apel Constanța — Secția comercială, maritimă și fluvială, de contencios administrativ și
fiscal.
II. Respinge ca devenită inadmisibilă excepția de neconstituționalitate a prevederilor art. 4 alin. (2) din Ordonanța
de urgență a Guvernului nr. 19/2006 privind utilizarea plajei Mării Negre și controlul activităților desfășurate pe plajă,
excepție ridicată de aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 685
din 10 octombrie 2006

referitoare la excepția de neconstituționalitate a dispozițiilor art. 190 alin. (2) lit. b) din Ordonanța
Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 190 alin. (2) lit. b) din Ordonanța
Guvernului nr. 92/2003 privind Codul de procedură fiscală,
excepție ridicată de Societatea Comercială îAfin România“ —
S.A. din București în Dosarul nr. 1.385/112/2006 al
Tribunalului Bistrița-Năsăud — Secția comercială și de
contencios administrativ.

La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 12 mai 2006, pronunțată în Dosarul
nr. 1.385/112/2006, Tribunalul Bistrița-Năsăud — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 190 alin. (2) lit. b) din Ordonanța
Guvernului nr. 92/2003 privind Codul de procedură fiscală,
excepție ridicată de către Societatea Comercială îAfin
România“ — S.A. din București cu prilejul soluționării unui
recurs civil.

18

MONITORUL OFICIAL AL ROMÂNIEI, PARTEA I, Nr. 931/16.XI.2006

În motivarea excepției de neconstituționalitate autorul
acesteia susține că art. 190 alin. (2) lit. b) din Ordonanța
Guvernului nr. 92/2003 privind Codul de procedură fiscală
este neconstituțional, deoarece măsura confiscării
cisternelor, recipientelor și a mijloacelor de transport la
care se referă acest text de lege contravine art. 44
alin. (1) și (2) din Constituția României, care ocrotește
dreptul de proprietate. Astfel, se arată că, deoarece legea
nu face distincție după cum respectivele cisterne, recipiente
și mijloace de transport aparțin sau nu contravenientului,
se aduce atingere dreptului de proprietate al altor
persoane, în speță societății de leasing căreia îi aparțin
aceste bunuri folosite la săvârșirea contravenției. Astfel,
deoarece
societatea
de
leasing
a
transferat
contravenientului numai dreptul de folosință asupra acestor
bunuri, nu și dreptul de proprietate, patrimoniul acesteia va
fi în mod nejustificat afectat de măsura confiscării, care
urmărește sancționarea contravenientului, însă prejudiciază
o terță persoană.
Tribunalul Bistrița-Năsăud — Secția comercială și de
contencios administrativ apreciază că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
nu este întemeiată.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

Examinând excepția de neconstituționalitate, Curtea
observă că art. 190 din Codul de procedură fiscală
sancționează cu amendă contravențională și confiscarea
unor bunuri transportul de alcool etilic și de distilate,
efectuat prin cisterne sau recipiente care nu poartă sigiliile
supraveghetorului fiscal, au sigilii deteriorate sau nu sunt
însoțite de documentul de însoțire prevăzut la titlul VII din
Codul fiscal. Măsura confiscării bunurilor respective se
aplică indiferent dacă acestea aparțin contravenientului sau
sunt deținute de acesta cu titlu precar (în speță, în temeiul
unui contract de leasing).
De asemenea, Curtea constată că garantarea dreptului
de proprietate, precum și desfășurarea liberă a unei
activități comerciale implică respectarea de către toți
comercianții a obligațiilor ce le revin în această calitate;
textele constituționale ale art. 44 alin. (1) teza finală și
alin. (9), care cuprind prevederi referitoare la protecția
proprietății private și limitele acestui drept, demonstrează
că însăși Constituția exclude protecția bunurilor folosite la
săvârșirea unor fapte ilicite sau dobândite prin asemenea
fapte.

C U R T E A,

În concordanță cu dispozițiile constituționale, proprietatea
privată poate constitui obiectul unor măsuri restrictive, cum
sunt cele care vizează bunurile folosite sau rezultate din
săvârșirea unor infracțiuni ori contravenții; potrivit
dispozițiilor art. 44 alin. (8) teza întâi din Constituție,
îAverea dobândită licit nu poate fi confiscată“, ceea ce
presupune, per a contrario, că poate fi confiscată averea
dobândită în mod ilicit și deci este posibilă instituirea unor
sancțiuni pentru ipoteza în care desfășurarea activității de
comercializare a unor produse de către agenții economici
contravine legii. În acest sens este, de exemplu, Decizia
Curții Constituționale nr. 105 din 11 martie 2003, publicată
în Monitorul Oficial al României, Partea I, nr. 239 din
8 aprilie 2003.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 190 alin. (2) lit. b) din Ordonanța Guvernului
nr. 92/2003 privind Codul de procedură fiscală,
republicată în Monitorul Oficial al României, Partea I,
nr. 863 din 26 septembrie 2005, dispoziții potrivit cărora:
î(2) Contravențiile prevăzute la alin. (1) se sancționează cu
amendă de la 20.000 lei (RON) la 100.000 lei (RON), precum
și cu: [...] b)confiscarea cisternelor, recipientelor și a mijloacelor
de transport utilizate în transportul alcoolului etilic și al
distilatelor, în cazul prevăzut la alin. (1) lit. k);“.
În susținerea neconstituționalității acestui text de lege,
autorul excepției invocă încălcarea prevederilor art. 44 din
Constituție, referitoare la dreptul de proprietate privată.

Faptul
că
bunurile
confiscate
nu
aparțin
contravenientului, ci unei terțe persoane, în speță societății
de leasing, nu poate atrage ineficiența acestei măsuri
sancționatorii. Pe de o parte, Constituția prevede în art. 44
alin. (9) că îBunurile destinate, folosite sau rezultate din
infracțiuni ori contravenții pot fi confiscate numai în condițiile
legii“, fără a distinge după calitatea de proprietar sau
detentor precar a contravenientului. O altă interpretare ar
conduce la posibilitatea eludării cu ușurință a dispozițiilor
legale, deoarece de fiecare dată contravenientul s-ar putea
apăra invocând faptul că este un simplu detentor precar al
bunului, iar activitatea ilicită de transport ar putea continua.
Pe de altă parte, finanțatorul proprietar al bunurilor
respective, utilizate în mod ilicit, nu se poate prevala de
caracterul personal al răspunderii contravenționale,
deoarece a încredințat folosința bunului său asumându-și
riscul ca activitatea utilizatorului să genereze un pericol
pentru societate. De altfel, pentru a-și recupera prejudiciul,
finanțatorul proprietar are la îndemână calea acțiunii în
justiție împotriva utilizatorului, în temeiul contractului de
leasing încheiat cu acesta.

MONITORUL OFICIAL AL ROMÂNIEI, PARTEA I, Nr. 931/16.XI.2006

19

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 190 alin. (2) lit. b) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială îAfin România“ — S.A. din
București în Dosarul nr. 1.385/112/2006 al Tribunalului Bistrița-Năsăud — Secția comercială și de contencios administrativ.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 697
din 17 octombrie 2006

referitoare la excepția de neconstituționalitate a dispozițiilor art. 8 alin. (3) din Legea nr. 85/2006
privind procedura insolvenței
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 8 alin. (3) din Legea
nr. 64/1995 privind procedura reorganizării judiciare și a
falimentului, excepție ridicată de Vasile Belbe în Dosarul
nr. 569/C/2006 al Curții de Apel Oradea — Secția
comercială și de contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, întrucât soluția legislativă criticată nu a fost
preluată de noua reglementare a Legii nr. 85/2006.
C U R T E A,

având în vedere actele și lucrările dosarului, reține
următoarele:
Prin Încheierea din 1 iunie 2006, pronunțată în Dosarul
nr. 569/C/2006, Curtea de Apel Oradea — Secția
comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 8 alin. (3) din Legea
nr. 64/1995 privind procedura reorganizării judiciare și a
falimentului, excepție ridicată de Vasile Belbe.
În motivarea excepției de neconstituționalitate autorul
susține că prevederile legale criticate aduc atingere
dreptului la apărare, care presupune, printre altele, și
dreptul de a se comunica părților implicate în litigiu toate

actele procesuale, inclusiv citația, în vederea pregătirii
apărării. Or, în situația în care legea reglementează citarea
părților prin publicitate, respectiv prin afișarea citației la ușa
instanței de recurs, scopul normei constituționale nu se mai
realizează, dreptul la apărare al părților fiind în mod
iremediabil prejudiciat.
Curtea de Apel Oradea — Secția comercială și de
contencios administrativ și fiscal apreciază excepția de
neconstituționalitate ca fiind întemeiată, întrucât textul de
lege criticat contravine prevederilor constituționale cuprinse
în art. 21 alin. (3) privind dreptul la un proces echitabil și
art. 24 referitoare la dreptul la apărare, precum și
dispozițiilor art. 6 paragraful 1 din Convenția pentru
apărarea drepturilor omului și a libertăților fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului apreciază excepția de neconstituționalitate ca fiind neîntemeiată, atât debitorii, cât și
creditorii având posibilitatea de a formula, din momentul
deschiderii procedurii insolvenței, toate apărările pe care le
consideră necesare.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

20

MONITORUL OFICIAL AL ROMÂNIEI, PARTEA I, Nr. 931/16.XI.2006

Legea nr. 47/1992, să soluționeze excepția de neconstituționalitate.
Obiectul excepției îl reprezintă dispozițiile art. 8 alin. (3)
din Legea nr. 64/1995 privind procedura reorganizării
judiciare și a falimentului, republicată în Monitorul Oficial al
României, Partea I, nr. 1.066 din 17 noiembrie 2004, care
au următorul conținut: îRecursul va fi judecat de completuri
specializate, în termen de 30 de zile de la înregistrarea
dosarului la curtea de apel. Citarea părților se face prin
publicitate. În vederea soluționării recursului, se trimit la curtea
de apel în copie certificată, sub semnătura grefierului-șef al
tribunalului, numai actele care interesează rezolvarea
recursului.“
Ulterior sesizării Curții, a intrat în vigoare Legea
nr. 85/2006 privind procedura insolvenței, publicată în
Monitorul Oficial al României, Partea I, nr. 359 din
21 aprilie 2006, care a abrogat Legea nr. 64/1995 privind
procedura reorganizării judiciare și a falimentului, dar care
a preluat, parțial, dispoziții ale legii anterioare, printre care
și cele cuprinse în art. 8 alin. (3), astfel: îRecursul va fi
judecat de completuri specializate, în termen de 30 de zile de
la înregistrarea dosarului la curtea de apel. Citarea părților se
face prin Buletinul procedurilor de insolvență. În vederea
soluționării recursului, se trimit la curtea de apel, în copie
certificată de grefierul-șef al tribunalului, numai actele care
interesează soluționarea căii de atac, selectate de judecătorulsindic. În cazul în care instanța de recurs consideră necesare

și alte acte din dosarul de fond, va pune în vedere părților
interesate să le depună în copie certificată.“
Autorul excepției susține că dispozițiile legale criticate
încalcă prevederile constituționale ale art. 24 alin. (1) care
consacră dreptul la apărare.
Examinând excepția de neconstituționalitate, Curtea
constată că, ulterior sesizării sale, Legea nr. 64/1995
privind procedura reorganizării judiciare și a falimentului a
fost abrogată prin Legea nr. 85/2006 privind procedura
insolvenței, prevederile referitoare la procedura recursului
împotriva hotărârilor pronunțate de judecătorul-sindic, din
care făcea parte și textul de lege criticat, fiind preluate cu
modificări. Însă, în cadrul noii reglementări, modificarea
survenită răspunde criticii formulate de autorul excepției, în
sensul că textul de lege actual nu mai prevede procedura
citării prin publicitate, ci prin Buletinul procedurilor de
insolvență, care reprezintă publicația editată de Oficiul
Național al Registrului Comerțului, care are drept scop
publicarea citațiilor, convocărilor, notificărilor și comunicărilor
actelor de procedură efectuate de instanțele judecătorești,
administratorul judiciar/lichidator după deschiderea
procedurii prevăzute de prezenta lege. Prin urmare, ca
efect al adoptării noii legi, critica de neconstituționalitate nu
mai are obiect, astfel încât excepția urmează a fi respinsă
ca devenită inadmisibilă, în temeiul dispozițiilor art. 29
alin. (1) și (6) din Legea nr. 47/1992.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 8 alin. (3) din Legea
nr. 85/2006 privind procedura insolvenței, excepție ridicată de Vasile Belbe în Dosarul nr. 569/C/2006 al Curții de Apel
Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 702
din 19 octombrie 2006

referitoare la excepția de neconstituționalitate a dispozițiilor art. 26
din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Claudia-Margareta Krupenschi

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 din Ordonanța Guvernului nr. 102/2000
privind statutul și regimul refugiaților în România, excepție
ridicată de Yan Hongen în Dosarul nr. 1.153/302/2006 al
Judecătoriei Sectorului 5 București.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, reprezentantul
Ministerului Public arată că Ordonanța Guvernului
nr. 102/2000 a fost abrogată prin Legea nr. 122/2006

MONITORUL OFICIAL AL ROMÂNIEI, PARTEA I, Nr. 931/16.XI.2006
privind azilul în România, iar reglementările art. 5 din
ordonanță, referitoare la protecția umanitară condiționată,
au fost preluate, de principiu, de art. 26 din noul act
normativ, consacrat instituției protecției subsidiare. Întrucât
față de jurisprudența constantă prin care Curtea
Constituțională a respins excepții de neconstituționalitate ale
prevederilor art. 5 din Ordonanța Guvernului nr. 102/2000,
prin raportare la aceleași temeiuri de constituționalitate
invocate și în prezenta cauză, având în vedere că nu au
intervenit elemente noi care să determine reconsiderarea
jurisprudenței Curții în materie, solicită respingerea ca
neîntemeiată a excepției de neconstituționalitate a
dispozițiilor art. 26 din Legea nr. 122/2006 privind azilul în
România, fiind aplicabile aceleași considerente reținute, de
exemplu, în deciziile nr. 62/2006 și 244/2005.
C U R T E A,

având în vedere actele și lucrările dosarului, reține
următoarele:
Prin Încheierea din 25 aprilie 2006, pronunțată în
Dosarul nr. 1.153/302/2006, Judecătoria Sectorului 5
București a sesizat Curtea Constituțională cu excepția de
neconstituționalitate a dispozițiilor art. 5 din Ordonanța
Guvernului nr. 102/2000 privind statutul și regimul
refugiaților în România. Excepția a fost ridicată de Yan
Hongen într-o cauză având ca obiect o plângere împotriva
hotărârii Oficiului Național pentru Refugiați de respingere a
cererii de recunoaștere a statutului de refugiat.
În motivarea excepției de neconstituționalitate autorul
acesteia arată că dispozițiile art. 5 din Ordonanța
Guvernului nr. 102/2000 contravin prevederilor art. 20
alin. (2) din Constituție referitoare la tratatele internaționale
privind drepturile omului și ale art. 48 alin. (1) din aceasta,
privind încheierea căsătoriei, raportate la dispozițiile art. 8
alin. (1) și (2) din Convenția pentru apărarea drepturilor
omului și a libertăților fundamentale consacrate dreptului la
respectarea vieții private și de familie.
Textul de lege criticat nu menționează clar și explicit
protejarea vieții de familie ca motiv de acordare a protecției
umanitare condiționate, ceea ce permite arbitrariul din
partea instanței de judecată în privința acordării protecției
umanitare. Respectarea art. 8 din Convenția pentru
apărarea drepturilor omului și a libertăților fundamentale
instituie în sarcina statelor atât obligația negativă de a se
abține de la orice imixtiune în viața privată și de familie a
persoanei, dar și o obligație pozitivă de a face, în sensul
adoptării unor măsuri necesare pentru ca exercitarea
dreptului să fie reală și efectivă. Totodată, amestecul
autorităților statale în exercitarea dreptului la viața de
familie trebuie să fie prevăzut de lege, prin reglementări
suficient de precise și accesibile încât să indice cu claritate
limitele și modalitățile de exercitare a marjei de apreciere
acordate autorităților în această materie, condiții care însă
nu se regăsesc și în privința textului de lege criticat.
Autorul excepției mai menționează că, în cazul returnării
sale în țara de origine, acesta riscă să fie expus unor
pedepse și tratamente inumane, de natura celor prevăzute
de art. 3 din Convenția pentru apărarea drepturilor omului
și a libertăților fundamentale.

21

Judecătoria Sectorului 5 București apreciază că
excepția de neconstituționalitate este neîntemeiată,
deoarece textul de lege criticat conține dispoziții suficient
de clare în stabilirea criteriilor pentru acordarea protecției
umanitare condiționate.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
a dispozițiilor art. 5 din Ordonanța Guvernului nr. 102/2000
este neîntemeiată.
Prevederile legale criticate nu numai că nu contravin
normelor constituționale și convenționale invocate,
referitoare la dreptul la respectarea vieții private și de
familie, ci, dimpotrivă, le dau expresie, prin asumarea de
către stat a obligației sale pozitive, aceea de a oferi o
formă de protecție persoanei care, neîndeplinind condițiile
pentru acordarea statutului de refugiat, ar fi expusă
pericolului ca, în situația returnării în țara de origine, să
sufere o vătămare a drepturilor sale, constând în tortură,
tratamente sau pedepse inumane ori degradante.
Avocatul Poporului consideră că prevederile art. 5 din
Ordonanța Guvernului nr. 102/2000 sunt constituționale,
întrucât acestea nu aduc atingere prevederilor art. 48 din
Legea fundamentală și nici ale art. 8 din Convenția pentru
apărarea drepturilor omului și a libertăților fundamentale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit
încheierii de sesizare, îl constituie dispozițiile art. 5 din
Ordonanța Guvernului nr. 102/2000 privind statutul și
regimul refugiaților în România, republicată în Monitorul
Oficial al României, Partea I, nr. 1.136 din 1 decembrie
2004. La o dată ulterioară sesizării Curții Constituționale,
această ordonanță de urgență a fost abrogată în mod
expres prin dispozițiile art. 152 alin. (2) din Legea
nr. 122/2006 privind azilul în România, publicată în
Monitorul Oficial al României, Partea I, nr. 428 din 18 mai
2006 și intrată în vigoare la 90 de zile de la data publicării
(16 august 2006).
Din analiza comparativă a celor două acte normative,
respectiv actul normativ abrogat și cel abrogator, Curtea
constată că prevederile art. 5 din Ordonanța Guvernului

22

MONITORUL OFICIAL AL ROMÂNIEI, PARTEA I, Nr. 931/16.XI.2006

nr. 102/2000, reglementând condițiile de acordare a
protecției umanitare condiționate, au fost preluate, într-o
redactare similară, de art. 26 din Legea nr. 122/2006,
intitulat îProtecția subsidiară“.
Având în vedere că, ulterior sesizării Curții
Constituționale, dispozițiile de lege criticate inițial au fost
abrogate, dar preluate, de principiu, în cuprinsul noului act
normativ abrogator, respectiv Legea nr. 122/2006, rezultă
că obiectul excepției de neconstituționalitate îl constituie, în
prezent, dispozițiile art. 26 din Legea nr. 122/2006 privind
azilul în România, care au următorul conținut:
Art. 26. — Protecția subsidiară: î(1) Protecția subsidiară
se poate acorda cetățeanului străin sau apatridului care nu
îndeplinește condițiile pentru recunoașterea statutului de
refugiat și cu privire la care există motive temeinice să se
creadă că, în cazul returnării în țara de origine, respectiv în țara
în care își avea reședința obișnuită, va fi expus unui risc serios,
în sensul prevederilor alin. (2), și care nu poate sau, datorită
acestui risc, nu dorește protecția acelei țări.
(2) Prin risc serios, în sensul alin. (1), se înțelege:
1. condamnarea la pedeapsa cu moartea ori executarea
unei astfel de pedepse; sau
2. tortură, tratamente sau pedepse inumane ori degradante;
sau
3. o amenințare serioasă, individuală, la adresa vieții sau
integrității, ca urmare a violenței generalizate în situații de
conflict armat intern ori internațional, dacă solicitantul face
parte din populația civilă.“
În motivarea excepției ridicate autorul invocă încălcarea
dispozițiilor art. 20 alin. (2) din Constituție, referitoare la
tratatele internaționale privind drepturile omului, și ale
art. 48 alin. (1) din aceasta, referitoare la încheierea
căsătoriei, precum și ale art. 8 din Convenția pentru
apărarea drepturilor omului și a libertăților fundamentale,
privind dreptul la respectarea vieții private și de familie.
Analizând conformitatea textelor de lege criticate cu
prevederile constituționale invocate, Curtea Constituțională
constată următoarele:
Dispozițiile art. 26 din Legea nr. 122/2006 privind azilul
în România reglementează condițiile de acordare a
protecției subsidiare, acestea fiind, de principiu, aceleași cu
cele prevăzute de art. 5 din Ordonanța Guvernului

nr. 102/2000 privind statutul și regimul refugiaților în
România și pe care Curtea Constituțională le-a examinat,
în
repetate
rânduri,
pe
calea
excepției
de
neconstituționalitate, prin raportare la critici similare cu cele
formulate în prezenta cauză.
Astfel, prin Decizia nr. 499 din 13 iunie 2006, publicată
în Monitorul Oficial al României, Partea I, nr. 627 din
20 iulie 2006, instanța de contencios constituțional a
statuat că dispozițiile art. 5 din Ordonanța Guvernului
nr. 102/2000 oferă suficiente repere și elemente pentru ca
persoana căreia acesta i se adresează să înțeleagă
condițiile în funcție de care i se poate acorda forma
solicitată de protecție umanitară. Cu același prilej, s-a
reținut că îDeterminarea circumstanțelor specifice fiecărei
situații în parte, a riscurilor la care ar fi expusă o persoană
în cazul returnării sale în țara de origine, precum și
aplicarea sau interpretarea textului de lege criticat sunt
aspecte ce excedează obiectului controlului de
constituționalitate, acestea fiind atribute ale organelor
competente în această materie sau instanței de judecată“.
Ca atare, nu se poate reține că prevederile art. 5 din
Ordonanța Guvernului nr. 102/2000 contravin dispozițiilor
constituționale referitoare la încheierea căsătoriei ori celor
din Convenția pentru apărarea drepturilor omului și a
libertăților fundamentale, privind dreptul la respectarea vieții
private și de familie, întrucât revine instanței învestite cu
soluționarea litigiului în cadrul căruia a fost ridicată excepția
de neconstituționalitate să stabilească dacă valoarea
protejată de dispozițiile constituționale și convenționale
amintite poate fi considerată, în circumstanțele concrete ale
speței, motiv de acordare a formei de protecție umanitară
solicitate.
Întrucât în prezenta cauză sunt criticate aceleași
aspecte ca și cele față de care Curtea Constituțională s-a
pronunțat prin decizia indicată, se impune, pentru identitate
de rațiune, ca atât soluția de respingere a excepției, cât și
considerentele ce au stat la baza acesteia să își mențină
valabilitatea și în cauza de față, neintervenind elemente noi
de natură să modifice jurisprudența Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 26 din Legea nr. 122/2006 privind
azilul în România, excepție ridicată de Yan Hongen în Dosarul nr. 1.153/302/2006 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 19 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 931/16.XI.2006

23

CURTEA CONSTITUȚIONALĂ

D E C I Z I A Nr. 710
din 19 octombrie 2006

referitoare la excepția de neconstituționalitate a dispozițiilor art. 10 alin. (1) din Legea nr. 241/2005
pentru prevenirea și combaterea evaziunii fiscale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Iuliana Nedelcu
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 241/2005
pentru prevenirea și combaterea evaziunii fiscale, excepție
ridicată de Gheorghe Ioniță în Dosarul nr. 9.509/2005 al
Judecătoriei Focșani.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 8 iunie 2006, pronunțată în Dosarul
nr. 9.509/2005, Judecătoria Focșani a sesizat Curtea
Constituțională cu excepția de neconstituționalitate a
dispozițiilor art. 10 alin. (1) din Legea nr. 241/2005 pentru
prevenirea și combaterea evaziunii fiscale, excepție
ridicată de Gheorghe Ioniță într-un litigiu având ca obiect
infracțiunea de evaziune fiscală.
În motivarea excepției de neconstituționalitate autorul
acesteia susține că dispozițiile legale criticate au caracter
discriminatoriu pentru persoanele care au săvârșit infracțiuni
de evaziune fiscală, permițând aplicarea unei sancțiuni
administrative numai celor care au cauzat un prejudiciu de
până la 50.000 euro, în echivalentul monedei naționale, și
au achitat prejudiciul până la primul termen de judecată, iar
nu și celor care achită prejudiciul ulterior, până la
rămânerea definitivă a hotărârii judecătorești de
condamnare.
Judecătoria Focșani apreciază că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, invocând jurisprudența constantă a Curții
Constituționale în materie.
Avocatul Poporului apreciază că excepția de neconstituționalitate este neîntemeiată, invocând, în acest sens,
jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 241/2005 pentru
prevenirea și combaterea evaziunii fiscale, publicată în
Monitorul Oficial al României, Partea I, nr. 672 din 27 iulie
2005, care au următorul cuprins: îÎn cazul săvârșirii unei
infracțiuni de evaziune fiscală prevăzute de prezenta lege,
dacă în cursul urmăririi penale sau al judecății, până la primul
termen de judecată, învinuitul ori inculpatul acoperă integral
prejudiciul cauzat, limitele pedepsei prevăzute de lege pentru
fapta săvârșită se reduc la jumătate. Dacă prejudiciul cauzat și
recuperat în aceleași condiții este de până la 100.000 euro, în
echivalentul monedei naționale, se poate aplica pedeapsa cu
amendă. Dacă prejudiciul cauzat și recuperat în aceleași
condiții este de până la 50.000 euro, în echivalentul monedei
naționale, se aplică o sancțiune administrativă, care se
înregistrează în cazierul judiciar.“
Textele constituționale invocate în susținerea excepției
sunt cele ale art. 16 alin. (1) din Constituție, referitoare la
egalitatea cetățenilor în fața legii și a autorităților publice,
fără privilegii și fără discriminări.
Examinând excepția de neconstituționalitate ridicată,
Curtea reține următoarele:

24

MONITORUL OFICIAL AL ROMÂNIEI, PARTEA I, Nr. 931/16.XI.2006

Dispozițiile legale criticate au mai format obiect al
controlului de constituționalitate exercitat de Curtea
Constituțională în raport cu critici similare. Curtea, în mod
constant, a respins excepțiile ridicate ca fiind neîntemeiate.
Această soluție s-a adoptat prin deciziile nr. 697 din
20 decembrie 2005, publicată în Monitorul Oficial al
României, Partea I, nr. 90 din 31 ianuarie 2006, nr. 103
din 9 februarie 2006, publicată în Monitorul Oficial al
României, Partea I, nr. 166 din 21 februarie 2006, nr. 285
din 28 martie 2006, publicată în Monitorul Oficial al
României, Partea I, nr. 337 din 14 aprilie 2006, nr. 318 din
18 aprilie 2006, publicată în Monitorul Oficial al României,
Partea I, nr. 400 din 9 mai 2006, nr. 417 din 25 mai
2006, publicată în Monitorul Oficial al României, Partea I,
nr. 512 din 13 iunie 2006, și nr. 529 din 27 iunie 2006,
publicată în Monitorul Oficial al României, Partea I, nr. 664
din 2 august 2006.

competența

de

a

reglementa

prin

lege

organică

Astfel, de exemplu, prin Decizia nr. 285 din 28 martie
2006, Curtea, în esență, a statuat în sensul că, potrivit
art. 73 alin. (3) lit. h) din Constituție, Parlamentul are

schimbarea jurisprudenței Curții, considerentele și soluția

infracțiunile, pedepsele și regimul executării acestora. În
virtutea acestei prevederi constituționale, legiuitorul este
liber să aprecieze atât pericolul social în funcție de care
urmează să stabilească natura juridică a faptei incriminate,
cât și condițiile răspunderii juridice pentru această faptă.
Principiul egalității în drepturi nu implică tratarea juridică
uniformă a tuturor infracțiunilor, iar reglementarea unui
regim sancționator în funcție de acoperirea prejudiciului
cauzat prin infracțiunea săvârșită este expresia firească a
principiului constituțional menționat, care impune ca la
aceleași situații juridice să se aplice același regim, iar la
situații juridice diferite tratamentul juridic să fie diferențiat.
Neexistând elemente noi de natură a determina
deciziilor mai sus amintite își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) din Legea nr. 241/2005 pentru prevenirea
și combaterea evaziunii fiscale, excepție ridicată de Gheorghe Ioniță în Dosarul nr. 9.509/2005 al Judecătoriei Focșani.
Definitivă și general obligatorie.
Pronunțată în ședința publică din data de 19 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI
Nr. 673 din 11 septembrie 2006

MINISTERUL EDUCAȚIEI ȘI CERCETĂRII
Nr. 5.395 din 16 octombrie 2006

ORDIN
pentru modificarea Metodologiei certificării formării profesionale a adulților,
aprobată prin Ordinul ministrului muncii, solidarității sociale și familiei
și al ministrului educației, cercetării și tineretului nr. 501/5.253/2003
În temeiul prevederilor art. 16 din Hotărârea Guvernului nr. 412/2005 privind organizarea și funcționarea
Ministerului Muncii, Solidarității Sociale și Familiei, cu modificările și completările ulterioare, și ale art. 10 alin. (5) din
Hotărârea Guvernului nr. 223/2005 privind organizarea și funcționarea Ministerului Educației și Cercetării, cu modificările și
completările ulterioare,
având în vedere prevederile art. 35 din Normele metodologice de aplicare a prevederilor Ordonanței Guvernului
nr. 129/2000 privind formarea profesională a adulților, aprobate prin Hotărârea Guvernului nr. 522/2003, cu modificările și
completările ulterioare,

MONITORUL OFICIAL AL ROMÂNIEI, PARTEA I, Nr. 931/16.XI.2006

25

ministrul muncii, solidarității sociale și familiei și ministrul educației și cercetării emit următorul ordin:
Art. I. — Metodologia certificării formării profesionale a
adulților, aprobată prin Ordinul ministrului muncii, solidarității
sociale și familiei și al ministrului educației, cercetării și
tineretului nr. 501/5.253/2003, publicat în Monitorul Oficial
al României, Partea I, nr. 774 din 5 noiembrie 2003, cu
modificările ulterioare, se modifică după cum urmează:
1. La articolul 6, alineatul (2) va avea următorul cuprins:
î(2) La examenul de absolvire pot asista, ca observatori,
și reprezentanți ai beneficiarilor programelor de formare
profesională/operatorilor economici, precum și membri ai
comisiei de autorizare sau ai secretariatelor tehnice.“
2. La articolul 12, după alineatul (3) se introduce un nou
alineat, alineatul (4), cu următorul cuprins:
î(4) În cazul programelor organizate pe baza autorizării
unui program de calificare și care cuprind unul sau mai
multe module din respectivul program, întrucât cumularea
certificatelor de absolvire la diferitele module poate duce la
obținerea certificatului de calificare de către participanți, se
aplică aceleași reguli de organizare a examenului de
absolvire ca pentru un program de calificare.“
3. La articolul 19, după alineatul (2) se introduce un nou
alineat, alineatul (3), cu următorul cuprins:
î(3) În cazul în care există persoane care au abandonat
sau nu s-au înscris la examenul de absolvire, se va
întocmi o anexă la procesul-verbal, în care se vor
consemna numele și prenumele acestor persoane.“
4. La articolul 23, după alineatul (2) se introduce un nou
alineat, alineatul (3), cu următorul cuprins:
î(3) Pentru a se putea înscrie la examenul de absolvire
organizat de un alt furnizor, absolventul aflat în situația
prevăzută la alin. (1) prezintă adeverința de participare la
programul de formare cu avizul comisiei de autorizare care
a autorizat programul respectiv.“
5. La articolul 24, litera c) a punctului 2 va avea
următorul cuprins:
îc) registrul de evidență a contractelor de formare
profesională; acesta cuprinde următoarele rubrici: numărul
curent, data înregistrării contractului la comisia de
autorizare, numărul și data contractului, datele de
identificare a furnizorului de formare profesională și a
programului de formare respectiv, datele de identificare a
participantului la program, numărul și seria certificatului
eliberat, data aplicării timbrului sec pe certificat, mențiuni;“.
6. La articolul 28, alineatele (1) și (3) vor avea următorul
cuprins:

îArt. 28. — (1) Înainte de a fi eliberate absolvenților,
certificatele de calificare și de absolvire vor fi prezentate la
secretariatul tehnic al comisiei de autorizare, însoțite de un
borderou în două exemplare, în vederea aplicării timbrului
sec.
...............................................................................................
(3) Borderoul cuprinde următoarele rubrici: numărul
curent, numele absolventului, inițialele prenumelui
tatălui/mamei, prenumele absolventului, codul numeric
personal, seria și numărul certificatului eliberat, data
absolvirii, mențiuni.“
7. Articolul 37 va avea următorul cuprins:
îArt. 37. — (1) Situația formularelor certificatelor de
calificare și de absolvire și a anexelor acestora, gestionate
de furnizorul de formare autorizat, precum și a
documentelor de evidență prevăzute la art. 24 alin. (1) se
verifică de către echipele de monitorizare constituite de
comisiile de autorizare sau de Consiliul Național de
Formare Profesională a Adulților.
(2) Pentru deficiențe constatate
în gestionarea
certificatelor de calificare și de absolvire și a anexelor lor și
în completarea documentelor de evidență prevăzute la
art. 24 alin. (1), care determină imposibilitatea verificării
îndeplinirii criteriului privind rezultatele activității anterioare a
furnizorului de formare, echipa de monitorizare poate
propune comisiei de autorizare sau Consiliului Național de
Formare Profesională a Adulților retragerea autorizației
furnizorului de formare.“
8. Articolul 41 va avea următorul cuprins:
îArt. 41. — (1) În cazul încetării activității autorizate,
furnizorul de formare profesională este obligat să predea
secretariatului tehnic al comisiei de autorizare, pe bază de
proces-verbal, toate documentele privind evidența
certificatelor eliberate, precum și formularele rămase
necompletate, având obligativitatea de a respecta
prevederile legale de gestionare și arhivare a certificatelor
și documentelor prevăzute în prezenta metodologie.
(2) Formularele necompletate ale certificatelor și
anexelor acestora, preluate de la furnizorul de formare, se
reintroduc în evidența comisiei de autorizare, respectându-se
aceleași reguli ca pentru formularele preluate de la
Ministerul Muncii, Solidarității Sociale și Familiei.“
Art. II. — Anexele nr. 1, 7 și 8 la metodologia
prevăzută la art. I se modifică și se înlocuiesc cu anexele
nr. 1—3*) care fac parte integrantă din prezentul ordin.

p. Ministrul muncii, solidarității sociale și familiei,

Ministrul educației și cercetării,

Mihai Constantin Șeitan,

Mihail Hărdău

secretar de stat
*) Anexele nr. 1—3 sunt reproduse în facsimil.

26

MONITORUL OFICIAL AL ROMÂNIEI, PARTEA I, Nr. 931/16.XI.2006
ANEXA Nr. 1
(Anexa nr. 1 la metodologie)

MONITORUL OFICIAL AL ROMÂNIEI, PARTEA I, Nr. 931/16.XI.2006

27
ANEXA Nr. 2
(Anexa nr. 7 la metodologie)

ANEXA Nr. 3
(Anexa nr. 8 la metodologie)

28

MONITORUL OFICIAL AL ROMÂNIEI, PARTEA I, Nr. 931/16.XI.2006

AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea și completarea Contractului-cadru de distribuție a gazelor naturale
Având în vedere prevederile art. IV alin. (2) din Legea nr. 210/2005 privind aprobarea Ordonanței Guvernului
nr. 20/2005 pentru modificarea și completarea Ordonanței Guvernului nr. 92/2003 privind Codul de procedură fiscală,
în temeiul prevederilor art. 8 lit. m), respectiv ale art. 10 alin. (4) și (5) din Legea gazelor nr. 351/2004, cu
modificările și completările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Contractul-cadru de distribuție a gazelor
naturale — clauze specifice de contractare, aprobat prin
Decizia președintelui Autorității Naționale de Reglementare
în Domeniul Gazelor Naturale nr. 183/2005, publicată în
Monitorul Oficial al României, Partea I, nr. 225 din
17 martie 2005, cu modificările și completările ulterioare, se
modifică și se completează după cum urmează:
1. Titlul capitolului V îDurata contractului“ va avea
următorul cuprins:
îCAPITOLUL V
Durata contractului. Calitatea gazelor naturale“
2. După articolul 3 se introduce un nou articol, articolul 31,
care va avea următorul cuprins:
îArt. 31. — (1) Calitatea gazelor naturale va fi atestată
conform legislației în vigoare, pe baza buletinelor de
analiză cromatografică și de determinare a punctului de
rouă al apei și hidrocarburilor în punctele de
predare/preluare comercială de la intrarea, respectiv ieșirea
din sistemul de distribuție. Buletinul de analiză
cromatografică va preciza în mod expres puterea calorifică
inferioară și superioară, exprimată în kWh/mc. La solicitarea
justificată a uneia dintre părți se vor efectua analize ori de
câte ori este necesar, conform legislației.
(2) Beneficiarul va pune la dispoziție distribuitorului, cu
titlu gratuit, buletinele de analiză prevăzute la alin. (1)
pentru punctele de predare/preluare comercială de la
intrarea în sistemul de distribuție.
(3) Distribuitorul va pune la dispoziție beneficiarului, cu
titlu gratuit, buletinele de analiză prevăzute la alin. (1)
pentru punctele de predare/preluare comercială de la
ieșirea din sistemul de distribuție.“
3. Alineatul (1) al articolului 6 va avea următorul
cuprins:
îArt. 6. — (1) Beneficiarul este îndrituit să solicite și să
primească:
a) o sumă calculată prin înmulțirea diferenței dintre
cantitatea predată și cea preluată de beneficiar cu prețul
gazelor naturale din import, considerat de Autoritatea
Națională de Reglementare în Domeniul Gazelor Naturale
la evaluarea sumei fixe unitare pentru achiziția gazelor
naturale în perioada respectivă — în situația în care
cantitatea de gaze naturale predată distribuitorului la
punctul de predare/preluare de la intrarea în sistemul de
distribuție nu este integral livrată beneficiarului în punctul
de predare/preluare de la ieșirea din sistemul de distribuție;
b) începând cu data de 1 iulie 2007, o sumă egală cu
0,1% din contravaloarea gazelor naturale predate la ieșirea
din sistemul de distribuție și care se află în condiții de
calitate sub cele prevăzute de legislația în vigoare, potrivit

buletinelor de analiză cromatografică întocmite conform
art. 3 1 din prezentul contract, calculată prin înmulțirea
cantității de gaze naturale consemnate în procesul-verbal
încheiat în punctul de predare/preluare comercială de la
ieșirea din sistemul de distribuție, corespunzător perioadei
de neasigurare a calității, cu suma fixă unitară pentru
acoperirea costurilor de achiziție a gazelor naturale,
evaluată de Autoritatea Națională de Reglementare în
Domeniul Gazelor Naturale în perioada respectivă.“
4. Alineatul (2) al articolului 6 va avea următorul
cuprins:
î(2) Neîndeplinirea obligației de plată a contravalorii
serviciilor de distribuție a gazelor naturale, prevăzută la
art. 5 alin. (3), atrage:
a) perceperea unei cote a majorărilor de întârziere,
calculată asupra valorii neachitate, egală cu nivelul
majorărilor de întârziere datorate pentru neplata la termen
a obligațiilor bugetare, pentru fiecare zi de întârziere,
începând cu a 16-a zi calendaristică de la data emiterii
facturii și până la achitarea integrală a acesteia, inclusiv
ziua plății, în cazul neîndeplinirii obligației de plată în
termenul de grație prevăzut de Legea nr. 469/2002 privind
unele măsuri pentru întărirea disciplinei contractuale, cu
modificările ulterioare;
b) limitarea prestării serviciilor de distribuție a gazelor
naturale, începând cu a 26-a zi calendaristică de la data
emiterii facturii, cu preaviz de 5 zile calendaristice, în cazul
neîndeplinirii obligației de plată;
c) întreruperea prestării serviciilor de distribuție a gazelor
naturale, cu preaviz de 5 zile calendaristice, începând cu
ziua imediat următoare expirării termenului de grație
prevăzut în Legea nr. 469/2002, cu modificările ulterioare,
în cazul neîndeplinirii obligației de plată, inclusiv a
majorărilor de întârziere aferente;
d) posibilitatea rezilierii prezentului contract, printr-o
notificare trimisă de distribuitor, rezilierea operând de drept,
fără punere în întârziere, în cazul neachitării debitelor
restante, începând cu a 31-a zi calendaristică de la
expirarea termenului de grație prevăzut în Legea
nr. 469/2002, cu modificările ulterioare.“
5. Titlul capitolului VI îTariful de distribuție. Modalități
și condiții de plată“ va avea următorul cuprins:
îCAPITOLUL VI
Tariful de distribuție. Modalități și condiții de plată.
Garanții“
6. După articolul 5 se introduce un nou articol, articolul 51,
care va avea următorul cuprins:
îArt. 51. — (1) La data încheierii prezentului contract
părțile pot să își prezinte reciproc unul sau mai multe

MONITORUL OFICIAL AL ROMÂNIEI, PARTEA I, Nr. 931/16.XI.2006
instrumente de garantare a propriilor obligații, convenite de
către acestea.
(2) Garanția prevăzută la alin. (1) este destinată
îndeplinirii obligațiilor contractuale ale părților, la adăpostul
unor evenimente viitoare neprevăzute care ar putea să îl
aducă pe distribuitor/beneficiar în imposibilitatea de a-și
îndeplini obligațiile contractuale.
(3) Constituirea instrumentelor de garantare, în condițiile
alin. (1), se realizează în condiții de echivalență.“

29

Art. II. — Compartimentele de specialitate din cadrul
Autorității Naționale de Reglementare în Domeniul Gazelor
Naturale, precum și părțile din contractele de distribuție a
gazelor naturale au obligația să ducă la îndeplinire
prevederile prezentei decizii.
Art. III. — Prezenta decizie va fi publicată în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 2 noiembrie 2006.
Nr. 1.189.
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea Condițiilor generale de contractare a serviciilor de distribuție a gazelor naturale
În temeiul prevederilor art. 8 lit. m) și ale art. 10 alin. (4) și (5) din Legea gazelor nr. 351/2004, cu modificările
și completările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Condițiile generale de contractare a serviciilor
de distribuție a gazelor naturale, aprobate prin Decizia
președintelui Autorității Naționale de Reglementare în
Domeniul Gazelor Naturale nr. 309/2005, publicată în
Monitorul Oficial al României, Partea I, nr. 295 din
8 aprilie 2005, cu modificările ulterioare, se modifică după
cum urmează:
1. Litera c) a punctului 2 al capitolului II îDrepturile și
obligațiile distribuitorului“ va avea următorul cuprins:
îc) să rezerve beneficiarului, pentru fiecare loc de
consum, capacitatea contractată, în vederea distribuirii
cantităților orare/zilnice/lunare de gaze naturale convenite

de părți, asigurând distribuirea acestora la locurile de
consum.“
2. Definiția sintagmei caz fortuit din anexa îDefinirea
unor termeni“ se abrogă.
Art. II. — Compartimentele de specialitate din cadrul
Autorității Naționale de Reglementare în Domeniul Gazelor
Naturale, precum și părțile din contractele de distribuție a
gazelor naturale au obligația să ducă la îndeplinire
prevederile prezentei decizii.
Art. III. — Prezenta decizie va fi publicată în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 2 noiembrie 2006.
Nr. 1.190.
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea și completarea contractelor-cadru de furnizare reglementată a gazelor naturale
pentru consumatorii captivi
Având în vedere prevederile art. IV alin. (2) din Legea nr. 210/2005 privind aprobarea Ordonanței Guvernului
nr. 20/2005 pentru modificarea și completarea Ordonanței Guvernului nr. 92/2003 privind Codul de procedură fiscală,
în temeiul prevederilor art. 8 lit. m), respectiv ale art. 10 alin. (4) și (5) din Legea gazelor nr. 351/2004, cu
modificările și completările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Anexa nr. 1 îContractul-cadru de furnizare
reglementată a gazelor naturale pentru consumatorii captivi
casnici — clauze specifice de contractare“ la Decizia
președintelui Autorității Naționale de Reglementare în
Domeniul Gazelor Naturale nr. 182/2005, publicată în
Monitorul Oficial al României, Partea I, nr. 225 din
17 martie 2005, cu modificările și completările ulterioare, se
modifică și se completează după cum urmează:

1. La alineatul (1) al articolului 8, litera a) va avea
următorul cuprins:
îa) perceperea unei cote a majorărilor de întârziere,
calculate asupra valorii neachitate, egală cu nivelul
majorărilor de întârziere datorate pentru neplata la termen
a obligațiilor bugetare, pentru fiecare zi de întârziere,
începând cu a 16-a zi calendaristică de la data emiterii
facturii și până la achitarea integrală a acesteia, inclusiv

30

MONITORUL OFICIAL AL ROMÂNIEI, PARTEA I, Nr. 931/16.XI.2006

ziua plății, în cazul neîndeplinirii obligației de plată în
termen de 30 de zile calendaristice de la data scadenței;“.
2. La alineatul (1) al articolului 8, litera b) va avea
următorul cuprins:
îb) întreruperea furnizării gazelor naturale, începând cu
a 26-a zi calendaristică de la data emiterii facturii, în cazul
neîndeplinirii obligației de plată; factura constituie preaviz în
cazul neîndeplinirii obligației de plată;“.
3. La alineatul (1) al articolului 8, litera c) va avea
următorul cuprins:
îc) posibilitatea rezilierii contractului și/sau a debranșării,
în baza unei notificări transmise de furnizor, rezilierea
operând de drept și fără punere în întârziere după 65 de zile
calendaristice de la data emiterii facturii, în cazul în care
consumatorul nu a achitat integral contravaloarea serviciilor
de furnizare prestate și majorările de întârziere datorate
furnizorului.“
4. Alineatul (2) al articolului 8 va avea următorul
cuprins:
î(2) În condițiile permiterii accesului de către
consumator, furnizorul este obligat, în termen de maximum
24 de ore, să asigure reluarea furnizării, în situația în care
consumatorul casnic își achită integral obligațiile de plată
scadente, tarifele aferente reconectării și face dovada
acestui fapt.“
5. Alineatul (3) al articolului 8 va avea următorul
cuprins:
î(3) Sunt exceptate de la prevederile alin. (2) cazurile
în care contractul de furnizare a fost reziliat. În acest caz
se va încheia un nou contract de furnizare, sub condiția
achitării în prealabil a facturilor restante, a majorărilor de
întârziere și a tarifelor aferente reconectării.“
6. Articolul 9 va avea următorul cuprins:
îArt. 9. — (1) Pentru obligațiile contractuale neîndeplinite,
altele decât obligația de plată a consumatorului prevăzută
la art. 8 alin. (1), partea în culpă va plăti celeilate părți
daune-interese, conform Condițiilor generale de contractare
pentru consumatorii captivi casnici de gaze naturale,
precum și altor reglementări în vigoare.
(2) Prin excepție, consumatorul casnic nu va putea
solicita și primi daune-interese în cazul neasigurării
condițiilor de calitate a gazelor naturale furnizate, în
conformitate cu prevederile normelor în vigoare; excepția
operează până la data de 30 iunie 2007 inclusiv.“
7. La alineatul (1) al articolului 10, litera a) va avea
următorul cuprins:
îa) în caz de neplată a facturilor și a majorărilor de
întârziere aferente în termenul prevăzut la art. 8 alin. (1)
lit. c);“.
8. Articolul 4 din anexa nr. 2 la contractul-cadru
îModalitatea de încadrare a consumatorilor casnici în
tranșe de consum“ va avea următorul cuprins:
îArt. 4. — (1) Furnizorul va modifica încadrarea
consumatorului casnic, astfel:
a) începând cu luna următoare momentului în care s-a
înregistrat depășirea, în cazul în care în cadrul intervalului
1 ianuarie — 31 decembrie consumul înregistrat depășește
pragul superior de consum al categoriei în care
consumatorul casnic este încadrat;

b) începând cu data de 1 ianuarie, în cazul în care la
sfârșitul intervalului 1 ianuarie — 31 decembrie consumul
înregistrat este mai mic decât pragul inferior de consum al
categoriei în care consumatorul casnic este încadrat.
(2) Prin excepție, pentru situația prevăzută la alin. (1)
lit. a), în cazul în care furnizorul nu are aprobat un preț
final reglementat pentru categoria în care consumatorul
casnic ar trebui încadrat, acesta va modifica încadrarea
începând cu data de 1 ianuarie.
(3) În cazul rezilierii contractului de furnizare
reglementată a gazelor naturale anterior datei de
31 decembrie inclusiv, furnizorul nu va modifica încadrarea
consumatorului casnic.“
9. Articolul 6 din anexa nr. 2 la contractul-cadru
îModalitatea de încadrare a consumatorilor casnici în
tranșe de consum“ va avea următorul cuprins:
îArt. 6. — (1) În cazul modificării încadrării consumatorului
casnic, furnizorul va recalcula valoarea gazelor naturale
consumate, astfel:
a) pentru situația prevăzută la art. 4 alin. (1) lit. a) din
prezenta anexă, având în vedere cantitatea de gaze
naturale consumate până în momentul modificării încadrării
și prețul final reglementat aferent categoriei în care
consumatorul a fost reîncadrat;
b) pentru situația prevăzută la art. 4 alin. (1) lit. b) din
prezenta anexă, având în vedere cantitatea de gaze
naturale consumate în intervalul 1 ianuarie — 31 decembrie
și prețul final reglementat aferent categoriei în care
consumatorul a fost reîncadrat.
(2) Prin derogare de la prevederile alin. (1), furnizorul
nu va recalcula valoarea gazelor naturale consumate, în
cazul în care acesta nu a avut aprobat, pentru perioada
respectivă, un preț final reglementat pentru categoria în
care consumatorul casnic a fost reîncadrat.“
Art. II. — Anexa nr. 2 îContractul-cadru de furnizare
reglementată a gazelor naturale pentru consumatorii captivi
noncasnici — clauze specifice de contractare“ la Decizia
președintelui Autorității Naționale de Reglementare în
Domeniul Gazelor Naturale nr. 182/2005, publicată în
Monitorul Oficial al României, Partea I, nr. 225 din
17 martie 2005, cu modificările și completările ulterioare, se
modifică și se completează după cum urmează:
1. La alineatul (1) al articolului 9, litera a) va avea
următorul cuprins:
îa) perceperea unei cote a majorărilor de întârziere,
calculată asupra valorii neachitate, egală cu nivelul
majorărilor de întârziere datorate pentru neplata la termen
a obligațiilor bugetare, pentru fiecare zi de întârziere,
începând cu a 16-a zi calendaristică de la data emiterii
facturii și până la achitarea integrală a acesteia, inclusiv
ziua plății, în cazul neîndeplinirii obligației de plată în
termenul de grație prevăzut de Legea nr. 469/2002 privind
unele măsuri pentru întărirea disciplinei contractuale, cu
modificările ulterioare;“.
2. La alineatul (1) al articolului 9, litera b) va avea
următorul cuprins:
îb) limitarea furnizării gazelor naturale, atunci când este
posibil din punct de vedere tehnic, sau întreruperea
furnizării, începând cu a 26-a zi de la data emiterii facturii,

MONITORUL OFICIAL AL ROMÂNIEI, PARTEA I, Nr. 931/16.XI.2006
cu un preaviz de 5 zile calendaristice, în cazul neîndeplinirii
obligației de plată;“.
3. La alineatul (1) al articolului 9, litera c) va avea
următorul cuprins:
îc) întreruperea furnizării gazelor naturale, cu un preaviz
de 5 zile calendaristice, în cazul în care s-a procedat la
limitarea furnizării conform prevederilor lit. b), începând cu
ziua imediat următoare expirării termenului de grație
prevăzut în Legea nr. 469/2002, cu modificările ulterioare,
în cazul neîndeplinirii obligației de plată, inclusiv a
majorărilor de întârziere aferente;“.
4. Alineatul (2) al articolului 9 va avea următorul
cuprins:
î(2) În cazul în care data scadenței sau ziua imediat
următoare expirării termenului de grație este zi nelucrătoare,
termenele prevăzute la alin. (1) se decalează în mod
corespunzător.“
5. Alineatul (3) al articolului 9 va avea următorul
cuprins:
î(3) În condițiile permiterii accesului de către
consumator, furnizorul este obligat, în termen de maximum
24 de ore, să asigure reluarea furnizării în situația în care
consumatorul noncasnic își achită integral obligațiile de
plată scadente și face dovada acesteia.“
6. Alineatul (4) al articolului 9 va avea următorul
cuprins:
î(4) Sunt exceptate de la prevederile alin. (3) cazurile
în care contractul de furnizare a fost reziliat. În acest caz
se va încheia un nou contract de furnizare, sub condiția
achitării în prealabil a facturilor restante, a majorărilor de
întârziere și a tarifului aferent de reconectare.“
7. După alineatul (2) al articolului 10 se introduce un
nou alineat, alineatul (3), cu următorul cuprins:
î(3) Prin excepție de la prevederile alin. (1),
consumatorul noncasnic nu va putea solicita și primi
daune-interese în cazul neasigurării condițiilor de calitate a
gazelor naturale furnizate, în conformitate cu reglementările
în vigoare; excepția operează până la data de 30 iunie
2007 inclusiv.“
8. La alineatul (1) al articolului 11, litera c) va avea
următorul cuprins:
îc) prin neplata facturilor, conform art. 9 alin. (1) lit. d);“.
9. După articolul 17 se introduce un nou articol,
articolul 18, cu următorul cuprins:
îArt. 18. — (1) La data încheierii prezentului contract,
consumatorul noncasnic cu un consum anual mai mare de
124.000 mc și furnizorul de gaze naturale pot să își
prezinte reciproc unul sau mai multe instrumente de
garantare a propriilor obligații, convenite de către acestea.
(2) Garanția prevăzută la alin. (1) este destinată
îndeplinirii obligațiilor contractuale ale părților, în cazul
apariției unor evenimente viitoare neprevăzute care ar
putea să îl aducă pe furnizor/consumator în imposibilitatea
de a-și îndeplini obligațiile contractuale.

(3) Constituirea instrumentelor de garantare, în condițiile
alin. (1), se realizează în condiții de echivalență.“
10. Articolul 4 din anexa nr. 2 la contractul-cadru
îModalitatea de încadrare a consumatorilor noncasnici în
tranșe de consum“ va avea următorul cuprins:
îArt. 4. — (1) Furnizorul va modifica încadrarea
consumatorului noncasnic, astfel:
a) începând cu luna următoare momentului în care s-a
înregistrat depășirea, în cazul în care în cadrul intervalului
1 ianuarie — 31 decembrie consumul înregistrat depășește
pragul superior de consum al categoriei în care
consumatorul noncasnic este încadrat;
b) începând cu data de 1 ianuarie, în cazul în care la
sfârșitul intervalului 1 ianuarie — 31 decembrie consumul
înregistrat este mai mic decât pragul inferior de consum al
categoriei în care consumatorul noncasnic este încadrat.
(2) Prin excepție, pentru situația prevăzută la alin. (1)
lit. a), în cazul în care furnizorul nu are aprobat un preț
final reglementat pentru categoria în care consumatorul
noncasnic ar trebui încadrat, acesta va modifica încadrarea
începând cu data de 1 ianuarie.
(3) În cazul rezilierii contractului de furnizare
reglementată a gazelor naturale anterior datei de
31 decembrie inclusiv, furnizorul nu va modifica încadrarea
consumatorului noncasnic.“
11. Articolul 6 din anexa nr. 2 la contractul-cadru
îModalitatea de încadrare a consumatorilor noncasnici în
tranșe de consum“ va avea următorul cuprins:
îArt. 6. — (1) În cazul modificării încadrării
consumatorului noncasnic, furnizorul va recalcula valoarea
gazelor naturale consumate, astfel:
a) pentru situația prevăzută la art. 4 alin. (1) lit. a) din
prezenta anexă, având în vedere cantitatea de gaze
naturale consumate până în momentul modificării încadrării
și prețul final reglementat aferent categoriei în care
consumatorul a fost reîncadrat;
b) pentru situația prevăzută la art. 4 alin. (1) lit. b) din
prezenta anexă, având în vedere cantitatea de gaze
naturale consumate în intervalul 1 ianuarie — 31 decembrie
și prețul final reglementat aferent categoriei în care
consumatorul a fost reîncadrat.
(2) Prin derogare de la prevederile alin. (1), furnizorul
nu va recalcula valoarea gazelor naturale consumate, în
cazul în care acesta nu a avut aprobat, pentru perioada
respectivă, un preț final reglementat pentru categoria în
care consumatorul noncasnic a fost reîncadrat.“
Art. III. — Compartimentele de specialitate din cadrul
Autorității Naționale de Reglementare în Domeniul Gazelor
Naturale și părțile din contractele de furnizare reglementată
a gazelor naturale pentru consumatorii captivi vor duce la
îndeplinire prevederile prezentei decizii.
Art. IV. — Prezenta decizie va fi publicată în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 2 noiembrie 2006.
Nr. 1.191.

31

32

MONITORUL OFICIAL AL ROMÂNIEI, PARTEA I, Nr. 931/16.XI.2006

AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea condițiilor generale de contractare
pentru consumatorii captivi de gaze naturale
În temeiul prevederilor art. 8 lit. m) și ale art. 10 alin. (4) și (5) din Legea gazelor nr. 351/2004, cu modificările
și completările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Anexa nr. 1 îCondiții generale de contractare
pentru consumatorii captivi casnici de gaze naturale“ la
Decizia președintelui Autorității Naționale de Reglementare
în Domeniul Gazelor Naturale nr. 308/2005, publicată în
Monitorul Oficial al României, Partea I, nr. 292 din 7 aprilie
2005, cu modificările și completările ulterioare, se modifică
după cum urmează:
1. Litera D din cadrul punctului 1 din capitolul II
îDrepturile și obligațiile furnizorului de gaze naturale“ se
abrogă.
2. Litera c) din cadrul punctului 2 din capitolul II
îDrepturile și obligațiile furnizorului de gaze naturale“ va
avea următorul cuprins:
îc) să asigure condițiile de calitate a gazelor naturale
furnizate, în conformitate cu prevederile normelor în
vigoare;“.
3. Litera o) din cadrul punctului 2 din capitolul III
îDrepturile și obligațiile consumatorului casnic de gaze
naturale“ se abrogă.
4. Literele p) și q) din cadrul punctului 2 din capitolul III
îDrepturile și obligațiile consumatorului casnic de gaze
naturale“ devin literele o) și p).
5. Definiția termenului caz fortuit din anexa nr. 2 la
condițiile generale de contractare îDefinirea termenilor
utilizați“ se abrogă.
Art. II. — Anexa nr. 2 îCondiții generale de contractare
pentru consumatorii captivi noncasnici de gaze naturale“ la
Decizia președintelui Autorității Naționale de Reglementare
în Domeniul Gazelor Naturale nr. 308/2005, publicată în
Monitorul Oficial al României, Partea I, nr. 292 din 7 aprilie

2005, cu modificările și completările ulterioare, se modifică
după cum urmează:
1. Litera F din cadrul punctului 1 din capitolul II
îDrepturile și obligațiile furnizorului de gaze naturale“ se
abrogă.
2. Litera c) din cadrul punctului 2 din capitolul II
îDrepturile și obligațiile furnizorului de gaze naturale“ va
avea următorul cuprins:
îc) să asigure presiunea și condițiile de calitate a
gazelor naturale furnizate, în conformitate cu reglementările
în vigoare;“.
3. Litera b) din cadrul punctului 2 din capitolul III
îDrepturile și obligațiile consumatorului noncasnic de
gaze naturale“ va avea următorul cuprins:
îb) să plătească despăgubiri, în cazul consumului
fraudulos, constatat de organele competente, în
conformitate cu prevederile capitolului V «Răspunderea
contractuală»;“.
4. Definiția termenului caz fortuit din anexa la condițiile
generale de contractare îDefinirea termenilor utilizați“ se
abrogă.
Art. III. — Compartimentele de specialitate din cadrul
Autorității Naționale de Reglementare în Domeniul Gazelor
Naturale și părțile din contractele de furnizare reglementată
a gazelor naturale pentru consumatorii captivi vor duce la
îndeplinire prevederile prezentei decizii.
Art. IV. — Prezenta decizie va fi publicată în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 2 noiembrie 2006.
Nr. 1.192.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 931/16.XI.2006 conține 32 de pagini.

Prețul: 2,25 lei

&JUYDGY|121072]
ISSN 1453—4495

