Anul 174 (XVIII) — Nr. 589

PARTEA

I

LEGI, DECRETE, HOTĂRÂRI ȘI ALTE ACTE

Vineri, 7 iulie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 497 din 8 iunie 2006 referitoare la excepția
de neconstituționalitate a prevederilor art. 14 lit. c)
și art. 26 alin. (2) din Ordonanța de urgență a
Guvernului nr. 190/2000 privind regimul metalelor
prețioase, aliajelor acestora și pietrelor prețioase
în România ...............................................................

873.

874.

875.

876.

877.
878.

— Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2006, pentru
înlăturarea unor efecte ale calamităților naturale
produse în județele Bistrița-Năsăud și Suceava.....
— Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2006, pentru
înlăturarea unor efecte ale calamităților naturale
produse în județul Ilfov.............................................
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Maramureș .....................
— Hotărâre pentru modificarea anexei la
Hotărârea Guvernului nr. 766/2006 privind
alocarea unei sume din Fondul de rezervă
bugetară la dispoziția Guvernului, prevăzut în
bugetul de stat pe anul 2006, pentru asigurarea
unor cheltuieli curente și de capital ale autorităților
administrației publice locale......................................

Pagina

879. — Hotărâre privind organizarea la București a
Sesiunii Comitetului mixt CEFTA, în data de
11 iulie 2006, și a Reuniunii pregătitoare la nivel de
experți din țările CEFTA, în data de 10 iulie 2006.....
2–4

HOTĂRÂRI ALE GUVERNULUI ROMÂNIEI
872.

Nr.

5

11–13

880. — Hotărâre pentru completarea art. 1 din
Hotărârea Guvernului nr. 640/2005 privind
organizarea de către România a celei de-a XI-a
Reuniuni la nivel de șefi de stat și de guvern a
Organizației Internaționale a Francofoniei, la
București, în perioada 25—29 septembrie 2006 ....

13

881. — Hotărâre pentru numirea domnului Marius Bălu
în funcția publică de prefect al județului Mehedinți........

14

DECIZII ALE PRIMULUI-MINISTRU

6

14

85. — Decizie pentru eliberarea domnului Köto József
˝
din funcția de secretar de stat la Ministerul
Educației și Cercetării ...............................................

6

84. — Decizie privind eliberarea domnului Marius Bălu
din funcția de secretar de stat la Ministerul
Apărării Naționale ......................................................

14–15

86. — Decizie pentru numirea doamnei Pásztor
Gabriella în funcția de secretar de stat la
Ministerul Educației și Cercetării..............................

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
7

— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru asigurarea unor cheltuieli
curente și de capital ale autorităților administrației
publice locale.............................................................

7–9

— Hotărâre privind acordarea unor ajutoare de
urgență .......................................................................

10

— Hotărâre privind anularea constituirii parcului
industrial îParc turistic și de agrement Snagov“,
aprobată prin Hotărârea Guvernului nr. 1.560/2004

10–11

1.153. — Ordin al ministrului transporturilor, construcțiilor și
turismului privind încetarea procedurii de administrare
specială la Societatea Comercială de Întreținere și
Reparații Vagoane îC.F.R. IRV“ — S.A. Constanța ....

15–16

ACTE ALE OFICIULUI ROMÂN PENTRU
DREPTURILE DE AUTOR
206. — Decizie privind avizarea constituirii și
funcționării ca organism de gestiune colectivă a
drepturilor conexe ale producătorilor de fonograme
în domeniul muzical a Asociației pentru Drepturile
Producătorilor de Fonograme din România ............

16

2

MONITORUL OFICIAL AL ROMÂNIEI, PARTEA I, Nr. 589/7.VII.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 497
din 8 iunie 2006

referitoare la excepția de neconstituționalitate a prevederilor art. 14 lit. c) și art. 26 alin. (2)
din Ordonanța de urgență a Guvernului nr. 190/2000 privind regimul metalelor prețioase,
aliajelor acestora și pietrelor prețioase în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 14 lit. c) și art. 26 alin. (2) din
Ordonanța de urgență a Guvernului nr. 190/2000 privind
regimul metalelor prețioase, aliajelor acestora și pietrelor
prețioase în România, excepție ridicată de Silvia Adriana
Juvara și Mircea Casassovici în Dosarul nr. 22.653/2/2005
(nr. vechi 2.362/2005) al Curții de Apel București — Secția
a IV-a civilă.
Dezbaterile au avut loc în ședința publică din 30 mai
2006 și au fost consemnate în încheierea de la acea dată,
cînd Curtea, având nevoie de timp pentru a delibera, a
amânat pronunțarea la 6 iunie 2006 și apoi, având în
vedere imposibilitatea întrunirii completului, pentru data de
8 iunie 2006.
C U R T E A,

având în vedere actele și lucrările dosarului, constată
următoarele:
Prin Încheierea din 2 februarie 2006, pronunțată în
Dosarul nr. 22.653/2/2005 (nr. vechi 2.362/2005), Curtea de
Apel București — Secția a IV-a civilă a sesizat Curtea
Constituțională cu excepția de neconstituționalitate a
prevederilor art. 14 lit. c) și art. 26 alin. (2) din Ordonanța
de urgență a Guvernului nr. 190/2000 privind regimul
metalelor prețioase, aliajelor acestora și pietrelor prețioase
în România. Excepția a fost ridicată de Silvia Adriana
Juvara și Mircea Casassovici în cadrul recursului prin care
se solicită modificarea în parte a unei sentințe civile, în
sensul obligării Băncii Naționale a României la plata
contravalorii bijuteriilor și monedelor confiscate abuziv.
În motivarea excepției de neconstituționalitate se susțin
următoarele:
— art. 14 lit. c) din ordonanță instituie monopolul
Autorității Naționale pentru Protecția Consumatorilor asupra
efectuării expertizelor judiciare privind metale și pietre
prețioase, ceea ce încalcă art. 21 alin. (3) din Constituție,
referitor la garantarea unui proces echitabil, îîn sensul
că reclamantul într-un proces de revendicare a unor
obiecte de aur, care dorește să evalueze despăgubirile, nu
poate să beneficieze de un expert independent, persoană
privată, ci este obligat să apeleze la o singură instituție și
aceea de stat“. Mai mult, această instituție nu îține seama
de necesitatea stabilirii valorii reale a obiectelor

expertizate“, ci calculează doar îvaloarea gramului de aur
fin, după singurul criteriu al cantității“. Consideră că este
încălcat și art. 16 alin. (1) din Constituție, privind principiul
egalității părților în fața legii, întrucât în proces statul este
reprezentat de Banca Națională a României, așadar înu un
expert imparțial“. Același principiu este încălcat și prin
faptul că Ministerul Finanțelor Publice, care este persoană
interesată, fiind plătitorul despăgubirilor, precum și Banca
Națională a României stabilesc normele interne de
funcționare a Autorității Naționale pentru Protecția
Consumatorilor și tarifele practicate de aceasta;
— art. 26 alin. (2) din ordonanță, potrivit căruia pentru
metalele și pietrele prețioase preluate abuziv, care nu se
mai regăsesc în natură, se acordă despăgubiri în limitele
și condițiile stabilite prin normele de aplicare a ordonanței,
emise de Ministerul Finanțelor Publice și de Banca
Națională a României, este contrar, în ordinea invocării lor,
art. 108 alin. (2), art. 115 alin. (1) și (2) și art. 44 alin. (1)
teza întâi din Constituție. Astfel, încălcarea art. 108 alin. (2)
constă în aceea că, îpermițând Guvernului să legifereze în
domeniu, prin stabilirea «condițiilor și limitelor»
despăgubirilor“, Parlamentul îa făcut posibilă adoptarea unor
norme metodologice care nu se limitează la organizarea
executării legii, ci legiferează ele însele“. Art. 115 alin. (1)
și (2) este încălcat, întrucât îs-a dat, în mod efectiv, dar în
afara procedurii constituționale, «delegare legislativă»
Guvernului de a legifera pe cale de hotărâre (nu de
ordonanță!)“ condițiile și limitele despăgubirii. Art. 44 din
Constituție, care garantează dreptul de proprietate și dreptul
la justă despăgubire în cazul exproprierilor, a fost încălcat
pentru că îîn cazul obiectelor din metale prețioase, când
acestea au valoare numismatică sau artistică, nu există nici
o justificare rezonabilă pentru acordarea de despăgubiri
exclusiv «la gramaj», deoarece acestea riscă să fie mult
inferioare valorii reale a obiectelor“.
Curtea de Apel București — Secția a IV-a civilă
apreciază că excepția de neconstituționalitate ridicată este
neîntemeiată. Astfel, se arată că prevederile art. 14 din
ordonanță nu contravin art. 16 alin. (1) din Constituție,
întrucât îefectuarea expertizelor de către Autoritatea
Națională pentru Protecția Consumatorilor creează
premisele respectării egalității tuturor cetățenilor“, iar faptul
că aceasta este autoritate de stat nu aduce atingere
îobiectivității expertizelor și nici nu afectează dreptul la un
proces echitabil“. Neîntemeiată este și susținerea privind
încălcarea art. 44 din Constituție, întrucât legiuitorul a
prevăzut că se acordă despăgubiri doar în situația
inexistenței în natură a obiectelor din metale sau din pietre
prețioase și în legătură cu care o eventuală expertizare
pentru stabilirea valorii artistice sau numismatice s-ar putea
efectua numai ipotetic, cu posibilitatea unor evaluări
eronate, subiective și fără suport material.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

MONITORUL OFICIAL AL ROMÂNIEI, PARTEA I, Nr. 589/7.VII.2006
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
a art. 14 lit. c) și art. 26 alin. (2) din ordonanța criticată
este neîntemeiată, sens în care invocă jurisprudența Curții
Constituționale referitoare la înțelesul noțiunii de îorganizare
a legii“ din cuprinsul art. 108 alin. (2) din Constituție,
precum și respectarea celorlalte dispoziții din Constituție
invocate ca fiind încălcate.
Avocatul Poporului consideră că prevederile de lege
criticate sunt constituționale. În acest sens arată că art. 14
lit. d) din ordonanța de urgență criticată nu contravine
art. 16 și 21 din Constituție, el aplicându-se îtuturor
persoanelor aflate în situația reglementată de ipoteza
normei juridice, fără a institui privilegii sau discriminări pe
considerente arbitrare“, cu respectarea judecării cauzei
într-un termen rezonabil. Consideră că nici art. 26 alin. (2)
nu este contrar prevederilor constituționale invocate ca fiind
încălcate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie,
potrivit încheierii de sesizare a Curții, prevederile art. 14
lit. d) și art. 26 alin. (2) din Ordonanța de urgență a
Guvernului nr. 190/2000 privind regimul metalelor prețioase,
aliajelor acestora și pietrelor prețioase în România,
republicată în Monitorul Oficial al României, Partea I,
nr. 77 din 29 ianuarie 2004. Autorul excepției a invocat,
prin notele scrise formulate în susținerea acesteia,
neconstituționalitatea îart. 14 lit. d)“, deși atât cauza în
care excepția a fost ridicată, cât și textul de lege redat și
motivările formulate privesc îlit. c)“ din ordonanță, astfel că
aceste din urmă dispoziții urmează a fi supuse controlului
Curții Constituționale.
Textele de lege criticate au următorul cuprins:
— Art. 14 lit. c): îÎn desfășurarea activității sale
Autoritatea Națională pentru Protecția Consumatorilor este
singura instituție în măsură ca, pe teritoriul României: [...] c) să
efectueze expertize ale metalelor prețioase și ale pietrelor
prețioase, dispuse de instanțele de judecată și de notariatele
publice, la solicitarea organelor de urmărire penală, a
organelor vamale sau a organelor de valorificare a bunurilor
legal confiscate sau intrate, potrivit legii, în proprietatea privată
a statului, precum și la cererea persoanelor fizice și juridice;“,
— Art. 26 alin. (2): îÎn cazul obiectelor din metale
prețioase, aliaje ale acestora și pietre prețioase preluate
abuziv, care nu se mai regăsesc fizic, fiind topite sau
valorificate, se vor acorda despăgubiri în condițiile și în limitele
stabilite prin normele de aplicare a prezentei ordonanțe de
urgență, emise de Ministerul Finanțelor Publice și de Banca
Națională a României.“

3

Dispozițiile constituționale invocate ca fiind încălcate
sunt: art. 16 alin. (1) privind egalitatea cetățenilor în fața
legii și a autorităților publice, fără privilegii și fără
discriminări, art. 21 alin. (3) privind dreptul părților la un
proces echitabil și la soluționarea cauzelor într-un termen
rezonabil, art. 108 alin. (2) care prevede că hotărârile
Guvernului se emit pentru organizarea executării legilor,
art. 115 alin. (1) și (2) referitoare la delegarea legislativă și
art. 44 privind dreptul de proprietate privată.
Examinând excepția de neconstituționalitate ridicată,
Curtea reține următoarele:
I. În legătură cu prevederile art. 14 lit. c) din ordonanța
de urgență criticată, autorul excepției de neconstituționalitate
susține că prin acestea se instituie monopolul Autorității
Naționale pentru Protecția Consumatorilor asupra efectuării
expertizelor judiciare privind metale și pietre prețioase; nu se
îține seama de necesitatea stabilirii valorii reale a obiectelor
expertizate“, ci se calculează doar îvaloarea gramului de aur
fin, după singurul criteriu al cantității“. Se consideră că astfel
sunt încălcate prevederile constituționale ale: art. 21 alin. (3)
referitoare la dreptul părților la un proces echitabil, îîn sensul
că reclamantul într-un proces de revendicare a unor obiecte
de aur, care dorește să evalueze despăgubirile, nu poate să
beneficieze de un expert independent, persoană privată, ci
este obligat să apeleze la o singură instituție și aceea de
stat“; ale art. 16 alin. (1) privind principiul egalității părților în
fața legii, întrucât în proces statul este reprezentat de Banca
Națională a Românei, îdeci nu un expert imparțial“, balanța
fiind îînclinată dintru început în favoarea statului“, precum și
prin faptul că Ministerul Finanțelor Publice, care este
persoană interesată, fiind plătitorul despăgubirilor, și Banca
Națională a României stabilesc normele metodologice de
aplicare a Ordonanței de urgență a Guvernului nr. 190/2000.
Cu privire la invocarea încălcării art. 21 alin. (3) din
Constituție, potrivit căruia îPărțile au dreptul la un proces
echitabil și la soluționarea cauzelor într-un termen rezonabil“,
urmează a se constata că dreptul la un proces echitabil, în
sensul jurisprudenței Curții Constituționale, care este în
concordanță cu jurisprudența Curții Europene a Drepturilor
Omului, presupune dreptul oricărei persoane de a se adresa
unui tribunal pentru apărarea drepturilor, libertăților și
intereselor sale legitime. Or, art. 14 lit. c) din ordonanță nu
cuprinde nicio dispoziție din care să rezulte încălcarea acestui
drept. În realitate, criticile formulate în motivarea acestei
susțineri reflectă nemulțumirea autorului excepției de a nu
putea să se adreseze unui expert independent, imparțial, în
vederea evaluării obiectelor de aur pentru care trebuie să
primească despăgubiri. Prevederea din textul de lege criticat,
potrivit căreia singura instituție în măsură să efectueze
expertize ale metalelor prețioase și ale pietrelor prețioase pe
teritoriul României este Autoritatea Națională pentru Protecția
Consumatorilor, reprezintă opțiunea legiuitorului în materie și
nu poate fi cenzurată de Curtea Constituțională.
Art. 16 alin. (1) din Constituție, invocat, de asemenea,
ca fiind încălcat, dispune cu privire la egalitatea cetățenilor
î[...] în fața legii și a autorităților publice, fără privilegii și fără
discriminări“. Efectuarea expertizelor asupra metalelor
prețioase și ale pietrelor prețioase de către Autoritatea
Națională pentru Protecția Consumatorilor nu contravine
principiului constituțional al egalității cetățenilor în fața legii,
aceasta îndeplinindu-și atribuțiile cu respectarea legii și în
același mod pentru toate persoanele interesate, iar faptul
că această autoritate este îde stat“ nu aduce nicio atingere
obiectivității expertizelor.
II. În legătură cu art. 26 alin. (2) din ordonanță, care
dispune că despăgubirile pentru obiectele din metale
prețioase, aliaje ale acestora și pietre prețioase preluate

4

MONITORUL OFICIAL AL ROMÂNIEI, PARTEA I, Nr. 589/7.VII.2006

abuziv, care nu se mai regăsesc fizic, se acordă în
condițiile și în limitele stabilite prin normele de aplicare a
ordonanței, emise de Ministerul Finanțelor Publice și de
Banca Națională a României, se susține că este contrar
prevederilor constituționale ale: art. 108 alin. (2), întrucât,
îpermițând Guvernului să legifereze în domeniu, prin
stabilirea «condițiilor și limitelor» despăgubirilor“,
Parlamentul îa făcut posibilă adoptarea unor norme
metodologice care nu se limitează la organizarea executării
legii, ci legiferează ele însele“; art. 115 alin. (1) și (2), prin
aceea că îs-a dat, în mod efectiv, dar în afara procedurii
constituționale, «delegare legislativă» Guvernului de a
legifera pe cale de hotărâre (nu de ordonanță!)“ condițiile
și limitele despăgubirii; art. 44, pentru că îîn cazul
obiectelor din metale prețioase, când acestea au valoare
numismatică sau artistică, nu există nicio justificare
rezonabilă pentru acordarea de despăgubiri exclusiv «la
gramaj», deoarece acestea riscă să fie mult inferioare
valorii reale a obiectelor“.
Cu privire la prevederile art. 108 alin. (2) din
Constituție, potrivit cărora hotărârile de Guvern se emit
pentru organizarea executării legilor, Curtea Constituțională
a statuat, de principiu, în jurisprudența sa, că înțelesul
noțiunii de «organizarea executării legilor“ din cuprinsul
acestei norme constituționale îare un sens mai larg decât
cea privind aplicarea legii, și anume prin hotărâri ale
Guvernului pot fi dispuse măsuri organizatorice, financiare,
instituționale sau sancționatorii în vederea stabilirii cadrului
necesar pentru ducerea la îndeplinire a dispozițiilor legii“.
Ca atare, în prezenta cauză, Curtea constată că, prin
dispozițiile art. 26 alin. (2) din ordonanța de urgență
criticată, legiuitorul nu a reglementat îcondițiile și limitele“
pentru acordarea despăgubirilor în cazul obiectelor din
metale prețioase, aliaje ale acestora și pietre prețioase
preluate abuziv, care nu se mai regăsesc fizic, ci a stabilit
această competență pentru Guvern, în concordanță cu
dispozițiile art. 108 alin. (2) din Constituție. Or, prin
Hotărârea Guvernului nr. 1.344 din 18 noiembrie 2003,
publicată în Monitorul Oficial al României, Partea I, nr. 838
din 25 noiembrie 2003, au fost aprobate Normele
metodologice pentru aplicarea prevederilor Ordonanței de
urgență a Guvernului nr. 190/2000 privind regimul metalelor
prețioase și pietrelor prețioase în România, cu modificările
și completările ulterioare.
Prin aceste norme a fost reglementată procedura privind
restituirea de către Banca Națională a României a
metalelor prețioase, a aliajelor acestora și pietrelor

prețioase preluate abuziv în perioada 1946-1990 și
procedura privind plata către cei îndreptățiți a
despăgubirilor acordate de către instanțele de judecată
competente, în cazul în care obiectele din metale
prețioase, aliajele acestora și pietrele prețioase, preluate
abuziv în perioada de după anul 1946 și până în
anul 1990, nu se mai regăsesc fizic.
Sub acest aspect, Curtea constată că, prin art. 39
alin. (2) din anexa la Hotărârea Guvernului nr. 1.344/2003,
se stabilește că pentru obiectele din metale prețioase,
aliajele acestora și pietre prețioase, confiscate abuziv în
perioada de după anul 1946 și până în anul 1990, care nu
se mai regăsesc fizic în gestiunea de specialitate din
cadrul Sucursalei municipiului București a Băncii Naționale
a României, î[...] urmează a se plăti persoanelor îndreptățite,
în baza hotărârilor judecătorești definitive și irevocabile,
învestite cu formulă executorie, contravaloarea metalului
prețios fin conținut în respectivele obiecte, calculată la prețul
practicat de Banca Națională a României la data plății“. În
aceleași condiții, conform alin. (3) al aceluiași articol din
normele metodologice, pentru pietrele prețioase libere sau
montate în bijuterii, urmează a se plăti persoanelor
îndreptățite î[...] contravaloarea acestora, calculată potrivit
prețului de evidență al Băncii Naționale a României la data
plății“.
Textul de lege criticat nu încalcă nici prevederile art. 115
alin. (1) și (2) din Constituție, întrucât nu ne găsim în
prezența unei delegări legislative în sensul dispozițiilor
constituționale invocate, dreptul de acordare a despăgubirilor
prevăzute de textul legal în discuție fiind stabilit la nivel de
lege, condițiile și limitele despăgubirilor urmând să fie stabilite
prin hotărâre a Guvernului emisă pentru organizarea
executării legii potrivit art. 108 alin. (2) din Constituție.
Pentru argumentele înfățișate nu poate fi reținută nici
susținerea potrivit căreia art. 44 din Constituție, care
consacră garantarea dreptului de proprietate privată, este
încălcat în cazul obiectelor din metale prețioase, când
acestea au valoare numismatică sau artistică, întrucât înu
există nicio justificare rezonabilă pentru acordarea de
despăgubiri exclusiv «la gramaj», deoarece acestea riscă
să fie mult inferioare valorii reale a obiectelor“. Mai mult,
Curtea constată că textul de lege criticat, care prevede
acordarea de despăgubiri pentru obiectele din metale
prețioase, aliaje ale acestora și pietre prețioase preluate
abuziv, care nu se mai regăsesc fizic, semnifică chiar
aplicarea prevederilor constituționale invocate ca fiind
încălcate.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 14 lit. c) și art. 26 alin. (2) din Ordonanța de urgență
a Guvernului nr. 190/2000 privind regimul metalelor prețioase, aliajelor acestora și pietrelor prețioase în România, excepție
ridicată de Silvia Adriana Juvara și Mircea Casassovici în Dosarul nr. 22.653/2/2005 (nr. vechi 2.362/2005) al Curții de
Apel București — Secția a IV-a civilă.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

5

MONITORUL OFICIAL AL ROMÂNIEI, PARTEA I, Nr. 589/7.VII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2006, pentru înlăturarea unor efecte ale calamităților naturale
produse în județele Bistrița-Năsăud și Suceava
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 11 lit. b) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 3.942 mii lei
(RON) din Fondul de intervenție la dispoziția Guvernului,
prevăzut în bugetul de stat pe anul 2006, bugetelor
locale ale unor unități administrativ-teritoriale din
județele Bistrița-Năsăud și Suceava, pentru înlăturarea
unor efecte ale calamităților naturale, respectiv
decolmatarea, degajarea de materialul lemnos, aluviuni
și alte materiale antrenate de viituri, a zonelor afectate,
potrivit anexei care face parte integrantă din prezenta
hotărâre.

Art. 2. — Pentru asigurarea fondurilor necesare prevăzute
la art. 1 se suplimentează cu suma de 3.942 mii lei (RON)
Fondul de intervenție la dispoziția Guvernului din Fondul de
rezervă bugetară la dispoziția Guvernului, prevăzut în
bugetul de stat pe anul 2006.
Art. 3. — Ordonatorii principali de credite răspund de
modul de utilizare a sumei prevăzute la art. 1, în
conformitate cu dispozițiile legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 iulie 2006.
Nr. 872.
ANEXĂ
REPARTIZAREA

sumelor ce se alocă bugetelor locale ale unor unități administrativ-teritoriale din județele Bistrița-Năsăud și Suceava
pentru înlăturarea unor efecte ale calamităților naturale, respectiv decolmatarea, degajarea de materialul lemnos,
aluviuni și alte materiale antrenate de viituri, a zonelor afectate
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.

Județul/unitatea administrativ-teritorială

Județul Bistrița-Năsăud
Comuna Căianu Mic
Comuna Spermezeu
Comuna Târlișua
Comuna Zagra
Județul Suceava
Municipiul Fălticeni
Orașul Solca
Orașul Vicovu de Sus
Comuna Arbore
Comuna Bălăceana
Comuna Botoșana
Comuna Cacica
Comuna Comănești
Comuna Cornu Luncii
Comuna Gălănești
Comuna Grănicești

Suma alocată
— mii lei (RON) —

2.950
15
50
2.835
50
992
50
30
5
267
5
50
50
5
5
5
100

Nr.
crt.

16.
17.
18.
19.
20.
21.
22.
23.
24.
25.
26.
27.
28.

Suma alocată
Județul/unitatea administrativ-teritorială

Comuna
Comuna
Comuna
Comuna
Comuna
Comuna
Comuna
Comuna
Comuna
Comuna
Comuna
Comuna
Comuna

Horodnic de Jos
Horodnic de Sus
Iacobeni
Iaslovăț
Marginea
Mănăstirea Humorului
Pârteștii de Jos
Sucevița
Todirești
Ulma
Vicovu de Jos
Voitinel
Volovăț
TOTAL:

— mii lei (RON) —

5
20
20
30
95
50
20
20
20
10
10
100
20
3.942

6

MONITORUL OFICIAL AL ROMÂNIEI, PARTEA I, Nr. 589/7.VII.2006
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2006, pentru înlăturarea unor efecte ale calamităților naturale
produse în județul Ilfov
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, precum și al art. 11 lit. b) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 3.000 mii lei (RON)
din Fondul de intervenție la dispoziția Guvernului, prevăzut
în bugetul de stat pe anul 2006, bugetului local al comunei
Cornetu, județul Ilfov, pentru înlăturarea efectelor
calamităților naturale produse în acest an, în vederea
finanțării unor lucrări urgente de refacere a infrastructurii.
Art. 2. — Pentru asigurarea fondurilor necesare prevăzute
la art. 1 se suplimentează cu suma de 3.000 mii lei (RON)
Fondul de intervenție la dispoziția Guvernului din Fondul de

rezervă bugetară la dispoziția Guvernului, prevăzut în
bugetul de stat pe anul 2006.
Art. 3. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 4. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 iulie 2006.
Nr. 873.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Maramureș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor
locale pe anul 2006, cu suma de 1.000 mii lei (RON),
pentru județul Maramureș, din Fondul de rezervă
bugetară la dispoziția Guvernului, prevăzut în bugetul
de stat pe anul 2006, și alocarea acesteia bugetului
local al municipiului Baia Mare pentru finanțarea

lucrărilor de zidire a Catedralei Ortodoxe Episcopale
îSfânta Treime“.
Art. 2. — Ordonatorul principal de credite răspunde de
modul de utilizare a sumei alocate potrivit prevederilor
art. 1, în conformitate cu dispozițiile legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 iulie 2006.
Nr. 874.

MONITORUL OFICIAL AL ROMÂNIEI, PARTEA I, Nr. 589/7.VII.2006

7

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 766/2006 privind alocarea
unei sume din Fondul de rezervă bugetară la dispoziția Guvernului, prevăzut în bugetul de stat
pe anul 2006, pentru asigurarea unor cheltuieli curente și de capital ale autorităților
administrației publice locale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului
nr. 766/2006 privind alocarea unei sume din Fondul de
rezervă bugetară la dispoziția Guvernului, prevăzut în bugetul
de stat pe anul 2006, pentru asigurarea unor cheltuieli
curente și de capital ale autorităților administrației publice
locale, publicată în Monitorul Oficial al României, Partea I,
nr. 528 din 19 iunie 2006, se modifică după cum urmează:

1. La coloana a doua îUnitatea administrativteritorială“, poziția nr. 6 va avea următorul cuprins:
îBugetul local al municipiului Miercurea-Ciuc, județul
Harghita“.
2. La coloana a doua îUnitatea administrativteritorială“, poziția nr. 7 va avea următorul cuprins:
îBugetul local al comunei Ghelari, județul Hunedoara“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 iulie 2006.
Nr. 875.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru asigurarea unor cheltuieli curente și de capital
ale autorităților administrației publice locale
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, precum și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 20.604 mii lei (RON), din
Fondul de rezervă bugetară la dispoziția Guvernului,
prevăzut în bugetul de stat pe anul 2006, potrivit anexei
care face parte integrantă din prezenta hotărâre.
(2) Suma prevăzută la alin. (1) se utilizează pentru
finanțarea unor cheltuieli curente și de capital ale

autorităților administrației publice locale.
Art. 2. — Ordonatorii principali de credite răspund de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 iulie 2006.
Nr. 876.

8

MONITORUL OFICIAL AL ROMÂNIEI, PARTEA I, Nr. 589/7.VII.2006
ANEXĂ*)

REPARTIZAREA
sumei alocate din Fondul de rezervă bugetară la dispoziția Guvernului, prevăzut în bugetul de stat pe anul 2006, pentru
asigurarea unor cheltuieli curente și de capital ale autorităților administrației publice locale

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 589/7.VII.2006

9

10

MONITORUL OFICIAL AL ROMÂNIEI, PARTEA I, Nr. 589/7.VII.2006
GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea unor ajutoare de
urgență în cuantum de 150 lei (RON) pentru fiecare
persoană din familiile care au fost evacuate din propriile
locuințe în urma inundațiilor și fenomenelor meteorologice
periculoase care s-au produs în luna iunie 2006 în județele
Constanța și Suceava.
Art. 2. — Se aprobă acordarea unor ajutoare de
urgență în cuantum de 3.000 lei (RON) pentru fiecare
persoană decedată din familiile afectate de inundațiile și
fenomenele meteorologice periculoase care au avut loc în
luna iunie 2006 în județele Constanța și Suceava.
Art. 3. — (1) Sumele acordate cu titlu de ajutoare de
urgență, potrivit prevederilor prezentei hotărâri, se

stabilesc prin anchete sociale efectuate de direcțiile de
muncă, solidaritate socială și familie din județele
prevăzute la art. 1 și 2.
(2) Ajutoarele prevăzute la art. 1 și 2 se suportă din
creditele bugetare aprobate cu această destinație în bugetul
Ministerului Muncii, Solidarității Sociale și Familiei pe
anul 2006.
Art. 4. — Ajutoarele de urgență se acordă în baza
aprobării ministrului muncii, solidarității sociale și familiei pe
măsură ce sunt primite anchetele sociale efectuate de către
direcțiile de muncă, solidaritate socială și familie din
județele Constanța și Suceava.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 5 iulie 2006.
Nr. 877.
GUVERNUL ROMÂNIEI

HOTĂRÂRE
privind anularea constituirii parcului industrial îParc turistic și de agrement Snagov“, aprobată
prin Hotărârea Guvernului nr. 1.560/2004
Având în vedere:
— prevederile art. 10 coroborate cu cele ale art. 12 din Ordonanța Guvernului nr. 65/2001 privind constituirea și
funcționarea parcurilor industriale, aprobată cu modificări prin Legea nr. 490/2002, cu modificările ulterioare;
— constatările și propunerile formulate de Autoritatea de control a Guvernului din cadrul Cancelariei PrimuluiMinistru, în urma controlului realizat în cursul lunii martie 2006, care a evidențiat că în zona parcului industrial îParc
turistic și de agrement Snagov“ nu s-a desfășurat niciun fel de activitate de la data de 5 octombrie 2004 și până în
prezent;
— faptul că în urma analizei propunerilor formulate de Autoritatea de control a Guvernului, Guvernul, în ședința
din data de 22 martie 2006, a decis anularea constituirii parcului industrial îParc turistic și de agrement Snagov“;
— faptul că, la data de 27 martie 2006, Asocierea dintre Societatea Comercială îDracula Park“ — S.A. și Regia
Autonomă îAdministrația Patrimoniului Protocolului de Stat“ a fost înștiințată în scris, în conformitate cu prevederile art. 10
alin. (1) și (2) din Ordonanța Guvernului nr. 65/2001, aprobată cu modificări prin Legea nr. 490/2002, cu modificările
ulterioare, prin Adresa comună a Ministerului Administrației și Internelor nr. 7.000 din 23 martie 2006 și a Secretariatului
General al Guvernului nr. 20/3.352/MAV din 22 martie 2006, despre decizia Guvernului de anulare a constituirii parcului
industrial îParc turistic și de agrement Snagov“,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se anulează constituirea parcului industrial
îParc turistic și de agrement Snagov“, pe terenul

Complexului agrozootehnic Vlăsia, situat în localitatea
Snagov, județul Ilfov.

MONITORUL OFICIAL AL ROMÂNIEI, PARTEA I, Nr. 589/7.VII.2006
Art. 2. — (1) Se constată încetarea dreptului de
folosință al Societății Comerciale îParcul turistic și de
agrement Snagov“ — S.A. asupra terenului în suprafață de
457,89 ha aferent obiectivului prevăzut la art. 1.
(2) Imobilul prevăzut la alin. (1) este și rămâne în
domeniul privat al statului și în administrarea Regiei
Autonome îAdministrația Patrimoniului Protocolului de Stat“,
care exercită toate drepturile și este ținută de toate

11

obligațiile prevăzute de lege pentru deținătorul acestei
calități.
Art. 3. — La data intrării în vigoare a prezentei hotărâri
se abrogă Hotărârea Guvernului nr. 1.560/2004 privind
aprobarea constituirii parcului industrial îParcul turistic și de
agrement Snagov“, publicată în Monitorul Oficial al
României, Partea I, nr. 905 din 5 octombrie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul delegat pentru coordonarea
Secretariatului General al Guvernului,
Radu Stroe
Ministrul finanțelor publice,
Sebastian Teodor Gheorghe Vlădescu

București, 5 iulie 2006.
Nr. 878.

GUVERNUL ROMÂNIEI

HOTĂRÂRE
privind organizarea la București a Sesiunii Comitetului mixt CEFTA, în data de 11 iulie 2006,
și a Reuniunii pregătitoare la nivel de experți din țările CEFTA, în data de 10 iulie 2006
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă organizarea la București a Sesiunii
Comitetului mixt CEFTA, în data de 11 iulie 2006, și a
Reuniunii pregătitoare la nivel de experți din țările CEFTA,
în data de 10 iulie 2006.
Art. 2. — (1) Cheltuielile aferente organizării reuniunilor
prevăzute la art. 1, în sumă de 22.000 lei (RON), se
suportă din bugetul aprobat Ministerului Economiei și

Comerțului pe anul 2006, de la capitolul 80.01 îAcțiuni
generale economice, comerciale și de muncă“, titlul 20
îBunuri și servicii“, pe bază de documente justificative, cu
respectarea prevederilor legale.
(2) Devizele estimative ale cheltuielilor pentru acțiunile
menționate la art. 1 sunt prevăzute în anexele nr. 1 și 2*)
care fac parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul delegat pentru comerț,
Iuliu Winkler
Ministrul finanțelor publice,
Sebastian Teodor Gheorghe Vlădescu

București, 5 iulie 2006.
Nr. 879.

*) Anexele nr. 1 și 2 sunt reproduse în facsimil.

12

MONITORUL OFICIAL AL ROMÂNIEI, PARTEA I, Nr. 589/7.VII.2006
ANEXA Nr. 1

DEVIZ ESTIMATIV

Sesiunea Comitetului mixt CEFTA, București, 11 iulie 2006

MONITORUL OFICIAL AL ROMÂNIEI, PARTEA I, Nr. 589/7.VII.2006

13
ANEXA Nr. 2

DEVIZ ESTIMATIV

Reuniune pregătitoare la nivel de experți din țările CEFTA, București, 10 iulie 2006

GUVERNUL ROMÂNIEI

HOTĂRÂRE
pentru completarea art. 1 din Hotărârea Guvernului nr. 640/2005 privind organizarea
de către România a celei de-a XI-a Reuniuni la nivel de șefi de stat și de guvern a Organizației
Internaționale a Francofoniei, la București, în perioada 25—29 septembrie 2006
Având în vedere prevederile art. 12 lit. b) și c) din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de concesiune de lucrări publice și a contractelor de concesiune
de servicii,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La articolul 1 din Hotărârea
Guvernului nr. 640/2005 privind organizarea de către
România a celei de-a XI-a Reuniuni la nivel de șefi de
stat și de guvern a Organizației Internaționale a
Francofoniei, la București, în perioada 25—29 septembrie
2006, publicată în Monitorul Oficial al României,
Partea I, nr. 589 din 7 iulie 2005, după alineatul (7) se

introduce un nou alineat, alineatul (8), cu următorul
cuprins:
î(8) Artexim organizează acțiunile culturale, de
promovare și comunicare publică aferente Reuniunii.
Finanțarea cheltuielilor aferente acestor evenimente se
asigură din bugetul Ministerului Afacerilor Externe, pe bază
de contract încheiat între Artexim și Ministerul Afacerilor
Externe.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 5 iulie 2006.
Nr. 880.

14

MONITORUL OFICIAL AL ROMÂNIEI, PARTEA I, Nr. 589/7.VII.2006
GUVERNUL ROMÂNIEI

HOTĂRÂRE
pentru numirea domnului Marius Bălu în funcția publică de prefect al județului Mehedinți
Având în vedere prevederile art. 45 alin. (2) din Ordonanța Guvernului nr. 2/2006 privind reglementarea
drepturilor salariale și a altor drepturi ale funcționarilor publici pentru anul 2006,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Marius Bălu se numește în
funcția publică de prefect al județului Mehedinți, până

la organizarea concursului în vederea ocupării definitive
a postului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 5 iulie 2006.
Nr. 881.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Marius Bălu
din funcția de secretar de stat la Ministerul Apărării Naționale
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data de 7 iulie 2006, domnul Marius Bălu se
eliberează din funcția de secretar de stat, șef al Departamentului pentru
Relația cu Parlamentul, Armonizare Legislativă și Relații Publice la Ministerul
Apărării Naționale.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei
Primului-Ministru,
Constantin Gheorghe
București, 6 iulie 2006.
Nr. 84.
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Köto József din funcția
˝
de secretar de stat la Ministerul Educației și Cercetării
Având în vedere cererea domnului Köto József, prin care supune
˝
aprobării primului-ministru eliberarea sa din funcția de secretar de stat la
Ministerul Educației și Cercetării începând cu data de 15 iulie 2006, pe
motiv de pensionare,

MONITORUL OFICIAL AL ROMÂNIEI, PARTEA I, Nr. 589/7.VII.2006

15

în temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data de 15 iulie 2006, domnul Köto József se
˝
eliberează din funcția de secretar de stat la Ministerul Educației și Cercetării.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei
Primului-Ministru,
Constantin Gheorghe
București, 6 iulie 2006.
Nr. 85.
GUVERNUL ROMÂNIEI
PRIMUL-MINISTRU

DECIZIE
pentru numirea doamnei Pásztor Gabriella în funcția
de secretar de stat la Ministerul Educației și Cercetării
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data de 15 iulie 2006, doamna Pásztor Gabriella
se numește în funcția de secretar de stat la Ministerul Educației și
Cercetării.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei
Primului-Ministru,
Constantin Gheorghe
București, 6 iulie 2006.
Nr. 86.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind încetarea procedurii de administrare specială la Societatea Comercială de Întreținere
și Reparații Vagoane îC.F.R. IRV“ — S.A. Constanța
În temeiul prevederilor art. 16 alin. (6) din Legea nr. 137/2002 privind unele măsuri pentru accelerarea privatizării,
cu modificările și completările ulterioare, ale art. 187 din Normele metodologice de aplicare a Ordonanței de urgență a
Guvernului nr. 88/1997 privind privatizarea societăților comerciale, cu modificările și completările ulterioare, și a Legii
nr. 137/2002 privind unele măsuri pentru accelerarea privatizării, aprobate prin Hotărârea Guvernului nr. 577/2002, cu
modificările și completările ulterioare, și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — La data publicării prezentului ordin încetează
procedura de administrare specială în perioada de

privatizare, instituită la Societatea Comercială de Întreținere
și Reparații Vagoane îC.F.R. IRV“ — S.A. Constanța, cu

16

MONITORUL OFICIAL AL ROMÂNIEI, PARTEA I, Nr. 589/7.VII.2006

sediul social în municipiul Constanța, Str. Remizei nr. 1,
județul Constanța, și nr. de înregistrare la oficiul registrului
comerțului J13/2035/2001, filială a Societății Naționale de
Transport Feroviar de Marfă îC.F.R. Marfă“ — S.A.
Art. 2. — Cu aceeași dată, Ordinul ministrului
transporturilor, construcțiilor și turismului nr. 1.439/2004 privind

instituirea procedurii de administrare specială, publicat în
Monitorul Oficial al României, Partea I, nr. 804 din 31
august 2004, se abrogă.
Art. 3. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Radu Mircea Berceanu
București, 26 iunie 2006.
Nr. 1.153.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind avizarea constituirii și funcționării ca organism de gestiune colectivă a drepturilor conexe
ale producătorilor de fonograme în domeniul muzical a Asociației pentru Drepturile Producătorilor
de Fonograme din România
Având în vedere dispozițiile art. 125 alin. (1) și ale art. 126 din Legea nr. 8/1996 privind dreptul de autor și
drepturile conexe, cu modificările și completările ulterioare,
în baza prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor și
a Deciziei primului-ministru nr. 31/2006 pentru numirea doamnei Rodica Pârvu în funcția de director general al Oficiului
Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se avizează constituirea și funcționarea ca
organism de gestiune colectivă a drepturilor conexe ale
producătorilor de fonograme în domeniul muzical a
Asociației pentru Drepturile Producătorilor de Fonograme
din România, denumită prescurtat A.D.P.F.R., având sediul

în București, str. Gh. Petrașcu nr. 10, bl. B7, sc. 1, et. 9,
sectorul 3.
Art. 2. — Prezenta decizie se publică în Monitorul
Oficial al României, Partea I, și intră în vigoare la data
publicării.

Directorul general al Oficiului Român pentru Drepturile de Autor,
Rodica Pârvu
București, 30 iunie 2006.
Nr. 206.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 589/7.VII.2006 conține 16 pagini.

Prețul: 1,15 lei

&JUYDGY|117655]
ISSN 1453—4495

