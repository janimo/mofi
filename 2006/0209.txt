Anul 174 (XVIII) — Nr. 209

PARTEA

I

LEGI, DECRETE, HOTĂRÂRI ȘI ALTE ACTE

Marți, 7 martie 2006

SUMAR

Nr.

Pagina

Nr.

HOTĂRÂRI ALE GUVERNULUI ROMÂNIEI
273.

275.

277.

— Hotărâre privind modificarea anexelor nr. 2/5 și
2/7 la Hotărârea Guvernului nr. 49/2006 pentru
aprobarea, pentru anul 2006, a Listei operatorilor
economici aflați sub autoritatea sau în
coordonarea Ministerului Economiei și Comerțului,
care beneficiază de prevederile art. 10 alin. (7)
din Legea bugetului de stat pe anul 2006
nr. 379/2005, a subvențiilor pe produse și a
subvențiilor privind protecția socială acordate
companiilor, societăților naționale și societăților
comerciale din sectorul minier, a subvențiilor
pentru acțiuni de ecologizare pentru Societatea
Comercială îRomplumb“ — S.A. Baia Mare,
precum și a cheltuielilor de procesare pentru
obținerea a 1 kg de octoxid de uraniu prin
reprocesarea concentratelor tehnice neconforme .....
— Hotărâre privind suplimentarea bugetului
Ministerului Integrării Europene pe anul 2006
din Fondul de rezervă bugetară la dispoziția
Guvernului, prevăzut în bugetul de stat pe
anul 2006 ..................................................................
— Hotărâre privind transmiterea unui imobil din
domeniul public al statului și din administrarea
Societății Române de Televiziune în domeniul

Pagina
public al județului Mureș și în administrarea
Consiliului Județean Mureș ......................................

278.

279.

288.

289.
2–3

4–5

— Hotărâre pentru suportarea cheltuielilor
de școlarizare în România a unor ofițeri din
Republica Azerbaidjan ..............................................

5

— Hotărâre privind suplimentarea bugetului
Serviciului de Protecție și Pază pe anul 2006
din Fondul de rezervă bugetară la dispoziția
Guvernului .................................................................

5–6

— Hotărâre privind modificarea Regulamentului de
organizare și funcționare a Oficiului Național de
Prevenire și Combatere a Spălării Banilor, aprobat
prin Hotărârea Guvernului nr. 479/2002 .................

6

— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru județul Hunedoara .............................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4

A/1.630. — Ordin al ministrului afacerilor externe pentru
publicarea Rezoluției Consiliului de Securitate al
Organizației Națiunilor Unite nr. 1.649/2005 privind
situația din Republica Democratică Congo, adoptată
la 21 decembrie 2005 .............................................

7–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 209/7.III.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea anexelor nr. 2/5 și 2/7 la Hotărârea Guvernului nr. 49/2006
pentru aprobarea, pentru anul 2006, a Listei operatorilor economici aflați sub autoritatea
sau în coordonarea Ministerului Economiei și Comerțului, care beneficiază de prevederile
art. 10 alin. (7) din Legea bugetului de stat pe anul 2006 nr. 379/2005, a subvențiilor pe produse
și a subvențiilor privind protecția socială acordate companiilor, societăților naționale și
societăților comerciale din sectorul minier, a subvențiilor pentru acțiuni de ecologizare
pentru Societatea Comercială îRomplumb“ — S.A. Baia Mare, precum și a cheltuielilor
de procesare pentru obținerea a 1 kg de octoxid de uraniu prin reprocesarea concentratelor
tehnice neconforme
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexele nr. 2/5 și 2/7 la Hotărârea
Guvernului nr. 49/2006 pentru aprobarea, pentru anul 2006,
a Listei operatorilor economici aflați sub autoritatea sau în
coordonarea Ministerului Economiei și Comerțului, care
beneficiază de prevederile art. 10 alin. (7) din Legea
bugetului de stat pe anul 2006 nr. 379/2005, a subvențiilor
pe produse și a subvențiilor privind protecția socială
acordate companiilor, societăților naționale și societăților

comerciale din sectorul minier, a subvențiilor pentru acțiuni
de ecologizare pentru Societatea Comercială îRomplumb“ —
S.A. Baia Mare, precum și a cheltuielilor de procesare
pentru obținerea a 1 kg de octoxid de uraniu prin
reprocesarea concentratelor tehnice neconforme, publicată
în Monitorul Oficial al României, Partea I, nr. 53 din
20 ianuarie 2006, se modifică și se înlocuiesc cu anexele
nr. 1 și 2*) care fac parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu

București, 2 martie 2006.
Nr. 273.

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

Societatea Comercială îBanat Anina“

CALCULAȚIA SUBVENȚIEI ÎN ANUL 2006

CALCULAȚIA SUBVENȚIEI ÎN ANUL 2006

ANEXA Nr. 2
(Anexa nr. 2/7 la Hotărârea Guvernului nr. 49/2006)

ANEXA Nr. 1
(Anexa nr. 2/5 la Hotărârea Guvernului nr. 49/2006)

MONITORUL OFICIAL AL ROMÂNIEI, PARTEA I, Nr. 209/7.III.2006
3

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 209/7.III.2006
GUVERNUL ROMÂNIEI

HOTĂRÂRE
privind suplimentarea bugetului Ministerului Integrării Europene pe anul 2006
din Fondul de rezervă bugetară la dispoziția Guvernului,
prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind finanțele
publice, cu modificările și completările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Integrării Europene pe anul 2006, la capitolul 51.01
îAutorități publice și acțiuni externe“, titlul îBunuri și servicii“,
articolul 20.01.09 îMateriale și servicii cu caracter funcțional“,
cu suma de 1.000 mii lei (RON), la titlul îCheltuieli de
capital“, articolul 71.01.02 îMașini, echipamente și mijloace
de transport“, cu suma de 600 mii lei (RON), și la
articolul 71.01.03 îAlte active fixe“ cu suma de 400 mii lei
(RON) din Fondul de rezervă bugetară la dispoziția
Guvernului, prevăzut în bugetul de stat pe anul 2006.

Art. 2. — Ministerul Finanțelor Publice, la propunerea
ordonatorului principal de credite, este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Integrării Europene pe anul 2006.
Art. 3. — Ministerul Integrării Europene și alte organe
abilitate de lege vor controla modul de utilizare, în
conformitate cu prevederile legale, a sumelor alocate
potrivit prevederilor prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 275.
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Societății Române de Televiziune în domeniul public al județului Mureș
și în administrarea Consiliului Județean Mureș
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil,
având datele de identificare prevăzute în anexa care
face parte integrantă din prezenta hotărâre, din
domeniul public al statului și din administrarea
Societății Române de Televiziune în domeniul public al

județului Mureș și în administrarea Consiliului
Județean Mureș.
Art. 2. — Predarea-preluarea imobilului prevăzut la
art. 1 se face pe bază de protocol, încheiat între părțile
interesate în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 277.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 209/7.III.2006

ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Societății Române
de Televiziune în domeniul public al județului Mureș și în administrarea Consiliului Județean Mureș
Denumirea și adresa
imobilului care
se transmite

Persoana juridică
de la care se
transmite imobilul

Imobil — Cinematograful
Unirea — Târgu Mureș,
Bd. 1848 nr. 47,
județul Mureș

Statul român —
din administrarea
Societății Române
de Televiziune

Persoana juridică
la care se
transmite imobilul

Județul Mureș,
în administrarea
Consiliului Județean
Mureș

Caracteristicile
tehnice
ale imobilului

Suprafața construită =
1.264 m2

Numărul de inventar atribuit
de Ministerul Finanțelor Publice
și codul de clasificare
a imobilului

Nr. M.F.P. — 148.641
Cod de clasificare —
8.29.06

GUVERNUL ROMÂNIEI

HOTĂRÂRE
pentru suportarea cheltuielilor de școlarizare în România
a unor ofițeri din Republica Azerbaidjan
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — (1) Prin derogare de la prevederile art. 1
alin. (1) din Hotărârea Guvernului nr. 1.314/2004 privind
asigurarea de către Ministerul Apărării Naționale a
școlarizării, în instituții de învățământ din România, a
personalului aparținând armatelor străine, se aprobă
suportarea cheltuielilor de școlarizare pentru un număr de
11 ofițeri din Republica Azerbaidjan, în perioada martie—
septembrie 2006.

(2) Cheltuielile prevăzute la alin. (1), în limita sumei de
27.226 lei (RON), se suportă din bugetul aprobat
Ministerului Apărării Naționale pe anul 2006.
(3) În sensul prezentei hotărâri, prin cheltuieli de
școlarizare se înțelege suma totală a cheltuielilor de
învățământ și a celor pentru asigurarea cazării, hrănirii și
transportului intern al celor 11 ofițeri azeri, pe durata
studiilor în România.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Marius Bălu,
secretar de stat
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 278.
GUVERNUL ROMÂNIEI

HOTĂRÂRE
privind suplimentarea bugetului Serviciului de Protecție și Pază pe anul 2006
din Fondul de rezervă bugetară la dispoziția Guvernului
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului
Serviciului de Protecție și Pază pe anul 2006, din Fondul
de rezervă bugetară la dispoziția Guvernului, cu suma de

5.500 mii lei (RON) la capitolul 68.01 îAsigurări și
asistență socială“, subcapitolul 08 îAjutoare la trecerea în
rezervă“.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 209/7.III.2006

Art. 2. — Ministerul Finanțelor Publice este
autorizat să introducă, la propunerea ordonatorului
principal de credite, modificările corespunzătoare în

structura bugetului de stat și în volumul și structura
bugetului Serviciului de Protecție și Pază pe anul
2006.

PRIM-MINISTRU

CĂLIN POPESCU-TĂRICEANU
Contrasemnează:
Directorul Serviciului de Protecție și Pază,
Lucian-Silvian Pahonțu
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 279.
GUVERNUL ROMÂNIEI

HOTĂRÂRE
privind modificarea Regulamentului de organizare și funcționare a Oficiului Național de Prevenire
și Combatere a Spălării Banilor, aprobat prin Hotărârea Guvernului nr. 479/2002
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Alineatul (2) al articolului 4 din Regulamentul
de organizare și funcționare a Oficiului Național de
Prevenire și Combatere a Spălării Banilor, aprobat prin
Hotărârea Guvernului nr. 479/2002, publicată în Monitorul
Oficial al României, Partea I, nr. 382 din 5 iunie 2002, cu
modificările ulterioare, se abrogă.
Art. II. — În termen de 30 de zile de la data intrării în
vigoare a prezentei hotărâri, Guvernul României va adopta,

la inițiativa Cancelariei Primului-Ministru, Regulamentul de
organizare și funcționare a Oficiului Național de Prevenire
și Combatere a Spălării Banilor.
Art. III. — Până la împlinirea termenului prevăzut la
art. II rămân aplicabile reglementările legale privitoare la
atribuțiile plenului și cele ale direcțiilor Oficiului Național de
Prevenire și Combatere a Spălării Banilor.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 2 martie 2006.
Nr. 288.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Hunedoara
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 740 mii lei (RON), pentru
județul Hunedoara, din Fondul de rezervă bugetară la
dispoziția Guvernului, prevăzut în bugetul de stat pe anul
2006, și alocarea acesteia bugetului propriu al orașului
Călan, pentru cumpărarea unor active de pe platforma
siderurgică Călan, în vederea ecologizării acesteia.

Art. 2. — Utilizarea sumei prevăzute la art. 1 se va
face de către ordonatorul principal de credite, conform
dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 289.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 209/7.III.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
pentru publicarea Rezoluției Consiliului de Securitate al Organizației Națiunilor Unite nr. 1.649/2005
privind situația din Republica Democratică Congo, adoptată la 21 decembrie 2005
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articolul unic. — Se dispune publicarea în Monitorul
Oficial al României, Partea I, a Rezoluției Consiliului de
Securitate al Organizației Națiunilor Unite nr. 1.649/2005

privind situația din Republica Democratică Congo, adoptată
la 21 decembrie 2005, prevăzută în anexa care face parte
integrantă din prezentul ordin.

Ministrul afacerilor externe,
Mihai Răzvan Ungureanu
București, 10 februarie 2006.
Nr. A/1.630.
ANEXĂ

R E Z O L U Ț I A Nr. 1.649/2005
a Consiliului de Securitate al Organizației Națiunilor Unite, adoptată la 21 decembrie 2005
Consiliul de Securitate,
reafirmând rezoluțiile sale anterioare și declarațiile președintelui său referitoare la situația din Republica Democratică Congo, în
special rezoluțiile nr. 1.533 din 12 martie 2004, nr. 1.565 din 1 octombrie 2004, nr. 1.592 din 30 martie 2005, nr. 1.596 din 18 aprilie
2005, nr. 1.616 din 15 august 2005, nr. 1.621 din 6 septembrie 2005 și nr. 1.628 din 30 septembrie 2005, și declarațiile din 2 martie
(S/PRST/2005/10) și 4 octombrie 2005 (S/PRST/2005/46),
reconfirmând angajamentul său ferm față de respectarea suveranității, integrității teritoriale și independenței politice a Republicii
Democratice Congo și a tuturor statelor din regiune, precum și sprijinul său pentru Acordul global și cuprinzător privind procesul de
tranziție în Republica Democratică Congo, semnat la Pretoria în data de 17 decembrie 2002, și accentuând importanța alegerilor ca
fundament pentru restabilirea pe termen lung a păcii și stabilității, reconcilierii naționale și promovării statului de drept în Republica
Democratică Congo,
manifestându-și îngrijorarea față de continuarea ostilităților de către milițiile și grupările străine armate în partea de est a
Republicii Democratice Congo și față de pericolul pe care îl prezintă acestea pentru populația civilă, pentru organizarea alegerilor în
Republica Democratică Congo și pentru stabilitatea în regiune,
deplângând încălcările drepturilor omului și ale dreptului internațional umanitar comise de aceste grupări și miliții și accentuând
nevoia urgentă a aducerii în fața justiției a persoanelor responsabile de aceste infracțiuni,
salutând acțiunea fermă a Misiunii de Organizare a Națiunilor Unite din Republica Democratică Congo (MONUC) împotriva
acestor grupări și miliții și lăudând devotamentul personalului MONUC, care a acționat în condiții de mare risc,
solicitând tuturor grupărilor armate din regiunea Marilor Lacuri din Africa, cum ar fi Forțele Democratice de Eliberare din
Rwanda (FDLR), Palipehutu — Forțele Naționale de Eliberare (FNL), Armata de Rezistență a Domnului, să acționeze fără întârziere în
vederea depunerii armelor, integrării în programele de demobilizare și sprijinirii eforturilor de consolidare a păcii în regiune,
luând notă de decizia adoptată la 16 septembrie 2005 de Republica Democratică Congo, Republica Uganda, Republica
Rwanda și Republica Burundi, acționând în cadrul oferit de Comisia mixtă în format tripartit plus unu, de a menționa termenul de
30 septembrie 2005 pentru dezarmarea voluntară a FDLR, înțelegându-se prin aceasta că în cazul nerespectării acestui termen vor fi
impuse sancțiuni,
luând notă de Scrisoarea din data de 21 octombrie 2005 referitoare la Comisia mixtă în format tripartit plus unu, transmisă de
miniștrii din Republica Burundi, Republica Democratică Congo, Republica Rwanda și Republica Uganda și adresată președintelui
Consiliului de Securitate,
solicitând statelor din regiune să-și aprofundeze cooperarea în scopul eliminării activităților grupărilor armate ilegale și subliniind
că recursul la amenințarea sau folosirea forței împotriva integrității teritoriale a unui stat este contrar dispozițiilor Cartei Națiunilor Unite,
îndemnând în această privință participanții la Conferința Internațională pentru Pace, Securitate, Democrație și Dezvoltare în
regiunea Marilor Lacuri din Africa să convoace cât mai curând al doilea summit,
conștient de faptul că legătura dintre exploatarea ilegală a resurselor naturale, traficul ilicit cu aceste resurse și proliferarea și
traficul cu arme reprezintă unul dintre factorii care alimentează și exacerbează conflictele în regiunea Marilor Lacuri din Africa și în
special în Republica Democratică Congo,
manifestându-și recunoștința față de comunitatea donatorilor, pentru asistența pe care o furnizează Republicii Democratice
Congo, și încurajând-o să continue această asistență,
luând notă de raportul misiunii Consiliului de Securitate care a vizitat regiunea Africii Centrale, din data de 4 până în data de
11 noiembrie 2005 (S/2005/716), și andosând recomandările sale,
considerând că situația din Republica Democratică Congo continuă să pună în pericol pacea și securitatea internațională în regiune,
acționând în baza cap. VII din Carta Națiunilor Unite:
1. deplânge faptul că grupările armate străine prezente în
zona de est a Republicii Democratice Congo nu au depus armele
și solicită tuturor acestor grupări să se angajeze în mod voluntar,

fără întârziere ori condiții prealabile, în procesul de dezarmare,
repatriere și reinstalare;
2. decide că până la data de 31 iulie 2006 prevederile
paragrafelor 13—16 ale Rezoluției nr. 1.596 se vor aplica și

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 209/7.III.2006

următoarelor persoane fizice desemnate de Comitetul instituit prin
Rezoluția nr. 1.533 (denumit în continuare Comitetul):
a) lideri politici și militari ai grupărilor armate străine care
acționează în Republica Democratică Congo și care împiedică
dezarmarea și repatrierea voluntară ori reinstalarea propriilor
combatanți;
b) lideri politici și militari ai milițiilor congoleze care sunt sprijinite
din exteriorul Republicii Democratice Congo, în special cei care
acționează în regiunea Ituri și care împiedică participarea propriilor
combatanți în procesele de dezarmare, demobilizare și reintegrare;
3. decide că măsurile impuse prin paragraful 2 de mai sus și
prin paragraful 13 al Rezoluției nr. 1.596 nu se aplică atunci când
Comitetul autorizează în avans și în baza unei analize a fiecărui
caz în parte tranzitul persoanelor fizice care se repatriază în țara
de origine sau care participă la eforturile de aducere în fața
justiției a autorilor unor grave violări ale drepturilor omului și ale
dreptului internațional umanitar;
4. decide că atribuțiile Comitetului, menționate în paragraful 18
al Rezoluției nr. 1.596, vor fi completate cu dispozițiile menționate
în paragraful 2 de mai sus;
5. solicită secretarului general al Organizației Națiunilor Unite
și Grupului de experți instituit prin Rezoluția nr. 1.533 ca, în limita
capacităților proprii și fără prejudicierea atribuțiilor cuprinse în
mandat, să asiste Comitetul în scopul desemnării liderilor
menționați în paragraful 2 de mai sus;
6. decide că prevederile paragrafelor 2—5 vor intra în vigoare
la data de 15 ianuarie 2006, cu excepția situației în care
secretarul general al Organizației Națiunilor Unite va informa
Consiliul de Securitate asupra finalizării procesului de dezarmare
a grupărilor armate străine și a milițiilor congoleze care acționează
în Republica Democratică Congo;
7. decide că va revizui măsurile prevăzute în paragraful 2 de
mai sus până în data de 31 iulie 2006, în contextul progreselor
înregistrate în procesul de pace și tranziție din Republica
Democratică Congo, în special în domeniul dezarmării grupărilor
armate străine;
8. îndeamnă Guvernul de Unitate Națională și Tranziție să
întreprindă toate măsurile necesare pentru a asigura securitatea
populației civile, inclusiv a personalului umanitar, prin extinderea
autorității statului pe întregul teritoriu al Republicii Democratice
Congo și în special în provinciile Nord și Sud Kivu și în regiunea Ituri;
9. reamintește că prin Rezoluția nr. 1.565 Consiliul de
Securitate a mandatat MONUC să sprijine operațiunile conduse
de Forțele Armate ale Republicii Democratice Congo în scopul
dezarmării combatanților străini și al facilitării repatrierii voluntare
a acestora, precum și a personalului auxiliar;
10. solicită secretarului general al Organizației Națiunilor Unite
ca, în coordonare cu toți actorii relevanți și în special cu
Guvernul de Unitate Națională și Tranziție, să transmită Consiliului
de Securitate spre analiză, până în data de 15 martie 2006, o
strategie cuprinzătoare și integrată în vederea dezarmării,
repatrierii și reinstalării combatanților străini, care va cuprinde
aspecte de natură militară, politică, economică și legală, inclusiv
rolul MONUC, în limitele actualului său mandat, în conformitate
cu normele aplicabile din dreptul internațional și cu respectarea
drepturilor și libertăților omului;
11. subliniază că prin Rezoluția nr. 1.565 MONUC este
autorizată să folosească toate mijloacele necesare, în limita
propriilor resurse și în zonele unde sunt desfășurate unitățile sale

armate, pentru a descuraja orice tentativă de recurs la forță din
partea oricărui grup armat congolez sau străin, care pune în
pericol procesul politic, și pentru a asigura protecția civililor
afectați de amenințarea imediată a violenței fizice;
12. îndeamnă Guvernul de Unitate Națională și Tranziție să
realizeze reforma sectorului de securitate, prin integrarea imediată
a Forțelor Armate și a Poliției Naționale din Republica
Democratică Congo și în special prin asigurarea plăților adecvate
la termen și sprijin logistic pentru personalul lor, în scopul
accelerării procesului de dezarmare a grupărilor armate care
acționează pe teritoriul Republicii Democratice Congo, luând astfel
notă de recomandările Misiunii Uniunii Europene de Consiliere și
Asistență pentru Reforma Sectorului de Securitate din Republica
Democratică Congo (EUSEC), menționate în raportul Misiunii
Consiliului de Securitate în Africa;
13. reiterează apelul către comunitatea de donatori să
continue, cu titlu de urgență, implicarea fermă în acordarea
asistenței necesare pentru integrarea, pregătirea și dotarea
Forțelor Armate și a Poliției Naționale din Republica Democratică
Congo și îndeamnă Guvernul de Unitate Națională și Tranziție
să acționeze în sensul facilitării și urgentării cooperării în acest
scop;
14. solicită secretarului general al Organizației Națiunilor Unite
să transmită observațiile sale și, în măsura în care consideră
necesar, recomandări referitoare la Scrisoarea din data de
21 octombrie 2005, adresată președintelui Consiliului de
Securitate de către miniștrii din Republica Burundi, Republica
Democratică Congo, Republica Rwanda și Republica Uganda în
cadrul de acțiune al Comisiei mixte în format tripartit plus unu;
15. solicită ca guvernele din Republica Uganda, Republica
Rwanda, Republica Democratică Congo și Republica Burundi să
întreprindă măsuri în scopul prevenirii folosirii propriilor teritorii
pentru sprijinirea încălcării embargoului asupra armelor, impus prin
rezoluțiile nr. 1.493 și nr. 1.596 și reînnoit prin Rezoluția
nr. 1.616, sau pentru sprijinirea activității grupărilor armate
prezente în regiune;
16. solicită în continuare tuturor statelor care au frontieră
comună cu Republica Democratică Congo, precum și Guvernului
de Unitate Națională și Tranziție să împiedice orice formă de
sprijin pentru exploatarea ilegală a resurselor naturale din
Republica Democratică Congo, în special prin prevenirea
tranzitului acestor resurse prin propriile teritorii;
17. solicită statelor interesate și în special celor din regiune
să întreprindă măsuri suplimentare privind liderii politici și militari
ai grupărilor armate străine prezente pe teritoriul lor, inclusiv,
când este necesar, prin acționarea în sensul aducerii lor în fața
justiției sau prin luarea unor măsuri corespunzătoare în materie
de cooperare internațională și asistență judiciară;
18. reiterează apelul către autoritățile din Republica
Democratică Congo de a-i aduce în fața justiției, fără întârziere,
pe autorii unor încălcări grave ale drepturilor omului și ale
dreptului internațional umanitar și reiterează faptul că mandatul
MONUC, prevăzut în Rezoluția nr. 1.565, menționează cooperarea
în scopul aducerii acestora în fața justiției;
19. solicită tuturor părților să coopereze deplin cu Tribunalul
Penal Internațional pentru Rwanda din Arusha, în special privind
arestul și transferul acuzaților aflați încă în libertate;
20. decide să urmărească în continuare această chestiune.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 209/7.III.2006 conține 8 pagini.

Prețul: 0,60 lei noi/6.000 lei vechi

&JUYDGY|113855]
ISSN 1453—4495

PDF compression, OCR, web-optimization with CVISION's PdfCompressor

