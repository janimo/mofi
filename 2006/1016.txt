Anul 174 (XVIII) — Nr. 1.016

PARTEA

I

LEGI, DECRETE, HOTĂRÂRI ȘI ALTE ACTE

Joi, 21 decembrie 2006

SUMAR
Nr.

Pagina

Nr.
ORDONANȚE ALE GUVERNULUI ROMÂNIEI

LEGI ȘI DECRETE
474. — Lege privind aprobarea Ordonanței de urgență
a Guvernului nr. 39/2006 pentru modificarea și
completarea Legii Arhivelor Naționale nr. 16/1996
1.392. — Decret pentru promulgarea Legii privind
aprobarea Ordonanței de urgență a Guvernului
nr. 39/2006 pentru modificarea și completarea
Legii Arhivelor Naționale nr. 16/1996 ....................

105.
2

1.397. — Decret pentru promulgarea Legii privind
aprobarea Ordonanței de urgență a Guvernului
nr. 71/2006 pentru modificarea și completarea
Legii nr. 1/2004 privind înființarea, organizarea și
funcționarea Agenției de Plăți și Intervenție pentru
Agricultură ..................................................................

— Ordonanță de urgență pentru modificarea Legii
tinerilor nr. 350/2006.................................................

4

DECIZII ALE PRIMULUI-MINISTRU
208.

— Decizie privind promovarea temporară a
domnului Eugen Preda în funcția publică de
secretar general al Agenției Naționale pentru
Ocuparea Forței de Muncă ....................................

5

209.

— Decizie privind numirea domnului Virgil Ștefan
Nițulescu în funcția publică de secretar general
al Ministerului Culturii și Cultelor ...........................

5

2

´
479. — Lege privind aprobarea Ordonanței de urgență
a Guvernului nr. 71/2006 pentru modificarea și
completarea Legii nr. 1/2004 privind înființarea,
organizarea și funcționarea Agenției de Plăți și
Intervenție pentru Agricultură....................................

Pagina

3

4

ACTE ALE OFICIULUI ROMÂN
PENTRU ADOPȚII
136. — Ordin privind aprobarea Metodologiei, a
modelului și conținutului unor formulare și
documente utilizate în procedura de evaluare în
vederea obținerii atestatului de persoană/familie aptă
să adopte...................................................................

6–32

2

MONITORUL OFICIAL AL ROMÂNIEI, PARTEA I, Nr. 1.016/21.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 39/2006
pentru modificarea și completarea Legii Arhivelor Naționale nr. 16/1996
Parlamentul României adoptă prezenta lege.
societăților comerciale la care deține cel puțin 50% plus o
acțiune din capitalul social.“
2. La articolul I punctul 2, alineatul 2 al articolului 13 va
avea următorul cuprins:
îDocumentele create și deținute de Autoritatea pentru
Valorificarea Activelor Statului pot fi duse spre păstrare
permanentă la Arhivele Naționale din momentul în care,
prin ordin al președintelui Autorității pentru Valorificarea
Activelor Statului, se constată că nu mai sunt necesare
pentru desfășurarea activității curente.“

Articol unic. — Se aprobă Ordonanța de urgență a
Guvernului nr. 39 din 31 mai 2006 pentru modificarea și
completarea Legii Arhivelor Naționale nr. 16/1996, publicată
în Monitorul Oficial al României, Partea I, nr. 486 din
5 iunie 2006, cu următoarele modificări:
1. La articolul I punctul 1, alineatul 5 al articolului 12 va
avea următorul cuprins:
îAutoritatea pentru Valorificarea Activelor Statului poate
prelua toate sau o parte din documentele aflate în arhiva

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 12 decembrie 2006.
Nr. 474.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 39/2006 pentru modificarea
și completarea Legii Arhivelor Naționale nr. 16/1996
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 39/2006 pentru modificarea și completarea Legii
Arhivelor Naționale nr. 16/1996 și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 12 decembrie 2006.
Nr. 1.392.

´

3

MONITORUL OFICIAL AL ROMÂNIEI, PARTEA I, Nr. 1.016/21.XII.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 71/2006
pentru modificarea și completarea Legii nr. 1/2004 privind înființarea,
organizarea și funcționarea Agenției de Plăți și Intervenție pentru Agricultură
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 71 din 20 septembrie 2006 pentru modificarea și
completarea Legii nr. 1/2004 privind înființarea, organizarea
și funcționarea Agenției de Plăți și Intervenție pentru
Agricultură, publicată în Monitorul Oficial al României,
Partea I, nr. 799 din 22 septembrie 2006, cu următoarele
modificări și completări:
1. La articolul unic punctul 1, alineatul (2) al articolului 4
va avea următorul cuprins:
î(2) Directorul general al Agenției are calitatea de
ordonator secundar de credite și poate delega această
calitate înlocuitorilor de drept sau altor persoane
împuternicite în acest scop. Delegarea pentru efectuarea
unor categorii de cheltuieli se va realiza cu respectarea
prevederilor normelor de aplicare a Legii nr. 500/2002
privind finanțele publice, cu modificările ulterioare, și a celor
privind organizarea controlului preventiv pentru operațiuni
delegate.“
2. La articolul unic, punctul 2 va avea următorul
cuprins:
î2. La articolul 4, după alineatul (2) se introduc două
noi alineate, alineatele (21) și (22), cu următorul cuprins:
«(2 1 ) Prin actul de delegare, directorul general al
Agenției precizează limitele și condițiile delegării.
(22) Persoanele împuternicite de către directorul general,
prevăzute la alin. (2), vor reprezenta autoritatea
contractantă, conform prevederilor Ordonanței de urgență a
Guvernului nr. 34/2006 privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii,
aprobată cu modificări și completări prin Legea
nr. 337/2006, în baza listelor de investiții, a planului de

achiziții și a limitelor valorice stabilite prin decizia
directorului general.»“
3. La articolul unic punctul 3, articolul 7 va avea
următorul cuprins:
îArt. 7. — Funcționarii publici și personalul contractual
din cadrul Agenției și sucursalelor județene ale acesteia
beneficiază de majorarea salariilor de bază cu 75%.“
4. La articolul unic, după punctul 3 se introduce un nou
punct, punctul 4, cu următorul cuprins:
î4. Articolul 9 va avea următorul cuprins:
«Art. 9. — (1) Agenția utilizează pentru aparatul central
două autoturisme, un microbuz pentru transport de
persoane, 26 de autovehicule pentru activități specifice și
3 șalupe, cu un consum lunar de carburanți de
600 litri/autovehicul și șalupă.
(2) Cele 42 de sucursale județene utilizează câte două
autoturisme pentru transport de persoane și câte
16 autovehicule pentru activități specifice, cu un consum
lunar de carburanți de 600 litri/autovehicul, cu încadrarea în
numărul maxim de autovehicule aprobat de Ministerul
Agriculturii, Pădurilor și Dezvoltării Rurale.»“
Art. II. — Punctul 7 din anexa nr. 5 la Hotărârea
Guvernului nr. 155/2005 privind organizarea și funcționarea
Ministerului Agriculturii, Pădurilor și Dezvoltării Rurale,
publicată în Monitorul Oficial al României, Partea I, nr. 211
din 14 martie 2005, cu modificările și completările
ulterioare, se modifică și va avea următorul cuprins:
î7. Agenția de Plăți și Intervenție

785

698

—“

pentru Agricultură

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 12 decembrie 2006.
Nr. 479.

4

MONITORUL OFICIAL AL ROMÂNIEI, PARTEA I, Nr. 1.016/21.XII.2006
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 71/2006 pentru
modificarea și completarea Legii nr. 1/2004 privind înființarea, organizarea și funcționarea
Agenției de Plăți și Intervenție pentru Agricultură
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 71/2006 pentru
modificarea și completarea Legii nr. 1/2004 privind

înființarea, organizarea și funcționarea Agenției de Plăți și
Intervenție pentru Agricultură și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 12 decembrie 2006.
Nr. 1.397.

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea Legii tinerilor nr. 350/2006
Având în vedere necesitatea producerii tuturor efectelor Legii tinerilor nr. 350/2006, cu modificările ulterioare,
începând cu data de 1 ianuarie 2007, act normativ care reglementează cadrul juridic necesar asigurării de condiții
adecvate dezvoltării și integrării socioprofesionale a tinerilor,
luând în considerare faptul că prin anexa la Legea nr. 350/2006 se atribuie în patrimoniul Fundației Naționale
pentru Tineret, persoană juridică de drept privat și de utilitate publică, imobilul proprietate publică a statului, situat în
Calea Victoriei nr. 120, sectorul 1, București, în care funcționează, din anul 1990, o instituție simbol a vieții publice din
România, respectiv Asociația îGrupul pentru Dialog Social“,
reținând că prin Hotărârea Guvernului nr. 1.603/2004, cu modificările ulterioare, s-a aprobat transmiterea imobilului
în folosința gratuită a Asociației îGrupul pentru Dialog Social“ pentru o perioadă de 10 ani,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea tinerilor nr. 350/2006, publicată în
Monitorul Oficial al României, Partea I, nr. 648 din 27 iulie
2006, cu modificările ulterioare, se modifică după cum
urmează:
1. Alineatul (2) al articolului 14 va avea următorul
cuprins:
î(2) Patrimoniul Fundației Naționale pentru Tineret este
constituit din fonduri bănești, prevăzute în anexă, și alte
active care au aparținut structurilor centrale ale fostei
Uniuni a Tineretului Comunist, precum și din imobile,

fonduri materiale și financiare dobândite în timpul
funcționării sale.“
2. Titlul anexei va avea următorul cuprins:
îFondurile

bănești care fac obiectul prevederilor
art. 14 alin. (2) din lege“

3. Punctul 1 din anexă se abrogă.
Art. II. — Prezenta ordonanță de urgență intră în
vigoare la data de 1 ianuarie 2007.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
Președintele Autorității Naționale pentru Tineret,
Károly Borbély
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 13 decembrie 2006.
Nr. 105.

MONITORUL OFICIAL AL ROMÂNIEI, PARTEA I, Nr. 1.016/21.XII.2006

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind promovarea temporară a domnului Eugen Preda
în funcția publică de secretar general al Agenției Naționale
pentru Ocuparea Forței de Muncă
Având în vedere:
— propunerea formulată de președintele Agenției Naționale pentru
Ocuparea Forței de Muncă prin Adresa nr. 1.830 din 8 decembrie 2006,
— Adresa nr. 107.677 din 8 decembrie 2006 a Agenției Naționale a
Funcționarilor Publici, prin care a fost comunicat avizul favorabil pentru
exercitarea de către domnul Eugen Preda, cu caracter temporar (6 luni), a
funcției publice vacante corespunzătoare categoriei înalților funcționari publici de
secretar general în cadrul Agenției Naționale pentru Ocuparea Forței de Muncă,
în temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 80 alin. (1) și (2) din Legea nr. 188/1999
privind Statutul funcționarilor publici, republicată, cu modificările și
completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii,
domnul Eugen Preda se promovează temporar în funcția publică de secretar
general al Agenției Naționale pentru Ocuparea Forței de Muncă.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 18 decembrie 2006.
Nr. 208.
GUVERNUL ROMÂNIEI
PRIMUL-MINISTRU

DECIZIE
privind numirea domnului Virgil Ștefan Nițulescu în funcția
publică de secretar general al Ministerului Culturii și Cultelor
Având în vedere:
— Adresa nr. 107.693 din 8 decembrie 2006 a Agenției Naționale a
Funcționarilor Publici, prin care a fost comunicat Procesul-verbal încheiat în
data de 8 decembrie 2006, în urma desfășurării concursului organizat pentru
ocuparea funcției publice vacante corespunzătoare categoriei înalților funcționari
publici de secretar general din cadrul Ministerului Culturii și Cultelor,
— prevederile art. IV din Legea nr. 251/2006 pentru modificarea și
completarea Legii nr. 188/1999 privind Statutul funcționarilor publici,
în temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, al art. 18 alin. (1) lit. b) și al art. 54
alin. (1) din Legea nr. 188/1999 privind Statutul funcționarilor publici,
republicată, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Virgil Ștefan Nițulescu se numește în funcția publică de secretar general al
Ministerului Culturii și Cultelor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
București, 18 decembrie 2006.
Nr. 209.

5

6

MONITORUL OFICIAL AL ROMÂNIEI, PARTEA I, Nr. 1.016/21.XII.2006

ACTE ALE OFICIULUI ROMÂN PENTRU ADOPȚII
GUVERNUL ROMÂNIEI
OFICIUL ROMÂN PENTRU ADOPȚII

ORDIN
privind aprobarea Metodologiei, a modelului și conținutului unor formulare și documente utilizate
în procedura de evaluare în vederea obținerii atestatului de persoană/familie aptă să adopte
În temeiul dispozițiilor art. 3 alin. (3) din anexa nr. 2 la Hotărârea Guvernului nr. 1.433/2004 privind aprobarea
structurii organizatorice, a numărului maxim de posturi și a Regulamentului de organizare și funcționare ale Oficiului
Român pentru Adopții, cu modificările ulterioare,
având în vedere prevederile art. 6 alin. (1) lit. o) din Legea nr. 274/2004 privind înființarea, organizarea și
funcționarea Oficiului Român pentru Adopții,
secretarul de stat al Oficiului Român pentru Adopții emite prezentul ordin.
Art. 1. — Se aprobă Metodologia privind evaluarea în
vederea obținerii atestatului de persoană/familie aptă să
adopte, prevăzută în anexa nr. 1.
Art. 2. — Se aprobă modelul și conținutul următoarelor
formulare și documente utilizate în procedura de evaluare
în vederea obținerii atestatului de persoană/familie aptă să
adopte:
— Cerere de evaluare în vederea eliberării atestatului
de familie/persoană aptă să adopte — anexa nr. 2;
— Fișa de evaluare inițială — anexa nr. 3;
— Ancheta socială — anexa nr. 4;
— Fișa de evaluare psihologică a persoanei/familiei
potențial adoptatoare — anexa nr. 5;
— Fișa de observație pe parcursul pregătirii — anexa
nr. 6;
— Raport final de evaluare — anexa nr. 7;

— Atestat de persoană/familie aptă să adopte — anexa
nr. 8.
Art. 3. — Anexele nr. 1—8*) fac parte integrantă din
prezentul ordin.
Art. 4. — Direcțiile generale de asistență socială și
protecția copilului, precum și organismele private la care se
face referire în cuprinsul Hotărârii Guvernului nr. 1.442/2004
privind serviciile și activitățile ce pot fi desfășurate de către
organismele private române în cadrul procedurii adopției
interne vor duce la îndeplinire prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare în
termen de 30 de zile de la data publicării.

Secretarul de stat al Oficiului Român pentru Adopții,
Theodora Bertzi
București, 5 decembrie 2006.
Nr. 136.
*) Anexele nr. 2—8 sunt reproduse în facsimil.
ANEXA Nr. 1

METODOLOGIE
privind evaluarea în vederea obținerii atestatului de persoană/familie aptă să adopte
I. Introducere
Evaluarea persoanei/familiei potențial adoptatoare este un
proces complex, planificat, prin care se urmăresc istoricul
persoanei/familiei, evoluția, dinamica și funcționarea
acesteia în timp, interacțiunile din cadrul familiei și în
comunitate, capacitățile parentale ale persoanei/familiei care
solicită obținerea atestatului.
Evaluarea persoanei/familiei potențial adoptatoare se
face de către profesioniștii direcției generale de asistență
socială și protecția copilului, denumită în continuare
DGASPC, sau ai unui organism privat acreditat, denumit în
continuare OPA, care a obținut licența de funcționare; este
o activitate care începe odată cu primul contact, atunci
când familia/persoana depune cerere în vederea obținerii
atestatului de familie/persoană aptă să adopte, și continuă
printr-o serie de întâlniri cu familia/persoana solicitantă.
Procesul de evaluare include trei componente:
• evaluarea socială a persoanei/familiei potențial
adoptatoare;

• evaluarea psihologică a persoanei/familiei potențial
adoptatoare;
• pregătirea pentru asumarea în cunoștință de cauză a
rolului de părinte a persoanei/familiei potențial adoptatoare.
Familia care dorește să adopte un copil trebuie să
depună la DGASPC din județul/sectorul de domiciliu o
cerere scrisă în vederea evaluării condițiilor morale și
materiale. La cerere se vor anexa actele prevăzute de lege
(art. 2 din normele metodologice aprobate prin Hotărârea
Guvernului nr. 1.435/2004).
Profesionistul (asistentul social/psihologul) care
înregistrează cererea persoanei/familiei realizează o
informare administrativă preliminară a solicitantului/
solicitanților, oferind informații despre actele solicitate de
lege pentru întocmirea dosarului în vederea atestării și
etapele procesului de adopție. Informațiile vor fi oferite într-o
întâlnire de cel puțin 30 de minute.
Profesionistul care participă la această întâlnire va oferi
solicitantului/solicitanților un material informativ despre

MONITORUL OFICIAL AL ROMÂNIEI, PARTEA I, Nr. 1.016/21.XII.2006
procedura adopției interne, care trebuie să conțină
informații referitoare la:
— cadrul legal care reglementează adopția în România;
— definiția și efectele adopției;
— condițiile de fond ale adopției;
— actele care trebuie anexate la cererea de evaluare
(art. 2 din normele metodologice aprobate prin Hotărârea
Guvernului nr. 1.435/2004);
— termenul de soluționare a cererii privind evaluarea,
precum și modalitățile și termenele de contestare a
rezultatelor evaluării;
— procedura de evaluare și pregătire în vederea
obținerii atestatului;
— potrivirea dintre copil și persoana/familia adoptatoare
(potrivirea teoretică și practică), cu menționarea explicită a
faptului că aceasta are drept scop identificarea celei mai
potrivite familii pentru fiecare copil adoptabil și nu invers
(identificarea unui copil pentru o familie care dorește să
adopte);
— perioada de încredințare în vederea adopției;
— încuviințarea adopției de către instanța de judecată;
— serviciile/grupurile de sprijin care activează în
comunitate;
— monitorizarea postadopție.
Aceste informații trebuie să fie oferite persoanelor/
familiilor potențial adoptatoare prin intermediul unui material
scris, accesibil acestora din punctul de vedere al limbajului
utilizat. Solicitanții vor fi încurajați să adreseze
profesioniștilor din cadrul serviciului de adopție orice
întrebări suplimentare legate de informațiile scrise care le
sunt oferite.
II. Realizarea întâlnirilor în cadrul procesului de
evaluare
Asistentul social/psihologul va avea întâlniri cu
persoanele/familiile potențial adoptatoare, întâlniri care vor
avea loc în grup, în cuplu și individual. Întâlnirile vor avea
loc la domiciliul solicitanților și la sediul DGASPC. În
procesul de evaluare sunt incluse și discuții cu alți
profesioniști și orice alte investigații suplimentare
considerate utile de către responsabilul de caz/profesioniști.
Între profesioniști și persoanele/familiile potențial
adoptatoare au loc mai multe întâlniri (conform legislației în
vigoare fiind stabilite obligatoriu minimum 6 întâlniri) care
trebuie să fie realizate cu respectarea confidențialității.
Profesionistul implicat în realizarea întâlnirilor va fi deschis
în atitudine și comportament, astfel încât să îi inducă și
partenerului de discuție o atitudine deschisă, sinceră, cu
efecte benefice pentru ambele părți.
Pe parcursul întâlnirilor, profesionistul va proceda la:
— informarea familiei potențial adoptatoare despre:
• copiii adoptabili;
• rolurile și responsabilitățile familiei potențial
adoptatoare;
• procedura de urmat pentru a deveni familie
adoptatoare (cerințele/criteriile de îndeplinit, caracteristicile
pentru a deveni familie adoptatoare);
— încurajarea solicitanților în conștientizarea punctelor
slabe și punctelor tari (resurselor) și în analizarea acestora;
— sprijinirea solicitantului în vederea dezvoltării
capacității de reflecție asupra propriei persoane, exprimării
emoțiilor/sentimentelor și mobilizării resurselor proprii pentru
a lua decizia de a continua sau de a se retrage din
procedura adopției;
— angajarea în discuții fără a emite păreri sau opinii
critice.

7

Întâlnirile în grup
Experiența a arătat că cei care doresc să adopte un
copil se simt în largul lor când își exprimă sentimentele,
dar și îngrijorările, împreună cu alți potențiali părinți
adoptivi, aflați în situații similare.
Informarea și pregătirea potențialilor părinți adoptivi prin
discuții în grup, moderate de asistentul social sau de
psiholog, includ atât vizionare de casete video—filme, cât
și scenarii, exerciții imaginative care sunt rezolvate de
potențialii părinți adoptivi, anticipând astfel ipostaze
concrete în care s-ar putea afla.
Întâlnirile de grup le permit potențialilor părinți adoptivi
să dezbată ei înșiși unele aspecte fundamentale, să pună
în practică, în mod concret, unele dintre calitățile care le
sunt cerute, ceea ce le va permite profesioniștilor să
aprecieze obiectiv dacă acestea există sau nu.
Se recomandă să fie invitate cel mult 8 cupluri/
16 persoane la întâlnirile de grup și se vor organiza
4 întâlniri (o întâlnire de informare și 3 de pregătire) pe
parcursul procesului de evaluare și pregătire pentru
acestea.
Întâlnirile individuale
Desfășurându-se și într-un cadru mai intim, întâlnirile
individuale oferă mai repede posibilitatea realizării unei
relații sincere și deschise între profesionist și solicitant. În
cadrul acestor întâlniri se va discuta pe larg despre istoria
personală, relațiile în cadrul familiei, motivația pentru a
adopta etc.
Întâlnirile individuale pot alterna cu cele de grup, scopul
comun fiind același — de a evalua cuplurile care doresc
să adopte.
III. Întâlnirea de informare
Scopul întâlnirii este informarea cât mai corectă a
familiilor/persoanelor potențial adoptatoare despre
particularitățile parentalității adoptive la diferite nivele —
legal, administrativ și sociopsihomedical —, astfel încât să
fie cât mai bine pregătite pentru a face demersurile
necesare în acest sens.
Această întâlnire se realizează la sediul DGASPC/OPA.
Este recomandat să fie o întâlnire de grup moderată de
unul sau de 2 asistenți sociali/psihologi. De asemenea, se
recomandă ca la această întâlnire să participe cel mult
8 cupluri/16 persoane, care au solicitat la DGASPC
evaluarea garanțiilor morale și condițiilor materiale și care
au depus la dosar actele prevăzute de lege.
Organizarea unei astfel de întâlniri în grup permite
participanților să se distanțeze de propria lor experiență de
viață, determină un schimb de experiență și de cunoștințe,
pune bazele unei dinamici de gândire al cărei scop este
să valorizeze și să dezvolte abilități parentale de care
potențialii părinți adoptivi vor avea mare nevoie.
În cadrul unor astfel de întâlniri, participanții trebuie să
fie informați nu numai despre dificultățile pe care le pot
întâmpina, ci, mai ales, despre soluțiile care pot fi folosite,
despre atitudinile adecvate pe care să le adopte pentru a
favoriza dezvoltarea copiilor.
Întâlnirea de informare, apoi întâlnirile de pregătire îi
ajută pe potențialii părinți adoptivi să-și clarifice
percepția/imaginea inițială asupra adopției (prejudecățile)
prin dobândirea unor informații și a unor cunoștințe
fundamentate pe experiența și pe expertiza științifică.
Timpul recomandat pentru desfășurarea acestei întâlniri
este de 4 ore.
Profesioniștii din domeniul adopției trebuie să acorde o
atenție deosebită adulților care doresc să adopte, în
măsura în care aceștia din urmă își vor asuma
răspunderea protejării copiilor care le vor fi încredințați.

8

MONITORUL OFICIAL AL ROMÂNIEI, PARTEA I, Nr. 1.016/21.XII.2006

Această misiune parentală constă în a garanta
satisfacerea nevoilor esențiale ale copiilor, atât din punct
de vedere fizic, cât și afectiv, în a le oferi condiții de
dezvoltare a capacităților și a aspirațiilor lor, în a-i ajuta să
devină treptat autonomi.
Prin urmare, prima sarcină a profesioniștilor va fi să le
ofere solicitanților un exemplu pentru atitudinea pe care ar
dori ca aceștia din urmă să o aibă față de copilul care le
va fi încredințat, o atitudine de respect, empatie și de
încredere reciprocă.
IV. Evaluarea socială a persoanei/familiei potențial
adoptatoare
Asistentul social responsabil de caz realizează ancheta
socială în urma vizitelor la domiciliul solicitantului/familiei,
verificării referințelor de la locurile de muncă, vizitelor în
comunitate sau la domiciliul membrilor relevanți ai familiei
extinse (care pot deveni persoane de sprijin pentru familie
după momentul adopției). În urma fiecărei întâlniri,
asistentul social întocmește rapoarte de vizită/întâlnire, pe
baza cărora va completa ancheta socială.
Prima vizită la domiciliul solicitanților se va realiza de
asistentul social împreună cu psihologul. Astfel, se
stabilește primul contact între profesioniștii care se vor
ocupa de caz și persoana/familia potențial adoptatoare.
Asistentul social și psihologul vor face primele observații
cu privire la persoana/familia potențial adoptatoare.
Ca urmare a acestei vizite, profesioniștii vor completa
Fișa de evaluare inițială, urmând ca toate informațiile
necesare completării Anchetei sociale să fie obținute de
asistentul social pe parcursul următoarelor vizite la
domiciliul solicitanților, la locurile de muncă ale acestora, la
membrii familiei extinse sau în comunitate.
Psihologul va consemna în Fișa de evaluare psihologică
primele informații relevante, urmând a finaliza evaluarea
psihologică pe parcursul mai multor întâlniri.
Este important ca solicitanții să nu resimtă această
primă vizită ca pe o inspecție și pentru aceasta asistentul
social trebuie să îi informeze cu claritate asupra scopului
vizitei: să verifice dacă copilul va intra într-un mediu
familial sigur și sănătos și dacă familia prezintă condiții
pentru creșterea și îngrijirea corespunzătoare a unui copil.
Solicitanților li se va preciza că este de dorit să fie
deschiși și onești pe întreaga durată a procesului de
adopție, să ofere toate informațiile necesare corect și cu
acuratețe și să participe activ la evaluare și la sesiunile de
pregătire.
Solicitanții vor fi ajutați să înțeleagă că adopția este un
angajament al întregii familii și de aceea trebuie să
faciliteze întâlnirile sau discuțiile asistentului social și
psihologului cu membrii familiei extinse, în funcție de
particularitățile fiecărui caz. La finalul acestei vizite se
stabilește, de comun acord, un calendar al următoarelor
întâlniri ale familiei cu echipa de profesioniști care
realizează evaluarea.
Asistentul social, prin intervievarea cuplului sau a soților
individual, în mediul acestora de viață, explorează istoria și
funcționalitatea familiei, caracteristicile și resursele ei pentru
a putea deveni cu succes familie adoptatoare, credințe,
convingeri, atitudini, opinii, obiective, realizări, deprinderi de
viață, și observă interacțiunea în cuplu.
O atenție deosebită se acordă de către asistentul social
locuinței și condițiilor materiale de care familia dispune și
acesta își formulează primele recomandări referitoare la
amenajarea și funcționalitatea locuinței.
Asistentul social trebuie să aloce timp suficient pentru
realizarea interviurilor cu toate persoanele care locuiesc la
același domiciliu și pentru a discuta cu angajatorii

persoanelor solicitante, cu rudele acestora sau cu
persoanele importante din comunitate.
Evaluarea socială vizează următoarele aspecte:
— date privind persoana/familia potențial adoptatoare:
• date generale despre solicitanți: structura familiei, cu
detalii generale despre data și locul nașterii, domiciliul
solicitanților, studiile și domeniul în care profesează, locul
de muncă și venitul obținut, etnia, religia și limba vorbită în
familie, dacă au avut antecedente penale;
• date despre copiii biologici/adoptați/în plasament (dacă
este cazul): cum se văd ei înșiși, relațiile semnificative cu
alte persoane și cu părinții; identitatea etnică,
temperamentul, talentele și nevoile speciale; atitudinea față
de potențiala adopție; modul în care au fost implicați în
procesul de pregătire a adopției;
• informații despre alte persoane care locuiesc la
același domiciliu: relația cu solicitanții, dacă vor locui în
continuare în aceeași locuință, atitudinea lor față de
adopția unui copil, cât de important este acordul lor pentru
solicitanți;
• profilul solicitanților (temperament; atitudini față de alte
etnii, culturi; percepția față de societatea actuală; relațiile
de familie; pasiuni, talente);
• climatul intrafamilial (relații anterioare semnificative;
relația prezentă: evoluția relației, rezolvarea conflictelor,
comunicare, domenii de interes, sentimente, roluri și
așteptări; stilul de viață; capacitatea parentală);
• motivul adopției;
• situația financiară (inclusiv atitudinea față de bani și
probleme financiare);
— date despre familia extinsă (structura familiei, cu
detalii despre părinții și frații solicitanților, detalii
semnificative despre membrii familiei, relațiile trecute și
prezente ale familiei);
— date despre rețeaua de sprijin (relațiile/sistemele cele
mai semnificative și importanța acestora pentru solicitanți în
legătură cu adopția);
— informații de la locul de muncă (experiența de lucru,
serviciul actual sau viitor; importanța muncii; atitudinea față
de muncă, modul în care afectează aceasta viața de
familie și rolurile din familie; satisfacția în muncă).
V. Evaluarea psihologică a persoanei/familiei potențial
adoptatoare
Psihologul va folosi metoda interviului în vederea
obținerii tuturor informațiilor necesare completării Fișei de
evaluare psihologică a persoanei/familiei potențial
adoptatoare.
Dacă pe parcursul interviului, în funcție de răspunsurile
primite la întrebări și/sau de comportamentul neadecvat al
persoanei evaluate, există suspiciunea anumitor tulburări
psihologice sau suspiciunea că persoana nu înțelege
întrebările care îi sunt adresate, psihologul va folosi în
evaluare și teste psihologice.
Evaluarea psihologică se va efectua la sediul
DGASPC/OPA pe parcursul mai multor ședințe (minimum 3),
individual și în cuplu, dintre care una este destinată
consilierii persoanei/cuplului în vederea asumării în
cunoștință de cauză a rolului de potențial părinte/potențiali
părinți. Ședințele de evaluare psihologică vor avea loc
într-un spațiu special amenajat destinat activităților derulate
de psiholog. Spațiul trebuie să asigure intimitatea și
siguranța persoanelor/familiilor adoptatoare. Durata unei
ședințe de evaluare/consiliere va fi de 45—50 de minute.
Pe parcursul evaluării, psihologul va fi ghidat atât de
etica profesională, cât și de drepturile persoanei, de
standardele morale, valorile individuale și culturale specifice

MONITORUL OFICIAL AL ROMÂNIEI, PARTEA I, Nr. 1.016/21.XII.2006
acestuia. Psihologul trebuie să fie onest, integru și obiectiv
în relația sa cu persoana/familia adoptatoare.
Evaluarea psihologică vizează următoarele aspecte:
— anamneza persoanei adoptatoare sau a fiecărui
membru al cuplului conjugal (antecedente psihiatrice;
evenimente psihotraumatizante; autoadministrare excesivă
de tranchilizante, sedative; consum de alcool, droguri, alte
substanțe; alte dependențe; stabilitate emoțională,
capacitate de autocontrol; capacitate de exprimare a
emoțiilor și sentimentelor; rezistență la stres; experiența
personală privind separarea/pierderea; capacitatea de a
depăși eșecuri și neîmpliniri; gândire pozitivă; idealuri în
viață; concepție despre viață; autocaracterizare;
caracterizarea partenerului; atenție și disponibilitate la
nevoile celorlalți; empatie, răbdare, compasiune);
— istoria maritală și relația de cuplu (relația de cuplu
dinainte de căsătorie; modul de construire a rolurilor
maritale; stabilitatea afectivă a cuplului; nivelul și calitatea
comunicării în cadrul cuplului; împărțirea rolurilor maritale;
proiecte de viitor; domenii de tensiune/conflict; modalități de
rezolvare a problemelor/conflictelor; modalități de
împărtășire a problemelor; așteptări ale soților unul față de
celălalt; mod de împărtășire a iubirii, tandreței; concordanța
părerilor și convingerilor;
— relația cu propriii părinți (relația cu mama; relația cu
tatăl; propria copilărie: cum a perceput experiențele pozitive
și negative; cum apreciază abilitățile parentale ale propriilor
părinți/persoane de îngrijire; ce ar face în aceleași situații
în calitate de părinte: ce ar schimba în raport cu propriii
copii și cum ar face acest lucru, ce consideră că a fost
greșit în comportamentul părinților);
— relațiile cu ceilalți (relația cu familia extinsă; relația
cu prietenii; relația cu comunitatea; frecvența și calitatea
contactelor cu aceștia; eventuale conflicte; disponibilitatea
familiei, prietenilor, vecinilor ca rețea de sprijin; atitudinea
acestora față de adopție; relația cu alți copii: proprii, din
familie, din comunitate);
— stilul de viață al familiei (sistemul de valori,
convingeri și norme; atitudinea față de viață; programul
zilnic, săptămânal, lunar, anual al familiei; modul de
petrecere a vacanțelor; gestionarea timpului liber;
sărbătorirea evenimentelor importante; reguli în familie,
atitudinea față de educația copiilor);
— motivația de a adopta (acceptarea propriei sterilități;
inițierea proiectului adopției; experiența adopției; avantaje și
dezavantaje ale adopției; motivul pentru care doresc să
adopte; speranțe legate de evenimentul adopției; ce anume
i-ar împiedica să finalizeze adopția);
— așteptările în legătură cu adopția (cunoașterea
nevoilor copilului adoptabil; așteptări referitoare la copilul
adoptat; temeri, anxietăți, incertitudini; îcopilul imaginar“:
vârstă, sex, etnie, religie, probleme medicale și psihologice
versus îcopilul real“; modalități de informare a copilului
despre adopție și despre familia sa de origine; modelul
educațional pentru copil; proiecte de viitor pentru copiii);
— capacități parentale (reprezentarea ca familie; modul
în care își percep rolul de viitori părinți; experiența îngrijirii
copiilor sau lucrului cu copiii; capacitatea de a-și împărți
rolurile și responsabilitățile creșterii copilului adoptat;
gestionarea sentimentelor și emoțiilor în relație cu copiii;
gestionarea situațiilor dificile; disponibilitatea la schimbare;
capacitatea de a înțelege schimbările care se impun în
stilul de viață al familiei odată cu adopția; acceptarea
individualității copilului; înțelegerea etapelor de dezvoltare a
copiilor și a modului în care dezvoltarea este influențată de
experiențele timpurii ale copilului adoptat; protejarea
copilului împotriva oricăror forme de abuz; flexibilitatea în

9

ceea ce privește așteptările, atitudini și comportamente
conform vârstei, nevoilor și particularităților copiilor;
stabilirea limitelor, regulilor de disciplină; sistemul de
pedeapsă-recompensă; atitudinea față de dezvăluirea
secretului adopției; înțelegerea motivelor separării copiilor
de părinții lor, capacitatea de a înțelege relația copilului cu
familia sa de origine).
Pe parcursul întregului proces de evaluare psihologică,
profesionistul va urmări cu prioritate existența capacităților
parentale ale solicitanților, va identifica împreună cu aceștia
resursele pe care le au în vederea dezvoltării capacităților
parentale insuficient dezvoltate și îi va consilia în legătură
cu dobândirea/dezvoltarea acestora. Psihologul va urmări,
prin participare la sesiunile de pregătire sau prin discuțiile
cu profesionistul care va susține sesiunile de pregătire,
evoluția solicitanților din punctul de vedere al dezvoltării
capacităților parentale.
VI. Pregătirea persoanelor/familiilor potențial adoptatoare
Pregătirea persoanelor/familiilor potențial adoptatoare se
va structura în 3 întâlniri/sesiuni. De preferat este
organizarea sesiunilor la un interval de minimum 5 zile
pentru a le da posibilitate participanților să reflecteze
asupra subiectelor discutate în timpul sesiunii și să aibă
timp suficient pentru a rezolva diverse teme pentru acasă.
Sesiunile de pregătire vor fi organizate la sediul
DGASPC/OPA, în săli de curs corespunzătoare.
Se recomandă realizarea pregătirii în grupuri de
minimum 3 cupluri/6 persoane — maximum 8
cupluri/16 persoane, dar în situația în care nu sunt
suficiente persoane pentru a constitui un grup, pregătirea
se poate realiza și individual/în cuplu. În mod obligatoriu la
grup vor participa atât soțul, cât și soția. Locul desfășurării,
ziua și ora vor fi stabilite de comun acord cu participanții
la grup.
Pregătirea persoanelor/familiilor potențial adoptatoare
este organizată și susținută de către un profesionist
(asistent social/psiholog) sau 2 profesioniști, angajați ai
serviciului de adopție.
Se recomandă ca fiecare sesiune din cele 3 sesiuni de
pregătire să se deruleze pe o perioadă de 4—6 ore, în
funcție de numărul participanților și de problematica
abordată. Profesionistul va completa, la finalul fiecărei zile
de pregătire, informațiile relevante cuprinse în Fișa de
observație pe parcursul pregătirii.
Pregătirea persoanelor/familiilor potențial adoptatoare are
drept scop dezvoltarea capacităților parentale necesare
creșterii și îngrijirii unui îcopil adoptabil“, sensibilizarea
acestora în legătură cu particularitățile copiilor adoptabili și
înțelegerea importanței acceptării copilului îreal“.
În cadrul sesiunilor de pregătire, moderatorul (asistent
social/psiholog) are următoarele responsabilități:
— crearea cadrului întâlnirilor de grup;
— încurajarea participanților să-și exprime liber opiniile,
sentimentele, experiențele personale;
— facilitarea schimburilor informaționale între participanți;
— stabilirea unor relații de încredere și de durată cu
participanții;
— identificarea dificultăților, obstacolelor și soluțiilor;
— exprimarea lucrurilor importante care sunt dificil de
verbalizat de către participanți;
— evaluarea rezultatelor și a impactului grupului asupra
participanților;
— solicitarea permanentă a feed-back-ului de la
participanți;
— evaluarea progreselor și a impactului sesiunilor de
pregătire asupra participanților.

10

MONITORUL OFICIAL AL ROMÂNIEI, PARTEA I, Nr. 1.016/21.XII.2006

Metodele de lucru care vor fi folosite în cadrul sesiunilor
sunt: prezentarea, brainstormingul, demonstrația, exerciții în
grupuri mici, discuții de grup în plen, studii de caz.
Tematica celor trei sesiuni de pregătire este prezentată
în continuare:
Prima sesiune de pregătire:
1. Caracteristicile copilului adoptabil
1.1. Motivele instituționalizării copilului
1.2. Caracteristicile biologice și psihologice specifice
copilului instituționalizat
1.3. Consecințele instituționalizării copilului la diferite
vârste
1.4. Efectele traumei abandonului asupra copilului
1.5. Tulburările psihologice frecvent întâlnite la copilul
adoptabil/adoptat
A 2-a sesiune de pregătire:
2. Sterilitatea/Infertilitatea
2.1. Fazele durerii și pierderii
2.2. Necesitatea parcurgerii acestor faze
2.3. Propria atitudine față de sterilitate
2.4. Efectele neacceptării propriei sterilități asupra
adopției
3. Relația cu propriii părinți
3.1. Modalitățile de relaționare cu propriii părinți
3.2. Analizarea propriilor emoții și sentimente referitoare
la relația cu părinții și efectele acestora asupra vieții de
adult
4. Capacitatea de relaționare și de comunicare cu
ceilalți, familia extinsă, vecini etc.
4.1. Necesitatea informării membrilor familiei extinse
despre intenția de a adopta, efectele adopției asupra
familiei, modul de derulare a procesului de adopție
4.2. Identificarea persoanelor de sprijin în cadrul familiei
și anturajului; serviciile de sprijin în adopție
5. Capacitatea de a gestiona diferențele de opinie,
conflictele, dezacordurile
5.1. Posibile reacții ale familiei lărgite, anturajului și
comunității față de adopție
5.2. Modalități de gestionare a diferențelor de opinie
față de adopție
5.3. Posibilitatea apariției conflictelor odată cu intrarea
copilului în familie
5.4. Posibile conflicte în propria familie extinsă/propriul
anturaj
5.5. Modalități de gestionare a conflictelor
6. Capacitatea de a se adapta la situații noi
6.1. Etapele procesului de mutare a copilului în familia
adoptatoare
6.2. Descrierea modului de organizare a mediului fizic
din propria casă (stimulativ și securizant), pregătit pentru
momentul mutării
6.3. Descrierea modului de organizare a programului
personal de viață modificat în vederea primirii copilului
6.4. Principalele manifestări fizice și psihologice care pot
apărea la copilul adoptat și la familia adoptatoare în
momentul mutării
6.5. Modalități de gestionare și remediere a acestor
manifestări
7. Capacitatea cuplului de a funcționa în echipa
parentală
7.1. Rolurile și responsabilitățile membrilor cuplului
7.2. Identificarea momentelor critice ale dinamicii cuplului
și a modalităților de gestionare a situațiilor critice
A 3-a sesiune de pregătire:
8. Motivația pentru adopție
8.1. Motivația participanților pentru adopție

9. Așteptările familiilor potențial adoptatoare față de
copilul pe care ar dori să îl adopte
9.1. Imaginea copilului ideal
9.2. Necesitatea adaptării imaginii copilului ideal la
copilul real adoptabil
10. Etapele dezvoltării copilului
10.1. Prezentarea etapelor de dezvoltare a copilului
(caracteristicile fiecărei etape) și factorii care le influențează
10.2. Necesitatea individualizării îngrijirii la particularitățile
fiecărui copil
10.3. Definirea atașamentului, tipurile de atașament
10.4. Efectele lipsei de atașament
10.5. Factorii care conduc la tulburările de atașament
(separarea, instituționalizarea și consecințele acesteia)
10.6. Rolul mediului familial în dezvoltarea personalității
copilului
11. Reprezentările despre familia biologică a copilului
adoptabil și ale motivelor abandonului
11.1. Cauzele abandonării copiilor
11.2. Situații de abandon al copilului
11.3. Necesitatea dezvăluirii adopției și a originii
copilului adoptat
11.4. Modalități de explicare a adopției pentru diferite
categorii de vârstă a copiilor
11.5. Necesitatea conturării unei imagini adecvate
despre familia biologică pe care o vor transmite copilului
11.6. Necesitatea cunoașterii de către copil a propriei
istorii
11.7. Elementele conținute în îCartea vieții“ și beneficiile
utilizării acesteia
12. Rolul parental
12.1. Posibile dificultăți de relaționare a cuplului cu
copilul adoptat
12.2. Rolul familiei în dezvoltarea copilului (rolul
emoțiilor și al stimulării cognitive pentru dezvoltarea
copilului, calități și comportamente ale adultului care
stimulează dezvoltarea copilului, situații de abuz în educația
copiilor, stabilirea limitelor etc.)
VII. Întâlnirea echipei multidisciplinare pentru
elaborarea raportului final
Raportul final va conține sinteza informațiilor psihosociale, concluziile fiecărui profesionist (asistent social,
psiholog) pe baza evaluării sociale și psihologice, evaluarea
aptitudinilor parentale și recomandarea în vederea eliberării
sau neeliberării atestatului de persoană/familie aptă să
adopte.
La această întâlnire este convocată persoana/familia
pentru a i se comunica concluziile evaluării și
recomandarea echipei de profesioniști care a instrumentat
cazul privind eliberarea sau neeliberarea atestatului de
persoană/familie aptă să adopte.

11

MONITORUL OFICIAL AL ROMÂNIEI, PARTEA I, Nr. 1.016/21.XII.2006
ANEXA Nr. 2

12

MONITORUL OFICIAL AL ROMÂNIEI, PARTEA I, Nr. 1.016/21.XII.2006
ANEXA Nr. 3

MONITORUL OFICIAL AL ROMÂNIEI, PARTEA I, Nr. 1.016/21.XII.2006

13

14

MONITORUL OFICIAL AL ROMÂNIEI, PARTEA I, Nr. 1.016/21.XII.2006

15

MONITORUL OFICIAL AL ROMÂNIEI, PARTEA I, Nr. 1.016/21.XII.2006
ANEXA Nr. 4

16

MONITORUL OFICIAL AL ROMÂNIEI, PARTEA I, Nr. 1.016/21.XII.2006

MONITORUL OFICIAL AL ROMÂNIEI, PARTEA I, Nr. 1.016/21.XII.2006

17

18

MONITORUL OFICIAL AL ROMÂNIEI, PARTEA I, Nr. 1.016/21.XII.2006

MONITORUL OFICIAL AL ROMÂNIEI, PARTEA I, Nr. 1.016/21.XII.2006

19

20

MONITORUL OFICIAL AL ROMÂNIEI, PARTEA I, Nr. 1.016/21.XII.2006

21

MONITORUL OFICIAL AL ROMÂNIEI, PARTEA I, Nr. 1.016/21.XII.2006

ANEXA Nr. 5

22

MONITORUL OFICIAL AL ROMÂNIEI, PARTEA I, Nr. 1.016/21.XII.2006

MONITORUL OFICIAL AL ROMÂNIEI, PARTEA I, Nr. 1.016/21.XII.2006

23

ANEXA Nr. 6

24

MONITORUL OFICIAL AL ROMÂNIEI, PARTEA I, Nr. 1.016/21.XII.2006

MONITORUL OFICIAL AL ROMÂNIEI, PARTEA I, Nr. 1.016/21.XII.2006

25

26

MONITORUL OFICIAL AL ROMÂNIEI, PARTEA I, Nr. 1.016/21.XII.2006

MONITORUL OFICIAL AL ROMÂNIEI, PARTEA I, Nr. 1.016/21.XII.2006

27

28

MONITORUL OFICIAL AL ROMÂNIEI, PARTEA I, Nr. 1.016/21.XII.2006

29

MONITORUL OFICIAL AL ROMÂNIEI, PARTEA I, Nr. 1.016/21.XII.2006
ANEXA Nr. 7

30

MONITORUL OFICIAL AL ROMÂNIEI, PARTEA I, Nr. 1.016/21.XII.2006

MONITORUL OFICIAL AL ROMÂNIEI, PARTEA I, Nr. 1.016/21.XII.2006

31

32

MONITORUL OFICIAL AL ROMÂNIEI, PARTEA I, Nr. 1.016/21.XII.2006
ANEXA Nr. 8

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.016/21.XII.2006 conține 32 de pagini.

Prețul: 2,25 lei

&JUYDGY|149281]
ISSN 1453—4495

