PARTEA

Anul 174 (XVIII) — Nr. 140

I

LEGI, DECRETE, HOTĂRÂRI ȘI ALTE ACTE

Marți, 14 februarie 2006

SUMAR

Nr.

Pagina

Nr.

DECRETE

164.

159.

— Decret pentru eliberarea din funcție a unui
procuror ....................................................................

1

165.

160.

— Decret pentru eliberarea din funcție a unui
procuror ....................................................................

2

166.

— Decret pentru eliberarea din funcție a unui
procuror ....................................................................

2

— Decret pentru eliberarea din funcție a unui
judecător ...................................................................

2

— Decret pentru eliberarea din funcție a unui
procuror ....................................................................

3

161.
162.
163.

116.

Pagina
— Decret pentru eliberarea din funcție a unui
judecător ...................................................................
— Decret pentru eliberarea din funcție a unui
judecător ...................................................................
— Decret pentru eliberarea din funcție a unui
judecător ...................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru aprobarea Normelor tehnice
privind eliberarea, înlocuirea, schimbarea și
înnoirea cartelelor tahografice ................................

DECRETE
PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul judecătorilor
și procurorilor, republicată, precum și ale art. 35 lit. a) din Legea
nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 1 din
data de 4 ianuarie 2006,
Președintele României

d e c r e t e a z ă:

Articol unic. — Domnul Mureșan Ioan, procuror în cadrul Parchetului
de pe lângă Curtea de Apel Târgu Mureș, se eliberează din funcție ca
urmare a pensionării.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 159.

3
3
4

4–8

2

MONITORUL OFICIAL AL ROMÂNIEI, PARTEA I, Nr. 140/14.II.2006
PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 1
din data de 4 ianuarie 2006,
Președintele României

d e c r e t e a z ă:

Articol unic. — Domnul Ioan Pal, prim-procuror la Parchetul de pe
lângă Judecătoria Satu Mare, se eliberează din funcție ca urmare a
pensionării.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 160.
PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 1
din data de 4 ianuarie 2006,
Președintele României

d e c r e t e a z ă:

Articol unic. — Domnul Duțu Alexandru Gheorghe, procuror în cadrul
Parchetului de pe lângă Tribunalul Buzău, se eliberează din funcție ca
urmare a pensionării.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 161.
PREȘEDINTELE ROMÂNIEI

DECRET
pentru eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 67
din data de 25 ianuarie 2006,
Președintele României

d e c r e t e a z ă:

Articol unic. — Domnul Ezer Gheorghe, judecător la Curtea de Apel
București, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 162.

MONITORUL OFICIAL AL ROMÂNIEI, PARTEA I, Nr. 140/14.II.2006
PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. a) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 28
din data de 25 ianuarie 2006,
Președintele României

d e c r e t e a z ă:

Articol unic. — La data de 15 februarie 2006, domnul Vucă EmilGabriel, prim-procuror adjunct al Parchetului de pe lângă Tribunalul Giurgiu,
se eliberează din funcție ca urmare a demisiei.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 163.
PREȘEDINTELE ROMÂNIEI

DECRET
pentru eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 27
din data de 25 ianuarie 2006,
Președintele României

d e c r e t e a z ă:

Articol unic. — Domnul Gavril Gheorghe, judecător la Tribunalul
Botoșani, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 164.
PREȘEDINTELE ROMÂNIEI

DECRET
pentru eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 56
din data de 25 ianuarie 2006,
Președintele României

d e c r e t e a z ă:

Articol unic. — Domnul Talancă Constantin, judecător la Tribunalul
Botoșani, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 165.

3

4

MONITORUL OFICIAL AL ROMÂNIEI, PARTEA I, Nr. 140/14.II.2006
PREȘEDINTELE ROMÂNIEI

DECRET
pentru eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 65
alin. (1) lit. b) și alin. (2) din Legea nr. 303/2004 privind statutul
judecătorilor și procurorilor, republicată, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată,
având în vedere Hotărârea Consiliului Superior al Magistraturii nr. 57
din data de 25 ianuarie 2006,
Președintele României d e c r e t e a z ă:
Articol unic. — Doamna Iacob Doinița, judecător la Curtea de Apel
Suceava, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 8 februarie 2006.
Nr. 166.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Normelor tehnice privind eliberarea, înlocuirea,
schimbarea și înnoirea cartelelor tahografice
În temeiul prevederilor art. III din Ordonanța Guvernului nr. 55/2005 pentru modificarea și completarea Ordonanței
Guvernului nr. 17/2002 privind stabilirea perioadelor de conducere și a perioadelor de odihnă ale conducătorilor
vehiculelor care efectuează transporturi rutiere, aprobată cu modificări și completări prin Legea nr. 335/2005, și ale art. 5
alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor
și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Normele tehnice privind eliberarea,
înlocuirea, schimbarea și înnoirea cartelelor tahografice,
prevăzute în anexa care face parte integrantă din prezentul
ordin.
Art. 2. — Prezentul ordin creează cadrul juridic necesar
aplicării directe, de la data aderării, a Regulamentului
Consiliului
nr.
2.135/98/CE
pentru
modificarea
Regulamentului Consiliului nr. 3.821/85 și a Directivei
Consiliului nr. 599/88, publicat în Jurnalul Oficial al
Comunităților Europene nr. L 274/1 din 9 octombrie 1998,
și a Regulamentului Comisiei (CE) nr. 1.360/2002 de
adaptare pentru a șaptea oară la programul tehnic al
Regulamentului Consiliului (CEE) nr. 3.821/85 privind
aparatele de înregistrare în transportul rutier, publicat în

Jurnalul Oficial al Comunităților Europene nr. 207 din
5 august 2002.
Art. 3. — Autoritatea Rutieră Română — A.R.R. își va
modifica structura organizatorică prin înființarea unui birou
pentru eliberarea și gestionarea cartelelor tahografice.
Art. 4. — Autoritatea Rutieră Română — A.R.R. și
Regia Autonomă îRegistrul Auto Român“ vor duce la
îndeplinire prevederile prezentului ordin.
Art. 5. — Tarifele de eliberare, înnoire, schimbare și
înlocuire a cartelelor tahografice vor fi stabilite prin ordin al
ministrului transporturilor, construcțiilor și turismului.
Art. 6. — Prezentul ordin se publică în Monitorul Oficial
al României, Partea I, și va intra în vigoare la data de
1 decembrie 2006.

Ministrul transporturilor, construcțiilor și turismului,
Gheorghe Dobre

București, 30 ianuarie 2006.
Nr. 116.

MONITORUL OFICIAL AL ROMÂNIEI, PARTEA I, Nr. 140/14.II.2006

5
ANEXĂ

NORME TEHNICE
privind eliberarea, înlocuirea, schimbarea și înnoirea cartelelor tahografice
CAPITOLUL I
Dispoziții generale
Art. 1. — (1) Tahograful digital este un tahograf care
înglobează cabluri, senzori, un dispozitiv electronic de
informare a șoferului, unul sau două cititoare de cartele
tahografice, o imprimantă integrată sau separată,
instrumente de afișaj și care permite descărcarea datelor de
memorie, afișarea sau imprimarea informațiilor stocate la
cerere, introducerea denumirilor localităților unde începe și
se termină perioada zilnică de lucru.
(2) Cartela tahografică este o cartelă de memorie
destinată a fi utilizată la un tahograf digital, care se
eliberează de către Autoritatea Rutieră Română — A.R.R.
prin agențiile sale teritoriale. Cartela tahografică permite
identificarea de către tahograful digital a deținătorului
cartelei sau a grupului căruia îi aparține deținătorul, precum
și descărcarea și stocarea datelor.
Art. 2. — (1) În funcție de utilizator, cartelele tahografice
pot fi de patru tipuri:
a) cartela conducătorului auto — eliberată unui anumit
conducător auto. Această cartelă identifică conducătorul auto
și permite stocarea datelor privind activitatea acestuia;
b) cartela întreprinderii — cartela eliberată proprietarului
sau deținătorului autovehiculului echipat cu un tahograf
digital. Această cartelă identifică întreprinderea și permite
afișarea, descărcarea și imprimarea datelor stocate în
tahograful digital blocat de întreprindere;
c) cartela de control — cartela eliberată personalului
abilitat cu efectuarea controlului conform legislației în
vigoare. Această cartelă identifică persoana care efectuează
controlul și autoritatea din care face parte și permite
accesul la datele stocate în memoria tahografului sau a
cartelelor conducătorilor auto pentru citirea, imprimarea
și/sau descărcarea datelor;
d) cartela agentului economic autorizat — cartela
eliberată unui producător de tahografe digitale, unui
fabricant de autovehicule sau unui agent economic autorizat
conform legislației în vigoare să monteze, să repare, să
regleze și să verifice tahografele digitale. Această cartelă
identifică deținătorul și permite încercarea și etalonarea
aparatului de control și/sau descărcarea datelor din aparat.
(2) Modelele cartelelor tahografice se vor stabili de către
Autoritatea Rutieră Română — A.R.R., respectându-se
modelul prezentat în Regulamentul Comisiei (CE)
nr. 1.360/2002 de adaptare pentru a șaptea oară la
programul tehnic al Regulamentului Consiliului (CEE)
nr. 3.821/85 privind aparatele de înregistrare în transportul
rutier, publicat în Jurnalul Oficial al Comunității Europene
nr. 207 din 5 august 2002.
Art. 3. — (1) Titularul unei cartele de conducător auto
poate fi și titular al unei cartele de întreprindere, dar nu
poate fi titular al unei cartele de agent economic autorizat.
(2) Titularul unei cartele de întreprindere poate fi și
titular al unei cartele de conducător auto, dar nu poate fi
titular al unei cartele de agent economic autorizat.
(3) Titularul unei cartele de agent economic autorizat nu
poate fi titular al unei cartele de conducător auto sau al
unei cartele de întreprindere.
CAPITOLUL II
Cartela conducătorului auto
Art. 4. — Orice conducător auto care efectuează
operațiuni de transport rutier cu vehicule ce fac obiectul
prevederilor Ordonanței Guvernului nr. 17/2002 privind
stabilirea perioadelor de conducere și a perioadelor de
odihnă ale conducătorilor vehiculelor care efectuează
transporturi rutiere, aprobată cu modificări și completări prin
Legea nr. 466/2003, cu modificările și completările

ulterioare, și care are reședința curentă în România poate
obține, la cerere, o cartelă de conducător auto.
Art. 5. — (1) Cartela conducătorului auto este nominală
și netransmisibilă, fiecare conducător auto putând deține o
singură cartelă de acest tip.
(2) Cartela conducătorului auto se eliberează acestuia
personal și are o valabilitate de 5 ani de la data eliberării.
Art. 6. — (1) În vederea obținerii cartelei conducătorului
auto, solicitantul va depune personal, la orice agenție
teritorială a Autorității Rutiere Române — A.R.R., un dosar
care va cuprinde următoarele documente:
a) cerere-tip al cărei model va fi stabilit de Autoritatea
Rutieră Română — A.R.R. și care poate fi obținută de la orice
agenție teritorială a Autorității Rutiere Române — A.R.R.;
b) copie a actului de identitate — buletin/carte de
identitate/pașaport;
c) copie a permisului de conducere valabil cel puțin
pentru una dintre categoriile C, C1, D și D1;
d) actul prin care se dovedește dreptul de muncă în
România, în cazul cetățenilor străini, alții decât cetățenii
statelor membre ale Uniunii Europene și cetățenii statelor
membre ale Spațiului Economic European;
e) copie a documentului/documentelor prin care se
dovedește că solicitantul are reședința curentă în România;
f) fotografia color actuală a conducătorului auto, în
format 25 x 32 mm;
g) dovada efectuării plății tarifului pentru eliberarea
cartelei de conducător auto.
(2) Autoritatea Rutieră Română — A.R.R. va elibera
cartela de conducător auto în termen de maximum 15 zile
de la data solicitării, prin agenția teritorială indicată de
solicitant în cererea sa, în situația în care acesta
îndeplinește condițiile prevăzute de legislația în vigoare, sau
va comunica în scris refuzul motivat al eliberării, după caz.
Art. 7. — Cartela conducătorului auto se poate retrage
de către Autoritatea Rutieră Română — A.R.R. în
următoarele cazuri:
a) când se constată că a fost falsificată;
b) când se constată că titularul a furnizat informații
eronate sau documente neconforme cu realitatea pentru
obținerea cartelei;
c) când se constată că este utilizată de către o altă
persoană decât titularul cartelei.
Art. 8. — Înainte de expirarea perioadei de valabilitate a
cartelei conducătorului auto, acesta poate solicita înnoirea
cartelei.
Art. 9. — (1) În vederea înnoirii cartelei conducătorului
auto, titularul va depune, cu cel puțin 15 zile înainte de
data expirării, la orice agenție teritorială a Autorității Rutiere
Române — A.R.R., un dosar care va cuprinde documentele
prevăzute la art. 6 alin. (1) lit. a)—f), împreună cu dovada
efectuării plății tarifului pentru înnoirea cartelei conducătorului
auto.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi cartele.
(3) Pentru a putea ridica noua cartelă, care va avea o
valabilitate de 5 ani de la data eliberării, conducătorul auto
o va returna pe cea veche, în caz contrar urmând să se
perceapă tariful pentru eliberarea unei cartele noi.
(4) Autoritatea Rutieră Română — A.R.R. va elibera
noua cartelă conducătorului auto, în termen de maximum
5 zile de la data solicitării, prin agenția teritorială indicată
de solicitant în cererea sa, în situația în care acesta
îndeplinește condițiile prevăzute de legislația în vigoare, sau
va comunica în scris refuzul motivat al înnoirii, după caz.
Art. 10. — În situația în care, după eliberarea cartelei
conducătorului auto, datele administrative înregistrate pe
aceasta privind titularul suferă modificări în ceea ce privește
numele, domiciliul sau numărul permisului de conducere,
precum și în situația în care titularul constată înscrierea

6

MONITORUL OFICIAL AL ROMÂNIEI, PARTEA I, Nr. 140/14.II.2006

eronată a unor date, acesta are obligația de a solicita
schimbarea cartelei.
Art. 11. — (1) În vederea schimbării cartelei
conducătorului auto, titularul va depune o cerere, în termen
de cel mult 7 zile de la data la care au survenit
modificările sau de la data la care a constatat înscrierea
eronată a unor date pe cartelă, la orice agenție teritorială a
Autorității Rutiere Române — A.R.R. Cererea va fi însoțită
de toate documentele ce atestă modificarea datelor
administrative înscrise pe cartelă sau documentele
doveditoare necesare pentru rectificarea înregistrărilor, după
caz, împreună cu dovada efectuării plății tarifului pentru
schimbarea cartelei.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Pentru a putea ridica noua cartelă, care va avea
aceeași dată limită de valabilitate ca și vechea cartelă,
conducătorul auto o va returna pe cea veche, în caz
contrar urmând să se perceapă tariful pentru eliberarea
unei cartele noi.
(4) Autoritatea Rutieră Română — A.R.R. va elibera
noua cartelă conducătorului auto, în termen de maximum
5 zile de la data solicitării, prin agenția teritorială indicată de
solicitant în cererea sa, în situația în care acesta
îndeplinește condițiile prevăzute de legislația în vigoare, sau
va comunica în scris refuzul motivat al schimbării, după caz.
Art. 12. — În situația în care cartela conducătorului auto
a fost pierdută, furată, deteriorată sau distrusă, titularul are
obligația de a solicita înlocuirea acesteia.
Art. 13. — (1) În vederea înlocuirii cartelei
conducătorului auto, titularul va depune o cerere, în termen
de cel mult 7 zile de la data la care cartela a fost
furată/pierdută/deteriorată/distrusă, la orice agenție teritorială
a Autorității Rutiere Române — A.R.R. Cererea va fi
însoțită de dovada eliberată de organul de poliție la care
s-a înregistrat declarația de furt sau de declarația pe
propria răspundere în cazul pierderii sau distrugerii, după
caz, împreună cu dovada efectuării plății tarifului pentru
înlocuirea cartelei.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Noua cartelă va avea aceeași dată limită de
valabilitate ca și vechea cartelă pe care o înlocuiește.
(4) Autoritatea Rutieră Română — A.R.R. va elibera
noua cartelă conducătorului auto, în termen de maximum
5 zile de la data solicitării, prin agenția teritorială indicată
de solicitant în cererea sa, în situația în care acesta
îndeplinește condițiile prevăzute de legislația în vigoare, sau
va comunica în scris refuzul motivat al înlocuirii, după caz.
(5) În situația în care cartela conducătorului auto
pierdută sau furată a fost recuperată sau aceasta a fost
deteriorată, titularul are obligația de a o preda imediat
agenției teritoriale a Autorității Rutiere Române — A.R.R. în
a cărei rază își are domiciliul.
CAPITOLUL III
Cartela întreprinderii
Art. 14. — Orice întreprindere care deține licență de
transport rutier sau certificat de transport rutier în cont
propriu și care efectuează operațiuni de transport rutier cu
vehicule ce fac obiectul prevederilor Ordonanței Guvernului
nr. 17/2002, aprobată cu modificări și completări prin Legea
nr. 466/2003, cu modificările și completările ulterioare, poate
obține, la cerere, oricâte cartele ale întreprinderii îi sunt
necesare pentru desfășurarea în bune condiții a activității.
Art. 15. — (1) Cartelele întreprinderii sunt nominale și
netransmisibile, iar întreprinderea va decide modul de
repartizare a acestora angajaților săi.
(2) Cartelele întreprinderii se eliberează reprezentantului
desemnat în acest sens de către întreprindere și au o
valabilitate de 5 ani de la data eliberării.

Art. 16. — (1) În vederea obținerii cartelei/cartelelor
întreprinderii, aceasta va depune la agenția teritorială a
Autorității Rutiere Române — A.R.R. în a cărei rază își are
sediul social sau, după caz, domiciliul un dosar care va
cuprinde următoarele documente:
a) cerere-tip al cărei model va fi stabilit de Autoritatea
Rutieră Română — A.R.R. și care poate fi obținută de la orice
agenție teritorială a Autorității Rutiere Române — A.R.R.;
b) dovada efectuării plății tarifului pentru eliberarea
cartelei/cartelelor de întreprindere solicitate.
(2) Autoritatea Rutieră Română — A.R.R. va elibera
cartela/cartelele întreprinderii în termen de maximum 15 zile
de la data solicitării, în situația în care aceasta îndeplinește
condițiile prevăzute de legislația în vigoare, sau va
comunica în scris refuzul motivat al eliberării, după caz.
Art. 17. — Cartela întreprinderii se poate retrage de către
Autoritatea Rutieră Română — A.R.R. în următoarele cazuri:
a) când se constată că a fost falsificată;
b) când se constată că datele administrative înregistrate
pe aceasta (numele sau adresa) s-au modificat, iar
întreprinderea nu a solicitat schimbarea cartelei în termenul
prevăzut la art. 21;
c) când se constată că este utilizată de către o altă
întreprindere decât cea pentru care a fost eliberată.
Art. 18. — Înainte de expirarea perioadei de valabilitate a
cartelei întreprinderii, aceasta poate solicita înnoirea cartelei.
Art. 19. — (1) În vederea înnoirii cartelei întreprinderii,
aceasta va depune, cu cel puțin 15 zile înainte de data
expirării, la agenția teritorială a Autorității Rutiere
Române — A.R.R. în a cărei rază își are sediul social sau,
după caz, domiciliul, o cerere în acest sens, împreună cu
dovada efectuării plății tarifului pentru înnoirea cartelei
întreprinderii.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Pentru a putea ridica noua cartelă, care va avea o
valabilitate de 5 ani de la data eliberării, întreprinderea o
va returna pe cea veche, în caz contrar urmând să se
perceapă tariful pentru eliberarea unei cartele noi.
(4) Autoritatea Rutieră Română — A.R.R. va elibera
noua cartelă întreprinderii în termen de maximum 5 zile de
la data solicitării, în situația în care aceasta îndeplinește
condițiile prevăzute de legislația în vigoare, sau va
comunica în scris refuzul motivat al înnoirii, după caz.
Art. 20. — În situația în care, după eliberarea cartelei
întreprinderii, datele administrative înregistrate pe aceasta
privind titularul suferă modificări în ceea ce privește numele
sau adresa, precum și în situația în care titularul constată
înscrierea eronată a unor date, acesta are obligația de a
solicita schimbarea cartelei.
Art. 21. — (1) În vederea schimbării cartelei
întreprinderii, aceasta va depune o cerere, în termen de cel
mult 7 zile de la data la care au survenit modificările sau
de la data la care a constatat înscrierea eronată a unor
date pe cartelă, la agenția teritorială a Autorității Rutiere
Române — A.R.R. în a cărei rază își are sediul social sau,
după caz, domiciliul. Cererea va fi însoțită de toate
documentele ce atestă modificarea datelor administrative
înscrise pe cartelă sau documentele doveditoare necesare
pentru rectificarea înregistrărilor, după caz, împreună cu
dovada efectuării plății tarifului pentru schimbarea cartelei.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Pentru a putea ridica noua cartelă, care va avea
aceeași dată limită de valabilitate ca și vechea cartelă,
întreprinderea o va returna pe cea veche, în caz contrar
urmând să se perceapă tariful pentru eliberarea unei cartele noi.
(4) Autoritatea Rutieră Română — A.R.R. va elibera
noua cartelă întreprinderii, în termen de maximum 5 zile de
la data solicitării, în situația în care aceasta îndeplinește

MONITORUL OFICIAL AL ROMÂNIEI, PARTEA I, Nr. 140/14.II.2006
condițiile prevăzute de legislația în vigoare, sau va
comunica în scris refuzul motivat al schimbării, după caz.
Art. 22. — În situația în care cartela întreprinderii a fost
pierdută, furată, deteriorată sau distrusă, titularul are
obligația de a solicita înlocuirea acesteia.
Art. 23. — (1) În vederea înlocuirii cartelei întreprinderii,
aceasta va depune o cerere, în termen de cel mult 7 zile
de
la
data
la
care
cartela
a
fost
furată/pierdută/deteriorată/distrusă, la agenția teritorială a
Autorității Rutiere Române — A.R.R. în a cărei rază își are
sediul social sau, după caz, domiciliul. Cererea va fi însoțită
de dovada eliberată de organul de poliție la care s-a
înregistrat declarația de furt sau declarația pe propria
răspundere în cazul pierderii sau distrugerii, după caz,
împreună cu dovada efectuării plății tarifului pentru
înlocuirea cartelei.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Noua cartelă va avea aceeași dată limită de
valabilitate ca și vechea cartelă pe care o înlocuiește.
(4) Autoritatea Rutieră Română — A.R.R. va elibera
noua cartelă întreprinderii în termen de maximum 5 zile de
la data solicitării, în situația în care aceasta îndeplinește
condițiile prevăzute de legislația în vigoare, sau va
comunica în scris refuzul motivat al schimbării, după caz.
(5) În situația în care cartela întreprinderii pierdută sau
furată a fost recuperată ori a fost deteriorată, titularul are
obligația de a o preda imediat agenției teritoriale a
Autorității Rutiere Române — A.R.R. în a cărei rază își are
sediul social sau, după caz, domiciliul.
CAPITOLUL IV
Cartela agentului economic autorizat
Art. 24. — Orice agent economic autorizat, conform
legislației în vigoare, de către Regia Autonomă îRegistrul
Auto Român“ pentru a efectua operațiuni de montare,
reparare, reglare și verificare a tahografelor digitale poate
obține, la cerere, câte o cartelă a agentului economic
autorizat pentru fiecare tehnician nominalizat în
documentația ce a stat la baza eliberării autorizației de
către Regia Autonomă îRegistrul Auto Român“.
Art. 25. — (1) Cartela agentului economic autorizat se
eliberează de către Autoritatea Rutieră Română — A.R.R.
și pentru personalul Regiei Autonome îRegistrul Auto
Român“ cu atribuții în activitatea de verificare a tahografelor
digitale, conform Hotărârii Guvernului nr. 899/2003 privind
stabilirea condițiilor referitoare la aprobarea de model pentru
aparatul de control în transporturile rutiere, la omologarea
de tip a limitatoarelor de viteză, precum și a condițiilor de
montare, reparare, reglare și verificare a aparatelor de
control în transporturile rutiere și a limitatoarelor de viteză.
(2) În vederea eliberării acestora, Regia Autonomă
îRegistrul Auto Român“ comunică Autorității Rutiere
Române — A.R.R. datele de identificare ale personalului
menționat la alin. (1), însoțite de documentația stabilită prin
protocol încheiat între acestea.
Art. 26. — (1) Cartela agentului economic autorizat este
nominală și netransmisibilă, fiecare tehnician nominalizat
putând deține o singură cartelă de acest tip pentru un
agent economic autorizat.
(2) Dacă un tehnician este angajat al mai multor agenți
economici autorizați și a fost nominalizat de către fiecare
dintre aceștia în documentația ce a stat la baza eliberării
autorizației de către Regia Autonomă îRegistrul Auto
Român“, el va utiliza câte o cartelă pentru fiecare agent
economic autorizat la care lucrează.
(3) Cartela agentului economic autorizat se eliberează
reprezentantului său și are o valabilitate de un an de la
data eliberării.
(4) Cartela agentului economic autorizat este singurul tip
de cartelă tahografică pentru folosirea căreia este necesar
un număr personal unic de identificare a utilizatorului (PIN).

7

Acesta va fi înmânat personal, de către agenția teritorială a
Autorității Rutiere Române — A.R.R. în a cărei rază acesta
își are domiciliul, tehnicianului nominalizat care va utiliza
cartela.
Art. 27. — (1) În vederea obținerii cartelei agentului
economic autorizat, acesta va depune la agenția teritorială
a Autorității Rutiere Române — A.R.R. în a cărei rază își
are sediul social, un dosar care va cuprinde următoarele
documente:
a) cerere-tip al cărei model va fi stabilit de Autoritatea
Rutieră Română — A.R.R. și care poate fi obținută de la
orice agenție teritorială a Autorității Rutiere Române —
A.R.R.;
b) copie a autorizației eliberate agentului economic
autorizat de către Regia Autonomă îRegistrul Auto Român“
pentru a efectua operațiuni de montare, reparare, reglare și
verificare a tahografelor digitale;
c) copie a actului de identitate al tehnicianului
nominalizat — buletin/carte de identitate/pașaport;
d) actul prin care se dovedește dreptul de muncă în
România, în cazul cetățenilor străini, alții decât cetățenii
statelor membre ale Uniunii Europene și cetățenii statelor
membre ale Spațiului Economic European;
e) copie a documentului/documentelor prin care se
dovedește că tehnicianul nominalizat are reședința curentă
în România;
f) dovada efectuării plății tarifului pentru eliberarea
cartelei agentului economic autorizat.
(3) Autoritatea Rutieră Română — A.R.R. va solicita
Regiei Autonome îRegistrul Auto Român“ verificarea datelor
cu privire la agentul economic autorizat și tehnicianul
nominalizat, conform documentelor depuse. Ca urmare a
verificărilor efectuate, Regia Autonomă îRegistrul Auto
Român“ va confirma în termen de 5 zile valabilitatea datelor
depuse de agentul economic autorizat.
(4) După primirea confirmării menționate la alin. (3)
Autoritatea Rutieră Română — A.R.R. va elibera cartela
agentului economic autorizat, în termen de maximum 20 de
zile de la data solicitării, sau va comunica în scris refuzul
motivat al eliberării, după caz.
Art. 28. — Cartela agentului economic autorizat se poate
retrage de către Autoritatea Rutieră Română — A.R.R. în
următoarele cazuri:
a) când se constată că a fost falsificată;
b) când se constată că datele administrative înregistrate
pe aceasta s-au modificat, iar agentul economic autorizat
nu a solicitat schimbarea cartelei în termenul prevăzut la
art. 32;
c) când agentul economic autorizat nu mai deține
autorizația eliberată de Regia Autonomă îRegistrul Auto
Român“ pentru a efectua operațiuni de montare, reparare,
reglare și verificare a tahografelor digitale, în baza
comunicării transmise de Regia Autonomă îRegistrul Auto
Român“;
d) la încetarea activității agentului economic autorizat;
e) când se constată că este utilizată de către o altă
persoană decât titularul cartelei.
Art. 29. — Înainte de expirarea perioadei de valabilitate
a cartelei agentului economic autorizat, acesta poate solicita
înnoirea cartelei.
Art. 30. — (1) În vederea înnoirii cartelei agentului
economic autorizat, acesta va depune, cu cel puțin 15 zile
înainte de data expirării, la agenția teritorială a Autorității
Rutiere Române — A.R.R. în a cărei rază își are sediul
social, o cerere în acest sens, împreună cu dovada
efectuării plății tarifului pentru înnoirea cartelei agentului
economic autorizat.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Pentru a putea ridica noua cartelă, care va avea o
valabilitate de un an de la data eliberării, agentul economic

8

MONITORUL OFICIAL AL ROMÂNIEI, PARTEA I, Nr. 140/14.II.2006

autorizat o va returna pe cea veche, în caz contrar urmând
să se perceapă tariful pentru eliberarea unei cartele noi.
(4) Autoritatea Rutieră Română — A.R.R. va elibera
noua cartelă agentului economic autorizat, în termen de
maximum 5 zile de la data solicitării, în situația în care
acesta îndeplinește condițiile prevăzute de legislația în
vigoare, sau va comunica în scris refuzul motivat al înnoirii,
după caz.
Art. 31. — În situația în care, după eliberarea cartelei
agentului economic autorizat, datele administrative
înregistrate pe aceasta privind agentul economic autorizat
sau tehnicianul nominalizat suferă modificări, precum și în
situația în care se constată înscrierea eronată a unor date,
agentul economic autorizat are obligația de a solicita
schimbarea cartelei.
Art. 32. — (1) În vederea schimbării cartelei agentului
economic autorizat, acesta va depune o cerere în termen
de cel mult 7 zile de la data la care au survenit
modificările sau de la data la care a constatat înscrierea
eronată a unor date pe cartelă, la agenția teritorială a
Autorității Rutiere Române — A.R.R. în a cărei rază își are
sediul social. Cererea va fi însoțită de toate documentele
ce atestă modificarea datelor administrative înscrise pe
cartelă sau documentele doveditoare necesare pentru
rectificarea înregistrărilor, după caz, împreună cu dovada
efectuării plății tarifului pentru schimbarea cartelei.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Pentru a putea ridica noua cartelă, care va avea
aceeași dată limită de valabilitate ca și vechea cartelă,
agentul economic autorizat o va returna pe cea veche, în
caz contrar urmând să se perceapă tariful
pentru
eliberarea unei cartele noi.
(4) Autoritatea Rutieră Română — A.R.R. va elibera
noua cartelă agentului economic autorizat, în termen de
maximum 5 zile de la data solicitării, în situația în care
acesta îndeplinește condițiile prevăzute de legislația în
vigoare, sau va comunica în scris refuzul motivat al
schimbării, după caz.
Art. 33. — În situația în care cartela agentului economic
autorizat a fost pierdută, furată, deteriorată sau distrusă,
acesta are obligația de a solicita înlocuirea cartelei.
Art. 34. — (1) În vederea înlocuirii cartelei agentului
economic autorizat, acesta va depune o cerere, în termen
de cel mult 7 zile de la data la care cartela a fost
furată/pierdută/deteriorată/distrusă, la agenția teritorială a
Autorității Rutiere Române — A.R.R. în a cărei rază își are
sediul social. Cererea va fi însoțită de dovada eliberată de
organul de poliție la care s-a înregistrat declarația de furt
sau declarația pe propria răspundere în cazul pierderii sau
distrugerii, după caz, împreună cu dovada efectuării plății
tarifului pentru înlocuirea cartelei.
(2) În cazul în care nu se respectă termenul prevăzut la
alin. (1), se va percepe tariful pentru eliberarea unei noi
cartele.
(3) Noua cartelă va avea aceeași dată limită de
valabilitate ca și vechea cartelă pe care o înlocuiește.

(4) Autoritatea Rutieră Română — A.R.R. va elibera
noua cartelă agentului economic autorizat, în termen de
maximum 5 zile de la data solicitării, în situația în care
acesta îndeplinește condițiile prevăzute de legislația în
vigoare, sau va comunica în scris refuzul motivat al
schimbării, după caz.
(5) În situația în care cartela agentului economic
autorizat pierdută sau furată a fost recuperată ori a fost
deteriorată, titularul are obligația de a o preda imediat
agenției teritoriale a Autorității Rutiere Române — A.R.R. în
a cărei rază își are sediul social sau, după caz, domiciliul.
CAPITOLUL V
Cartela de control
Art. 35. — (1) Cartela de control se eliberează de către
Autoritatea Rutieră Română — A.R.R. personalului cu
atribuții de control al respectării prevederilor Ordonanței
Guvernului nr. 17/2002, aprobată cu modificări și completări
prin Legea nr. 466/2003, cu modificările și completările
ulterioare.
(2) Cartele de control se eliberează de către Autoritatea
Rutieră Română — A.R.R. și personalului cu atribuții de
control tehnic în trafic al Regiei Autonome îRegistrul Auto
Român“.
(3) În vederea eliberării cartelei de control, fiecare
autoritate la care se face referire la alin. (1) și (2)
comunică Autorității Rutiere Române — A.R.R. datele de
identificare ale personalului propriu abilitat cu efectuarea
controlului pentru care se va elibera cartelă de control,
însoțite de o documentație ce va fi stabilită prin protocoale
încheiate de Autoritatea Rutieră Română — A.R.R. cu
fiecare dintre aceste autorități.
(4) Angajaților cu atribuții de control din cadrul Autorității
Rutiere Române — A.R.R. li se va elibera cartela de
control în baza deciziei directorului general al autorității.
(5) Cartela de control are o valabilitate de 5 ani de la
data eliberării, aceasta putând fi înnoită, înlocuită sau
schimbată conform protocoalelor la care se face referire la
alin. (3).
(6) În cazul în care titularul cartelei de control nu mai
este angajat al autorității care a solicitat eliberarea acesteia
sau nu mai face parte din personalul cu atribuții de control
al acesteia, cartela respectivă va fi predată Autorității
Rutiere Române — A.R.R. în termen de 15 zile.
CAPITOLUL VI
Dispoziții finale
Art. 36. — În cazul în care o cartelă tahografică emisă
de Autoritatea Rutieră Română — A.R.R. nu funcționează
sau au fost înscrise date eronate din vina acesteia,
titularul/deținătorul cartelei are obligația de a o returna
emitentului în termen de 5 zile de la eliberare, urmând ca
aceasta să fie înlocuită fără a se percepe tariful de înlocuire.
Art. 37. — Autoritatea Rutieră Română — A.R.R. va
modifica programul informatic propriu astfel încât să asigure
evidența și gestionarea cartelelor tahografice emise.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 140/14.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113169]
ISSN 1453—4495

