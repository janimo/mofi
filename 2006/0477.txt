Anul 174 (XVIII) — Nr. 477

PARTEA

I

LEGI, DECRETE, HOTĂRÂRI ȘI ALTE ACTE

Vineri, 2 iunie 2006

SUMAR
Nr.

Pagina
DECRETE

800.

805.

— Decret privind conferirea Ordinului Național
Steaua României în grad de Comandor ................

1

— Decret privind conferirea unor decorații de
război ........................................................................

2

— Decret privind conferirea Ordinului și Medaliei
Meritul Sportiv ...........................................................

2

803.

— Decret privind conferirea Ordinului și Medaliei
Meritul Sportiv ............................................................

3

804.

— Decret privind încetarea raporturilor de serviciu
ale unui chestor de poliție cu Ministerul Administrației
și Internelor ..............................................................

3

801.
802.

Nr.

Pagina
— Decret privind înaintarea în gradul următor a
unui general din Ministerul Administrației și
Internelor ..................................................................

DECIZII ALE CURȚII CONSTITUȚIONALE
Decizia nr. 385 din 4 mai 2006 referitoare la excepția de
neconstituționalitate a dispozițiilor art. 82 alin. (2)
din Legea nr. 303/2004 privind statutul judecătorilor
și procurorilor ...........................................................
Decizia nr. 392 din 9 mai 2006 referitoare la excepția
de neconstituționalitate a dispozițiilor art. II din
Legea nr. 219/2005 privind aprobarea Ordonanței
de urgență a Guvernului nr. 138/2000 pentru
modificarea și completarea Codului de procedură
civilă ..........................................................................

4

4–5

6–8

DECRETE
PREȘEDINTELE ROMÂNIEI

DECRET
privind conferirea Ordinului Național Steaua României în grad de Comandor
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 6 lit. A pct. I și ale art. 11 din Legea nr. 29/2000 privind sistemul național de decorații al României, cu
modificările ulterioare,
având în vedere propunerea ministrului afacerilor externe,
în semn de înaltă apreciere pentru contribuția remarcabilă în sprijinirea României în demersul său de integrare europeană,
Președintele României d e c r e t e a z ă:
Articol unic. — Se conferă Ordinul Național Steaua
României în grad de Comandor domnului Hans J.C. Van

Baalen, membru în Camera Reprezentanților
Parlamentul Regatului Țărilor de Jos.

din

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 mai 2006.
Nr. 800.

2

MONITORUL OFICIAL AL ROMÂNIEI, PARTEA I, Nr. 477/2.VI.2006
PREȘEDINTELE ROMÂNIEI

DECRET
privind conferirea unor decorații de război
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. 1, ale
art. 9 lit. A și B din Legea nr. 29/2000 privind sistemul național de decorații al României, cu modificările ulterioare,
precum și ale Legii nr. 517/2003 privind conferirea decorațiilor de război,
având în vedere propunerea ministrului apărării naționale,
pentru înalta competență profesională, curaj, spirit de sacrificiu, dăruire și inițiativă în îndeplinirea misiunilor
încredințate în cadrul Companiei de Infanterie din Forța de Protecție a Misiunii ONU din Irak,
Președintele României

d e c r e t e a z ă:

Art. 1. — Se conferă Ordinul Virtutea Militară în grad de
Ofițer, pentru militari, cu însemn de război:
— domnului maior Marinescu D. Dumitru, Ministerul
Apărării Naționale;
— domnului căpitan Căvescu C. Vasile-Marius, Ministerul
Apărării Naționale;

— domnului căpitan Răcoiu I. Lucian-Florin, Ministerul
Apărării Naționale.
Art. 2. — Se conferă Medalia Bărbăție și Credință
clasa I, pentru militari, cu însemn de război, domnului
plutonier major Dina A. Eugen, Ministerul Apărării
Naționale.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 mai 2006.
Nr. 801.
PREȘEDINTELE ROMÂNIEI

DECRET
privind conferirea Ordinului și Medaliei Meritul Sportiv
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (3), ale
art. 7 lit. A și B și ale art. 11 din Legea nr. 29/2000 privind sistemul național de decorații al României, cu modificările
ulterioare, precum și ale Legii nr. 9/2003 privind Ordinul Meritul Sportiv și Medalia Meritul Sportiv,
în semn de apreciere deosebită pentru câștigarea Challenge Cup 2005—2006 de către echipa de handbal a
Clubului Sportiv Municipal îRulmentul“ Brașov, pentru devotamentul și profesionalismul puse în slujba afirmării sportului
românesc pe plan internațional,
Președintele României d e c r e t e a z ă:
Art. 1. — Se conferă Ordinul Meritul Sportiv clasa a II-a:
— doamnei Mariana Țârcă, antrenor principal;
— domnului Aurelian Roșca, antrenor secund;
— doamnei Roxana Eliza Aiacoboaie Bodârlău, sportivă;
— doamnei Elena Avădanii, sportivă;
— doamnei Maria Raluca Avram, sportivă;
— doamnei Gabriela Chițulescu, sportivă;
— doamnei Mihaela Blaga Crăcană, sportivă;
— doamnei Cosmina Florentina Damian, sportivă;
— doamnei Ramona Geană, sportivă;
— doamnei Aneta Barcan Gheorghe, sportivă;
— doamnei Alina Maria Maerean, sportivă;
— doamnei Nicoleta Daniela Moflea, sportivă;

— doamnei Ionica Munteanu, sportivă;
— doamnei Cristina Daniela Niculae, sportivă;
— doamnei Ecaterina Mihaela Niță, sportivă;
— doamnei Valentina Radu, sportivă;
— doamnei Mihaela Codruța Zavragiu, sportivă.
Art. 2. — Se conferă Ordinul Meritul Sportiv clasa a II-a
cu o baretă doamnei Mihaela Maria Tivădar Urcan,
sportivă.
Art. 3. — Se conferă Ordinul Meritul Sportiv clasa a III-a
doamnei Camelia Dincă, medic.
Art. 4. — Se conferă Medalia Meritul Sportiv clasa I:
— domnului Florin Dima, fizioterapeut;
— domnului Adrian Dumitrescu, maseur.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 mai 2006.
Nr. 802.

MONITORUL OFICIAL AL ROMÂNIEI, PARTEA I, Nr. 477/2.VI.2006

3

PREȘEDINTELE ROMÂNIEI

DECRET
privind conferirea Ordinului și Medaliei Meritul Sportiv
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (3), ale
art. 7 lit. A și B și ale art. 11 din Legea nr. 29/2000 privind sistemul național de decorații al României, precum și ale
Legii nr. 9/2003 privind Ordinul Meritul Sportiv și Medalia Meritul Sportiv,
în semn de apreciere pentru calificarea echipei de handbal a Clubului Sportiv îTomis“ Constanța în finala
Challenge Cup 2005—2006, pentru devotamentul și profesionalismul puse în slujba afirmării sportului românesc pe plan
internațional,
Președintele României

d e c r e t e a z ă:

Art. 1. — Se conferă Ordinul Meritul Sportiv clasa a II-a
domnului Dumitru Muși, antrenor principal.
Art. 2. — Se conferă Ordinul Meritul Sportiv clasa a III-a:
— domnului Ion Pușcașu, antrenor secund;
— doamnei Doina Avram, sportivă;
— doamnei Raluca Blebea, sportivă;
— doamnei Georgiana Borcan, sportivă;
— doamnei Gabriela Cristescu, sportivă;
— doamnei Cristina Duican, sportivă;
— doamnei Dorina Jerebie, sportivă;
— doamnei Loredana Mateescu, sportivă;

— doamnei Roxana Mazur, sportivă;
— doamnei Guler Osman, sportivă;
— doamnei Alina Petrache, sportivă;
— doamnei Mihaela Pîrîianu, sportivă;
— doamnei Anca Rombescu, sportivă;
— doamnei Cristina Strungaru, sportivă;
— doamnei Ramona Ștefan, sportivă.
Art. 2. — Se conferă Medalia Meritul Sportiv clasa I
domnului Adrian Pavlov, medic.
Art. 3. — Se conferă Medalia Meritul Sportiv clasa a II-a
cu o baretă domnului Nicolae Craiu, fizioterapeut.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 mai 2006.
Nr. 803.

PREȘEDINTELE ROMÂNIEI

DECRET
privind încetarea raporturilor de serviciu ale unui chestor
de poliție cu Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, și ale Legii nr. 360/2002 privind Statutul polițistului,
cu modificările și completările ulterioare,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Pe data de 1 iunie 2006, domnului chestor de poliție
Iclenzan-Dimitriu Ecaterina Ioan îi încetează raporturile de serviciu cu
Ministerul Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 mai 2006.
Nr. 804.

4

MONITORUL OFICIAL AL ROMÂNIEI, PARTEA I, Nr. 477/2.VI.2006
PREȘEDINTELE ROMÂNIEI

DECRET
privind înaintarea în gradul următor a unui general
din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, ale Legii nr. 415/2002 privind organizarea și funcționarea
Consiliului Suprem de Apărare a Țării, ale Legii nr. 80/1995 privind statutul
cadrelor militare, cu modificările și completările ulterioare, precum și ale
Hotărârii Consiliului Suprem de Apărare a Țării nr. 104 din 25 mai 2006,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Domnul general maior cu două stele Secară Petru
Vladimir se înaintează în gradul de general locotenent cu trei stele.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 mai 2006.
Nr. 805.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 385
din 4 mai 2006

referitoare la excepția de neconstituționalitate a dispozițiilor art. 82 alin. (2) din Legea nr. 303/2004
privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 82 alin. (2) din Legea nr. 303/2004
privind statutul judecătorilor și procurorilor, excepție ridicată
de Teodor Tripon în Dosarul nr. 93/2006 al Tribunalului
Covasna.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.

Reprezentantul Ministerului Public pune concluzii de
respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2006, pronunțată în
Dosarul nr. 93/2006, Tribunalul Covasna a sesizat Curtea
Constituțională cu excepția de neconstituționalitate a
dispozițiilor art. 82 alin. (2) din Legea nr. 303/2004 privind
statutul judecătorilor și procurorilor. Excepția a fost
ridicată de Teodor Tripon cu prilejul soluționării contestației
formulate împotriva deciziei Casei Județene de Pensii
Covasna de respingere a cererii de acordare a pensiei de
serviciu anticipate.
În motivarea excepției de neconstituționalitate, autorul
acesteia susține că dispozițiile art. 82 alin. (2) din Legea
nr. 303/2004 încalcă principiul egalității în drepturi consacrat
de art. 16 alin. (1) din Constituție, întrucât, în mod
discriminatoriu, fac diferențiere între profesia de avocat și

MONITORUL OFICIAL AL ROMÂNIEI, PARTEA I, Nr. 477/2.VI.2006
celelalte profesii de specialitate juridică prevăzute de
art. 86 din aceeași lege ca activități care constituie
vechime în magistratură.
Tribunalul Covasna apreciază că excepția ridicată nu
este întemeiată, întrucât tratamentul juridic diferențiat,
instituit de textul de lege supus controlului de
constituționalitate, este justificat de situațiile obiectiv diferite
avute în vedere. Pe de altă parte, instanța judecătorească
arată că autorul excepției solicită completarea dispozițiilor
de lege criticate, aspect care, potrivit art. 2 alin. (3) din
Legea nr. 47/1992, nu intră în competența Curții
Constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului consideră că art. 82 alin. (2) din
Legea nr. 303/2004 este constituțional. În acest sens, arată
că situațiile diferite avute în vedere de legiuitor justifică
tratamentul juridic instituit de acest text de lege. În plus,
arată că susținerile autorului excepției privesc omisiuni ale
dispozițiilor legale criticate, ceea ce nu poate constitui
obiect al controlului de constituționalitate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituția României, ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 82 alin. (2) din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie
2005, dispoziții potrivit cărora: î(2) Judecătorii și procurorii

5

sunt pensionați la cerere înainte de împlinirea vârstei
prevăzute de lege și beneficiază de pensia prevăzută la
alin. (1), dacă au o vechime de cel puțin 25 de ani numai în
aceste funcții. La calcularea acestei vechimi se iau în
considerare și perioadele în care judecătorul sau procurorul a
exercitat profesia de avocat, fără ca ponderea acestora să
poată fi mai mare de 10 ani.“
În opinia autorului excepției, textul de lege criticat
încalcă principiul egalității în fața legii și a autorităților
publice, fără privilegii și fără discriminări, consacrat de
art. 16 alin. (1) din Constituție.
Curtea constată că, ulterior sesizării sale, prevederile
art. 82 alin. (2) din Legea nr. 303/2004 au fost modificate
prin articolul unic al Legii nr. 29/2006 pentru completarea
Legii nr. 303/2004 privind statutul judecătorilor și
procurorilor, publicată în Monitorul Oficial al României,
Partea I, nr. 198 din 2 martie 2006, având în prezent
următorul conținut: îJudecătorii, procurorii, precum și
judecătorii financiari și procurorii financiari care au exercitat
aceste funcții la Curtea de Conturi a României sunt pensionați,
la cerere, înainte de împlinirea vârstei prevăzute de lege și
beneficiază de pensia prevăzută la alin. (1), dacă au o vechime
de cel puțin 25 de ani numai în aceste funcții. La calcularea
acestei vechimi se iau în considerare și perioadele în care
judecătorul sau procurorul a exercitat profesia de avocat, fără
ca acestea să poată fi mai mari de 10 ani.“ Noua redactare a
acestui text de lege nu înlătură soluția legislativă criticată
ca fiind neconstituțională.
Analizând excepția de neconstituționalitate, Curtea
constată că susținerile autorului excepției au în vedere o
omisiune a textului de lege criticat și anume faptul că cei
10 ani care pot fi luați în calculul vechimii necesare pentru
acordarea pensiei de serviciu anticipate, potrivit celei de-a
doua teze a art. 82 alin. (2) din Legea nr. 303/2004, au în
vedere doar perioada în care a fost exercitată profesia de
avocat, iar nu și alte profesii de specialitate juridică
prevăzute de art. 86 din aceeași lege ca activități care
constituie vechime în magistratură. Or, dispozițiile art. 2
alin. (3) din Legea nr. 47/1992 prevăd că instanța de
contencios constituțional îse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului“,
astfel că excepția de neconstituționalitate este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 82 alin. (2) din Legea
nr. 303/2004 privind statutul judecătorilor și procurorilor, excepție ridicată de Teodor Tripon în Dosarul nr. 93/2006 al
Tribunalului Covasna.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

6

MONITORUL OFICIAL AL ROMÂNIEI, PARTEA I, Nr. 477/2.VI.2006
CURTEA CONSTITUȚIONALĂ

D E C I Z I A Nr. 392
din 9 mai 2006

referitoare la excepția de neconstituționalitate a dispozițiilor art. II din Legea nr. 219/2005
privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Mihaela Cîrstea
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Ana Maria Stanca
Buru în Dosarul nr. 4.981/CIV/2005 al Curții de Apel
Craiova — Secția civilă.
La apelul nominal lipsesc părțile, față de care procedura
de citare este legal îndeplinită.
Președintele Curții dispune să se facă apelul și în
Dosarele nr. 154D/2006, nr. 160D/2006, nr. 163D/2006,
nr. 189D/2006 și nr. 190D/2006. La apelul nominal în
Dosarul nr. 154D/2006 răspunde partea Lucica Lefter
Răducu, lipsind autorul excepției, față de care procedura de
citare este legal îndeplinită.
La apelul nominal în Dosarul nr. 160D/2006 răspund
părțile Ion Dobrinoiu, Ștefan Dobrinoiu, Silvia Elena
Dobrinoiu, Paul Dobrinoiu și Antoaneta Andrei, lipsind
autorii excepției, față de care procedura de citare este legal
îndeplinită.
La apelul nominal în dosarele nr. 163D/2006,
nr. 189D/2006 și nr. 190D/2006 lipsesc părțile, față de care
procedura de citare este legal îndeplinită.
Magistratul-asistent referă asupra cererilor de amânare a
judecării cauzei depuse de avocatul Valentin Șerbănescu,
apărătorul autorilor excepției de neconstituționalitate din
dosarele nr. 154D/2006, nr. 163D/2006, nr. 189D/2006 și
nr. 190D/2006, pentru imposibilitate de prezentare, din
motive medicale.
Părțile prezente și reprezentantul Ministerului Public
solicită respingerea cererilor de amânare, deoarece acestea
nu au fost însoțite de înscrisuri doveditoare ale motivelor
medicale invocate.
Curtea, constatând că nu s-au depus dovezi în sprijinul
acestor cereri, respinge solicitările de acordare a unui nou
termen.
Președintele Curții, din oficiu, pune în discuție conexarea
celor 6 dosare. Părțile prezente și reprezentantul
Ministerului Public sunt de acord cu conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea

dispune conexarea dosarelor nr. 154D/2006, nr. 160D/2006,
nr. 163D/2006, nr. 189D/2006 și nr. 190D/2006 la Dosarul
nr. 153D/2006, care este primul înregistrat, și acordă
cuvântul pe fond părților prezente.
Partea Lucica Lefter Răducu solicită respingerea
excepției de neconstituționalitate ridicate, arătând că
singurul scop urmărit de autorul excepției a fost
tergiversarea judecării cauzei aflate pe rolul Curții de Apel
Craiova — Secția civilă.
Părțile Ion Dobrinoiu, Ștefan Dobrinoiu, Silvia Elena
Dobrinoiu, Paul Dobrinoiu și Antoaneta Andrei solicită, de
asemenea, respingerea excepției de neconstituționalitate,
arătând că doresc finalizarea cât mai grabnică a judecării
cauzei aflate pe rolul Curții de Apel București — Secția
a III-a civilă și pentru cauze cu minori și de familie.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 1 februarie 2006, pronunțată în
Dosarul nr. 4.981/CIV/2005, Curtea de Apel Craiova —
Secția civilă a sesizat Curtea Constituțională cu excepția
de neconstituționalitate a dispozițiilor art. II din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă. Excepția a fost ridicată de
către Ana Maria Stanca Buru cu prilejul soluționării unui
recurs civil.
Prin Încheierea din 26 ianuarie 2006, pronunțată în
Dosarul nr. 29.683/2/2005 (nr. vechi 3.336/2005), Curtea de
Apel București — Secția a III-a civilă și pentru cauze cu
minori și de familie a sesizat Curtea Constituțională cu
excepția de neconstituționalitate a dispozițiilor art. II din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă. Excepția a fost
ridicată de către Cornel Lefter Răducu cu prilejul
soluționării unui recurs civil.
Prin Încheierea din 31 ianuarie 2006, pronunțată în
Dosarul nr. 28.516/2/2005 (nr. vechi 3.102/2005), Curtea de
Apel București — Secția a III-a civilă și pentru cauze cu
minori și de familie a sesizat Curtea Constituțională cu
excepția de neconstituționalitate a dispozițiilor art. II
alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă.
Excepția a fost ridicată de către Gheorghe Dobrinoiu și
Laurențiu Dobrinoiu cu prilejul soluționării unui recurs civil.

MONITORUL OFICIAL AL ROMÂNIEI, PARTEA I, Nr. 477/2.VI.2006
Prin Încheierea din 12 ianuarie 2006, pronunțată în
Dosarul nr. 27.106/2/2005 (nr. vechi 984/2005), Curtea de
Apel București — Secția a IX-a civilă și pentru cauze
privind proprietatea intelectuală a sesizat Curtea
Constituțională cu excepția de neconstituționalitate a
dispozițiilor art. II alin. (1), (3) și (4) din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă. Excepția a fost ridicată de către Alina
Delia Angelescu cu prilejul soluționării unui recurs civil.
Prin Încheierea din 30 ianuarie 2006, pronunțată în
Dosarul nr. 26.673/2/2005 (nr. vechi 2.813/2005), Curtea de
Apel București — Secția a III-a civilă și pentru cauze cu
minori și de familie a sesizat Curtea Constituțională cu
excepția de neconstituționalitate a dispozițiilor art. II
alin. (1), (3) și (4) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă.
Excepția a fost ridicată de către Doina Maria Chirvase cu
prilejul soluționării unui recurs civil.
Prin Încheierea din 7 februarie 2006, pronunțată în
Dosarul nr. 1.060/2005, Curtea de Apel București — Secția
a IX-a civilă și pentru cauze privind proprietatea
intelectuală a sesizat Curtea Constituțională cu excepția
de neconstituționalitate a dispozițiilor art. II alin. (1), (3)
și (4) din Legea nr. 219/2005 privind aprobarea Ordonanței
de urgență a Guvernului nr. 138/2000 pentru modificarea și
completarea Codului de procedură civilă. Excepția a fost
ridicată de către Mihail Boureanu cu prilejul soluționării unui
recurs civil.
În motivarea excepției de neconstituționalitate, autorii
acesteia susțin, în esență, că judecarea recursurilor de
către curțile de apel care au soluționat apelul în aceeași
cauză este inadmisibilă și contrară Constituției, chiar dacă
pricinile vor fi soluționate de alți judecători decât cei care
s-au pronunțat deja. De asemenea, se susține că
dispozițiile art. II din Legea nr. 219/2005 sunt
neconstituționale și prin raportare la art. 15 din Legea
fundamentală, deoarece își extind efectele și în trecut,
pentru litigii care intrau sub reglementările vechii legi și
care au fost inițiate și și-au produs efectele sub
reglementările acesteia. Mai mult, apreciază că este
încălcat principiul egalității în fața legii și al accesului liber
la justiție, de vreme ce părțile din cauzele care vor fi
trimise pe cale administrativă la aceleași instanțe de
judecată ce au pronunțat hotărârea supusă unei căi de
atac nu vor beneficia de un control judiciar real, exercitat
de către o instanță de judecată superioară, în condițiile în
care imparțialitatea, parte esențială a unui adevărat act de
justiție, este grav lezată prin soluționarea căii de atac de
către aceeași instanță de judecată care a pronunțat
hotărârea supusă căii de atac. Totodată, consideră că
dispozițiile legale criticate le lezează dreptul la apărare,
prin privarea de posibilitatea exercitării unui grad de
jurisdicție, ceea ce contravine și art. 53 din Constituție,
întrucât dreptul de a exercita calea de atac a recursului
este evident și nejustificat restrâns. De asemenea,
trimiterea pe cale administrativă a cauzelor încalcă în mod
flagrant normele de procedură privind declinarea
competenței și dispozițiile art. 24 și 129 din Constituție,
deoarece părțile nu se pot apăra, în mod nemijlocit sau

7

prin intermediul unui avocat, iar împotriva actului de
declinare a competenței nu poate fi exercitată nici o cale
de atac.
Curtea de Apel Craiova — Secția civilă, Curtea de Apel
București — Secția a III-a civilă și pentru cauze cu minori
și de familie și Curtea de Apel București — Secția a IX-a
civilă și pentru cauze privind proprietatea intelectuală
apreciază că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 609
din 14 iulie 2005, dispoziții potrivit cărora:
î(1) Procesele în curs de judecată în primă instanță la data
schimbării competenței instanțelor legal învestite, precum și
căile de atac se judecă de instanțele competente, potrivit legii.
(2) Apelurile aflate pe rolul curților de apel la data intrării în
vigoare a prezentei legi și care, potrivit prezentei legi, sunt de
competența tribunalului se trimit la tribunale.
(3) Recursurile aflate pe rolul Înaltei Curți de Casație și
Justiție la data intrării în vigoare a prezentei legi și care, potrivit
prezentei legi, sunt de competența curților de apel se trimit la
curțile de apel.
(4) În cazurile prevăzute la alin. (1)—(3), trimiterea
dosarelor se va face, pe cale administrativă, instanțelor
devenite competente să le judece.“
Autorii excepției susțin că dispozițiile legale criticate
încalcă prevederile constituționale cuprinse în art. 1, 11,
15, art. 16 alin. (1), art. 20, 21, 24, art. 53 alin. (1) și (2),
art. 124, 126 și 129 din Constituție, referitoare la statul
român, dreptul internațional și dreptul intern,
neretroactivitatea legii, egalitatea în drepturi, tratatele
internaționale privind drepturile omului, accesul liber la

8

MONITORUL OFICIAL AL ROMÂNIEI, PARTEA I, Nr. 477/2.VI.2006

justiție, dreptul la apărare, înfăptuirea justiției, instanțele
judecătorești și folosirea căilor de atac. De asemenea, s-a
invocat încălcarea art. 6, 13, 14 și 17 din Convenția pentru
apărarea drepturilor și a libertăților fundamentale și a
art. 1—11 și 30 din Declarația Universală a Drepturilor
Omului, fără a se arăta în ce constă, în concret,
încălcarea acestor documente internaționale.
Examinând excepția de neconstituționalitate, Curtea
constată că dispozițiile legale criticate au mai fost
examinate în cadrul controlului de constituționalitate. Astfel,
prin Decizia nr. 90 din 7 februarie 2006, publicată în
Monitorul Oficial al României, Partea I, nr. 193 din
1 martie 2006, Curtea a reținut că reglementarea criticată
a fost adoptată de legiuitor în cadrul competenței sale
constituționale, astfel cum este consacrată prin art. 126
alin. (2) și art. 129 din Constituție, potrivit cărora
îCompetența instanțelor judecătorești și procedura de judecată
sunt prevăzute numai prin lege“, iar îÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii“.

Cu același prilej, Curtea a respins critica privind
retroactivitatea legii, dat fiind că dispozițiile criticate sunt
norme de procedură, de imediată aplicare, cu efecte pentru
viitor și nu pentru trecut. De asemenea, nu este întemeiată
nici critica privind încălcarea principiului controlului judiciar
ierarhic, întrucât Constituția nu consacră un asemenea
principiu, ci, potrivit art. 129, numai folosirea căilor de atac
prevăzute de lege. Având în vedere și prevederile
constituționale ale art. 126 alin. (2), Curtea a reținut că
legiuitorul are competența de a stabili atât căile de atac
împotriva hotărârilor judecătorești, cât și procedura de
exercitare a acestora. Astfel, atunci când calea de atac
implică un control judiciar, ca în cazul recursului, nimic nu
împiedică efectuarea acestui control de către alți judecători
de la instanța care a pronunțat hotărârea atacată.
Deoarece nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Ana Maria Stanca Buru în Dosarul nr. 4.981/CIV/2005 al Curții de Apel Craiova — Secția civilă, de Cornel
Lefter Răducu în Dosarul nr. 29.683/2/2005 (nr. vechi 3.336/2005) al Curții de Apel București — Secția a III-a civilă și
pentru cauze cu minori și de familie, de Gheorghe Dobrinoiu și Laurențiu Dobrinoiu în Dosarul nr. 28.516/2/2005
(nr. vechi 3.102/2005) al Curții de Apel București — Secția a III-a civilă și pentru cauze cu minori și de familie, de Alina
Delia Angelescu în Dosarul nr. 27.106/2/2005 (nr. vechi 984/2005) al Curții de Apel București — Secția a IX-a civilă și
pentru cauze privind proprietatea intelectuală, de Doina Maria Chirvase în Dosarul nr. 26.673/2/2005 (nr. vechi 2.813/2005)
al Curții de Apel București — Secția a III-a civilă și pentru cauze cu minori și de familie, și de Mihail Boureanu în
Dosarul nr. 1.060/2005 al Curții de Apel București — Secția a IX-a civilă și pentru cauze privind proprietatea intelectuală.
Definitivă și general obligatorie.
Pronunțată în ședința publică din data de 9 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 477/2.VI.2006 conține 8 pagini.

Prețul: 0,60 lei noi/6.000 lei vechi

&JUYDGY|116535]
ISSN 1453—4495

