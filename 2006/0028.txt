Anul 174 (XVIII) — Nr. 28

PARTEA

I

LEGI, DECRETE, HOTĂRÂRI ȘI ALTE ACTE

Joi, 12 ianuarie 2006

SUMAR

Pagina
DECIZII ALE CURȚII CONSTITUȚIONALE

HOTĂRÂRI ALE GUVERNULUI ROMÂNIEI

1–2

Decizia nr. 685 din 15 decembrie 2005 referitoare la
excepția de neconstituționalitate a dispozițiilor
art. 79 alin. (1) din Ordonanța de urgență a
Guvernului nr. 195/2002 privind circulația pe
drumurile publice ......................................................

3–4

ALE

Pagina

1.716/2005. — Hotărâre privind stabilirea criteriilor de
acordare a etichetei ecologice pentru grupul de
produse aspiratoare ..................................................

Decizia nr. 676 din 15 decembrie 2005 referitoare la
excepția de neconstituționalitate a prevederilor
art. 19 alin. (1) și (3) din Ordonanța Guvernului
nr. 2/2001 privind regimul juridic al contravențiilor ...

DECIZII

Nr.

CURȚII

4–7

1.834/2005. — Hotărâre pentru modificarea și
completarea Normelor metodologice de aplicare a
Ordonanței de urgență a Guvernului nr. 88/1997
privind privatizarea societăților comerciale, cu
modificările și completările ulterioare, și a Legii
nr. 137/2002 privind unele măsuri pentru
accelerarea privatizării, aprobate prin Hotărârea
Guvernului nr. 577/2002 ..........................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 676
din 15 decembrie 2005

referitoare la excepția de neconstituționalitate a prevederilor art. 19 alin. (1) și (3)
din Ordonanța Guvernului nr. 2/2001 privind regimul juridic al contravențiilor
Ioan Vida

— președinte

Nicolae Cochinescu

— judecător

Aspazia Cojocaru

— judecător

Constantin Doldur

— judecător

Acsinte Gaspar

— judecător

Kozsokár Gábor

— judecător

Petre Ninosu

— judecător

Ion Predescu

— judecător

Florentina Baltă

— procuror

Valentina Bărbățeanu

— magistrat-asistent

Pe rol se află soluționarea excepției de neconstituționalitate
a prevederilor art. 19 alin. (1) și (3) din Ordonanța
Guvernului nr. 2/2001 privind regimul juridic al
contravențiilor, excepție ridicată de Societatea Comercială
îVizol“ — S.R.L. din Uileacu de Munte în Dosarul
nr. 18.042/2004 al Judecătoriei Cluj-Napoca.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.

2

MONITORUL OFICIAL AL ROMÂNIEI, PARTEA I, Nr. 28/12.I.2006
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2005, pronunțată în Dosarul
nr. 18.042/2004, Judecătoria Cluj-Napoca a sesizat Curtea
Constituțională cu excepția de neconstituționalitate a
prevederilor art. 19 alin. (1) și (3) din Ordonanța
Guvernului nr. 2/2001 privind regimul juridic al
contravențiilor. Excepția a fost ridicată de Societatea
Comercială îVizol“ — S.R.L. din Uileacu de Munte într-o
cauză civilă având ca obiect soluționarea plângerii
împotriva procesului-verbal de constatare și sancționare a
unei contravenții.
În motivarea excepției de neconstituționalitate se
susține, în esență, că dispozițiile de lege criticate încalcă
prevederile art. 24 alin. (1) din Constituție, întrucât
contravenientul care nu este de față sau nu poate să
semneze procesul-verbal de constatare a contravenției nu
își poate valorifica dreptul la apărare în momentul întocmirii
actului constatator. Or, dispozițiile art. 19 alin. (3) din
ordonanță creează posibilitatea întocmirii procesului-verbal
fără ca împrejurările menționate să fie confirmate de către
vreun martor.
Judecătoria Cluj-Napoca apreciază că excepția de
neconstituționalitate este neîntemeiată, întrucât prin
dispozițiile de lege criticate nu este încălcat art. 24 din
Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere
ale Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 19 alin. (1) și (3) din Ordonanța Guvernului
nr. 2/2001 privind regimul juridic al contravențiilor, publicată
în Monitorul Oficial al României, Partea I, nr. 410 din
25 iulie 2001, aprobată cu modificări și completări prin
Legea nr. 180/2002, publicată în Monitorul Oficial al
României, Partea I, nr. 268 din 22 aprilie 2002, care au
următorul conținut:
Art. 19 alin. (1) și (3): î(1) Procesul-verbal se semnează
pe fiecare pagină de agentul constatator și de contravenient. În
cazul în care contravenientul nu se află de față, refuză sau nu
poate să semneze, agentul constatator va face mențiune
despre aceste împrejurări, care trebuie să fie confirmate de cel
puțin un martor. În acest caz procesul-verbal va cuprinde și
datele personale din actul de identitate al martorului și
semnătura acestuia.
(...)
(3) În lipsa unui martor agentul constatator va preciza
motivele care au condus la încheierea procesului-verbal în
acest mod.“
În opinia autorului excepției de neconstituționalitate
textele de lege criticate contravin dispozițiilor art. 24
alin. (1) din Constituție, care garantează dreptul la apărare.
Examinând excepția ridicată, Curtea constată că
prevederile art. 19 alin. (1) și (3) din Ordonanța Guvernului
nr. 2/2001 privind regimul juridic al contravențiilor au mai
format obiect al controlului de constituționalitate, cu o
motivare identică și prin raportare la aceleași prevederi
constituționale ca și în cauza de față. Prin Decizia nr. 371
din 5 iulie 2005, publicată în Monitorul Oficial al României,
Partea I, nr. 768 din 24 august 2005, Curtea a respins
excepția ca neîntemeiată, pentru considerentele acolo
reținute.
Cele statuate prin decizia menționată își mențin
valabilitatea, în cauza de față neintervenind elemente noi,
de natură să determine reconsiderarea soluției pronunțate
cu acel prilej.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 19 alin. (1) și (3) din Ordonanța Guvernului
nr. 2/2001 privind regimul juridic al contravențiilor, excepție ridicată de Societatea Comercială îVizol“ — S.R.L. din
Uileacu de Munte în Dosarul nr. 18.042/2004 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 15 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 28/12.I.2006

3

CURTEA CONSTITUȚIONALĂ

D E C I Z I A Nr. 685
din 15 decembrie 2005

referitoare la excepția de neconstituționalitate a dispozițiilor art. 79 alin. (1)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 79 alin. (1) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Nicolae Băilă în Dosarul
nr. 1.936/2005 al Judecătoriei Brașov.
La apelul nominal este prezent autorul excepției.
Având cuvântul, Nicolae Băilă solicită admiterea
excepției de neconstituționalitate astfel cum a fost
formulată.
Reprezentantul Ministerului Public, referindu-se la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 10 octombrie 2005, pronunțată în
Dosarul nr. 1.936/2005, Judecătoria Brașov a sesizat
Curtea Constituțională cu excepția de neconstituționalitate
a dispozițiilor art. 79 alin. (1) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Nicolae Băilă în dosarul
menționat.
În motivarea excepției de neconstituționalitate se
susține, în esență, că textul de lege criticat este
neconstituțional, întrucât, deși reglementează infracțiuni,
Ordonanța de urgență a Guvernului nr. 195/2002 nu a fost
aprobată prin lege organică.
Judecătoria Brașov apreciază că excepția de
neconstituționalitate este neîntemeiată, întrucât Ordonanța
de urgență a Guvernului nr. 195/2002 a fost emisă în
temeiul și cu respectarea dispozițiilor constituționale în
vigoare la momentul adoptării acestui act normativ.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.

Avocatul Poporului apreciază că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile autorului excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 79 alin. (1) din Ordonanța de urgență a Guvernului
nr. 195/2002 privind circulația pe drumurile publice,
publicată în Monitorul Oficial al României, Partea I, nr. 958
din 28 decembrie 2002, care prevede: îConducerea pe
drumurile publice a unui autovehicul sau tramvai de către o
persoană care are o îmbibație alcoolică de peste 0,80 g/l alcool
pur în sânge ori o concentrație ce depășește 0,40 mg/l alcool
pur în aerul expirat sau care se află sub influența unor
substanțe ori produse stupefiante sau medicamente cu efecte
similare acestora se pedepsește cu închisoare de la 1 la 5 ani.“
Dispozițiile constituționale pretins încălcate sunt cuprinse
în art. 73 alin. (3) lit. h), potrivit căruia îPrin lege organică
se reglementează: [...] h) infracțiunile, pedepsele și regimul
executării acestora;“.
Examinând excepția astfel cum a fost formulată, se
constată că, în jurisprudența sa, Curtea Constituțională s-a
mai pronunțat asupra constituționalității art. 79 alin. (1) din
Ordonanța de urgență a Guvernului nr. 195/2002 privind
circulația pe drumurile publice, prin raportare la aceleași
dispoziții constituționale invocate și în prezenta cauză și cu
motivări similare. Astfel, de exemplu, prin Decizia nr. 552
din 18 octombrie 2005, publicată în Monitorul Oficial al
României, Partea I, nr. 1.014 din 16 noiembrie 2005,
Curtea Constituțională a respins această excepție de
neconstituționalitate ca neîntemeiată, pentru considerentele
acolo reținute.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată de Curte prin decizia menționată, cât și
considerentele care au fundamentat-o sunt valabile și în
prezenta cauză.

4

MONITORUL OFICIAL AL ROMÂNIEI, PARTEA I, Nr. 28/12.I.2006

Pentru cele arătate mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 79 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Nicolae Băilă în Dosarul nr. 1.936/2005 al
Judecătoriei Brașov.
Definitivă și general obligatorie.
Pronunțată în ședința publică din data de 15 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea criteriilor de acordare a etichetei ecologice pentru grupul de produse aspiratoare
În temeiul art. 108 din Constituția României, republicată, și al art. 8 alin. (1) din Hotărârea Guvernului
nr. 189/2002 privind stabilirea procedurii de acordare a etichetei ecologice,
Guvernul României adoptă prezenta hotărâre.
Art. 1. — Prezenta hotărâre stabilește criteriile de
acordare a etichetei ecologice pentru grupul de produse
aspiratoare.
Art. 2. — Prevederile prezentei hotărâri se aplică grupei
de produse care cuprinde aspiratoarele autonome, precum
și aspiratoarele cilindrice și cele verticale, care sunt
capabile să aspire praful de pe suprafețe de cel puțin
10 m2 la o utilizare.
Art. 3. — Prevederile prezentei hotărâri nu se aplică
aspiratoarelor fără conductor de alimentare cu energie
electrică sau aspiratoarelor cu baterii, precum și sistemelor
de aspirare cu unitate centrală.
Art. 4. — Performanța de mediu a produselor prevăzute
la art. 2 și compatibilitatea utilizării acestora cu cerințele de
mediu se evaluează pe baza criteriilor de acordare a
etichetei ecologice, prevăzute în anexa care face parte
integrantă din prezenta hotărâre.
Art. 5. — Cerințele specifice de evaluare, verificare și
încercare sunt indicate pentru fiecare criteriu de acordare a
etichetei ecologice pentru grupul de produse aspiratoare.
Metodele de evaluare, verificare și încercare, altele decât
cele indicate pentru fiecare criteriu de performanță, se

utilizează dacă echivalența acestora este acceptată de
către autoritatea competentă pentru acordarea etichetei
ecologice, Ministerul Mediului și Gospodăririi Apelor,
denumită în continuare autoritate competentă.
Art. 6. — Numărul de cod atribuit grupului de produse
aspiratoare în scopuri administrative este 23.
Art. 7. — (1) Prezenta hotărâre se aplică până la data
de 31 martie 2007. Dacă nu se adoptă criterii revizuite
până la 31 martie 2007, prezenta hotărâre se aplică până
la 31 martie 2008.
(2) Criteriile de acordare a etichetei ecologice pentru
grupul de produse aspiratoare se modifică în funcție de
progresul tehnic și se aprobă prin hotărâre a Guvernului.
Art. 8. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.
Prezenta hotărâre transpune Decizia Comisiei Europene
2003/121/CE privind stabilirea criteriilor ecologice pentru
acordarea etichetei ecologice comunitare aspiratoarelor,
publicată în Jurnalul Oficial al Comunităților Europene
(JOCE) nr. L 047 din 21 februarie 2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul economiei și comerțului,
Codruț Ioan Șereș
București, 21 decembrie 2005.
Nr. 1.716.

MONITORUL OFICIAL AL ROMÂNIEI, PARTEA I, Nr. 28/12.I.2006

5
ANEXĂ

CRITERII DE ACORDARE
a etichetei ecologice pentru grupul de produse aspiratoare
Criteriile de acordare a etichetei ecologice promovează
cu precădere:
a) reducerea daunelor și riscurilor ecologice legate de
utilizarea energiei (încălzirea globală, acidifierea, epuizarea
resurselor neregenerabile), prin diminuarea consumului de
energie;
b) reducerea daunelor cauzate mediului de exploatarea
resurselor naturale, prin încurajarea fabricării unui aspirator,
denumit în continuare produs, durabil, reciclabil și ușor de
întreținut;
c) reducerea daunelor sau riscurilor ecologice
determinate de utilizarea substanțelor periculoase, prin
reducerea utilizării acestor substanțe.
Criteriile încurajează aplicarea celor mai bune practici
(utilizarea optimă în raport cu mediul) și sensibilizează
consumatorul față de protecția mediului. Suplimentar, prin
marcarea componentelor din materiale plastice, se
încurajează creșterea gradului de reciclare a acestora.
Criteriile sunt stabilite la niveluri care favorizează
etichetarea ecologică a aspiratoarelor al căror proces de
fabricație are un impact redus asupra mediului.
Cerințe de evaluare și verificare
Cerințele de evaluare și verificare sunt indicate pentru
fiecare criteriu în parte.
Dacă este posibil, încercările trebuie să fie realizate de
laboratoare acreditate în mod corespunzător sau de
laboratoare care satisfac cerințele standardului SR EN ISO
17025:2001 și sunt competente pentru a realiza încercările
respective.
Dacă agentului economic care solicită acordarea
etichetei ecologice i se cere să transmită autorității
competente care examinează cererea declarații, documente,
analize, rapoarte privind rezultatele încercărilor sau alte
probe pentru a atesta conformitatea cu prezentele criterii,
acestea pot fi furnizate de agentul economic și/sau
furnizorul său/furnizorii săi etc., după caz.
Dacă este cazul, autoritatea competentă poate solicita
documente de justificare și poate întreprinde verificări
independente.
La evaluarea solicitărilor și verificarea conformității cu
criteriile pentru acordarea etichetei ecologice, se recomandă
autorității competente să țină cont de aplicarea sistemelor
recunoscute de management de mediu, cum ar fi sistemul
de management de mediu conform standardului român
SR EN ISO 14001:2005 sau schema de management de
mediu și audit stabilită prin Ordinul ministrului agriculturii,
pădurilor, apelor și mediului nr. 50/2004 privind stabilirea
procedurii de organizare și coordonare a schemelor de
management de mediu și audit (EMAS) în vederea
participării voluntare a organizațiilor la aceste scheme.
(Notă: aplicarea unor astfel de sisteme de management nu
este obligatorie).
CRITERIILE

1. Consumul de energie și gradul de îndepărtare a
prafului
a) După ce aspiratorul a fost utilizat pentru aspirarea
prin 5 treceri a unui covor Wilton, gradul de îndepărtare a
prafului trebuie să fie de cel puțin 70% și consumul de
energie trebuie să fie mai mic de 345 Wh.

b) După ce aspiratorul a fost trecut o dată pe o
suprafață de pardoseală rigidă specificată la pct. 5.2 din
standardul român SR EN 60312:2000, gradul de
îndepărtare a prafului trebuie să fie de cel puțin 98% și
consumul de energie de cel mult 69 Wh.
Evaluare și verificare: pentru fiecare dintre criteriile a) și
b) anterioare agentul economic care solicită acordarea
etichetei ecologice trebuie să furnizeze rapoarte de
încercare care să indice cantitatea de praf îndepărtată, în
conformitate cu standardul român SR EN 60312:2000, în
condițiile menționate anterior, cu ajutorul unui sac gol sau
al unui rezervor de praf gol, după caz. Suprafața de
pardoseală rigidă trebuie să fie din lemn de pin stratificat
netratat sau dintr-o placă de o grosime de cel puțin
15 mm.
2. Durabilitatea
a) Motorul trebuie să aibă o durată de viață de cel
puțin 550 de ore.
Evaluare și verificare: agentul economic care solicită
acordarea etichetei ecologice trebuie să furnizeze un raport
de încercare, în conformitate cu metoda de încercare
CEI 312 art. 19.1 sau cu standardul român SR EN
60312:2000.
b) Muștiucul furtunului trebuie să aibă o durată de viață
de cel puțin 1.000 de rotații de tambur.
Evaluare și verificare: agentul economic care solicită
acordarea etichetei ecologice trebuie să furnizeze un raport
de încercare, în conformitate cu metoda de încercare CEI
312 art. 20.1 sau cu standardul român SR EN 60312:2000.
c) Furtunul trebuie să aibă o durată de viață de cel
puțin 40.000 de oscilații.
Evaluare și verificare: agentul economic care solicită
acordarea etichetei ecologice trebuie să furnizeze un raport
de încercare, în conformitate cu metoda de încercare CEI
312 art. 20.2 sau cu standardul român SR EN 60312:2000.
d) Întrerupătorul principal funcționează atât mecanic, cât
și electric de cel puțin 2.500 de ori.
Evaluare și verificare: agentul economic care solicită
acordarea etichetei ecologice trebuie să furnizeze un raport
de încercare, indicând procedura urmată. Încercarea se
efectuează cu muștiucul furtunului scos.
e) Producătorul are obligația să ofere o garanție
comercială care să asigure funcționarea aspiratorului timp
de cel puțin doi ani. Această garanție este valabilă
începând cu data livrării produsului către cumpărător.
Evaluare și verificare: agentul economic care solicită
acordarea etichetei ecologice trebuie să furnizeze o copie a
documentului de garanție care însoțește produsul.
f) Asigurarea tuturor pieselor de schimb necesare bunei
funcționări a produsului trebuie să fie garantată pentru cel
puțin zece ani de la data încetării fabricației produsului
respectiv.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest scop, precum și documentația
justificativă corespunzătoare.
3. Capacitatea de reciclare, preluarea și reciclarea
a) Producătorul trebuie să verifice demontarea
produsului și trebuie să furnizeze un raport de demontare
care este pus la dispoziția terților, la cerere.

6

MONITORUL OFICIAL AL ROMÂNIEI, PARTEA I, Nr. 28/12.I.2006

Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest scop, precum și o copie a raportului de
demontare.
b) Piesele electronice trebuie să fie asamblate mecanic
pentru a facilita demontarea și reciclarea.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest scop, precum și o documentație
justificativă corespunzătoare, indicând concepția produsului
și conexiunile mecanice între piesele electrice. Raportul de
demontare furnizat de agentul economic trebuie să
confirme acest lucru.
c) Piesele metalice trebuie să fie ușor accesibile pentru
a facilita demontarea și reciclarea.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest scop, precum și documentația
corespunzătoare, indicând concepția produsului și
accesibilitatea pieselor metalice. Raportul de demontare
furnizat de agentul economic trebuie să confirme acest
lucru.
d) Aspiratorul, inclusiv muștiucul furtunului și furtunul, nu
trebuie să conțină plumb, mercur, cadmiu, crom hexavalent,
bifenili polibromurați sau difenil eteri polibromurați, cu
excepția cazurilor prevăzute în Hotărârea Guvernului
nr. 992/2005 privind limitarea utilizării anumitor substanțe
periculoase în echipamentele electrice și electronice.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest sens, precum și documentația
justificativă corespunzătoare, indicând materialele ignifuge
utilizate, dacă este cazul. Până în momentul în care actul
normativ menționat anterior stabilește valorile de
concentrație maximă tolerate pentru aceste substanțe,
agentul economic și/sau furnizorul său/furnizorii săi trebuie
să declare că aceste substanțe nu au fost adăugate
intenționat în aspirator sau în orice componentă a acestuia.
e) Piesele din material plastic nu trebuie să conțină
inserții metalice care nu pot fi separate.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest sens, precum și documentația
justificativă corespunzătoare, indicând natura oricărei inserții
metalice. Raportul de demontare furnizat de către agentul
economic trebuie să confirme acest lucru.
f) Piesele din material plastic cu o greutate mai mare
de 25 de grame nu trebuie să conțină clorparafine cu o
catenă compusă din 10—13 atomi de carbon și cu un
conținut de clor > 50% din greutate — CAS 85535-84-8.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest sens, precum și o documentație
justificativă corespunzătoare, indicând materialele ignifuge
utilizate, dacă este cazul.
g) Componentele din material plastic cu o masă mai
mare de 25 de grame nu trebuie să conțină substanțe
ignifuge sau preparate ale acestor substanțe cărora li se
atribuie sau li se pot atribui în momentul depunerii cererii
una dintre următoarele fraze de risc: R45 (poate cauza
cancer), R46 (poate provoca modificări genetice ereditare),
R50 (foarte toxic pentru organismele acvatice), R51 (toxic
pentru organismele acvatice), R52 (nociv pentru
organismele acvatice), R53 (poate provoca efecte adverse
pe termen lung asupra mediului acvatic), R60 (poate afecta
fertilitatea) sau R61 (poate provoca efecte adverse asupra

copilului în timpul sarcinii), conform Hotărârii Guvernului
nr. 490/2002 pentru aprobarea Normelor metodologice de
aplicare a Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, aprobată
cu modificări și completări prin Legea nr. 451/2001, și
Hotărârii Guvernului nr. 92/2003 pentru aprobarea Normelor
metodologice privind clasificarea, etichetarea și ambalarea
preparatelor chimice periculoase.
Evaluare și verificare: agentul economic care solicită
acordarea etichetei ecologice și/sau furnizorii săi trebuie să
furnizeze o declarație în acest sens, precum și
documentația justificativă corespunzătoare, indicând
materialele ignifuge utilizate, dacă este cazul, precum și
fișele tehnice de securitate aferente acestor materiale.
h) Piesele din material plastic cu o greutate mai mare
de 25 de grame trebuie să aibă un marcaj permanent care
precizează tipul materialului, în conformitate cu standardul
român SR ISO 11469:1998.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest sens, precum și documentația
justificativă corespunzătoare.
i) Producătorul trebuie să facă preluarea produsului
pentru reciclare, precum și a oricărei componente înlocuite,
cu excepția sacilor pentru praf și a filtrelor. Această
preluare se efectuează gratuit, cu excepția cazurilor în care
autoritățile locale sau naționale stabilesc o taxă pentru
această procedură.
Evaluare și verificare: agentul economic care solicită
acordarea etichetei ecologice trebuie să furnizeze o
declarație în acest sens, precum și documentația
justificativă corespunzătoare.
4. Zgomotul
Nivelul zgomotului (puterea acustică) trebuie să fie
indicat pe produs și nu trebuie să depășească 76 dB(A)
(ref. 1 pW), acesta fiind nivelul de putere acustică exprimat
în (dB) ponderați pe curba A, raportat la puterea acustică
a unui picowatt.
Evaluare și verificare: agentul economic care solicită
acordarea etichetei ecologice trebuie să furnizeze un raport
de încercare, în conformitate cu metoda prevăzută în
standardul român SR EN 60704-2-1:2001, iar declarația
privind zgomotul se efectuează în conformitate cu metoda
prevăzută în standardul român SR EN 60704-3:1997.
Agentul economic care solicită acordarea etichetei
ecologice trebuie să furnizeze o copie a documentului prin
care se face declarația privind nivelul de zgomot.
5. Emisiile de pulberi
a) Cantitatea de pulberi emisă (Q) trebuie să fie mai
mică de 0,01 mg/m3.
Evaluare și verificare: agentul economic care solicită
acordarea etichetei ecologice trebuie să furnizeze un raport
de încercare, în conformitate cu metoda prevăzută în
standardul român SR EN 60312:2000.
b) Filtrele de praf trebuie să poată fi înlocuite și/sau
spălate și trebuie să aibă o culoare deschisă.
Evaluare și verificare: agentul economic care solicită
acordarea etichetei ecologice trebuie să furnizeze o
declarație de conformitate cu această cerință.
6. Rezistența de deplasare a capului de aspirare
Rezistența la deplasare a capului de aspirare (R)
trebuie să fie mai mică de 25 N.

MONITORUL OFICIAL AL ROMÂNIEI, PARTEA I, Nr. 28/12.I.2006
Evaluare și verificare: agentul economic care solicită
acordarea etichetei ecologice trebuie să furnizeze un raport
de încercare, în conformitate cu metoda prevăzută în
standardul român SR EN 60312:2000.
7. Instrucțiuni de utilizare și informarea consumatorului
Produsul trebuie să fie însoțit la vânzare de informații
relevante destinate consumatorului, privind utilizarea corectă
din punct de vedere ecologic și mai ales de:
a) informații conform cărora energia consumată în timpul
folosirii poate fi redusă semnificativ golind rezervorul sau
sacul pentru praf când acesta este plin;
(Notă: Acest criteriu nu trebuie respectat dacă agentul
economic poate să demonstreze că nu este aplicabil.)
b) recomandarea de a opri aspiratorul când nu este
folosit;
c) informații referitoare la garanție și la disponibilitatea
pieselor de schimb;
d) informații conform cărora produsul este conceput
pentru a permite reciclarea. Sfaturi referitoare la modul în
care consumatorul poate folosi oferta de preluare pentru
reciclare a fabricantului;
e) informații conform cărora produsul a obținut eticheta
ecologică, însoțită de o explicație succintă a semnificației
acestei etichete și de mențiunea că mai multe informații
privind eticheta ecologică sunt disponibile pe pagina web:
http://www.mmediu.ro;

7

f) informații referitoare la diferite proceduri de întreținere,
în special înlocuirea sacilor sau golirea rezervorului de praf
și înlocuirea filtrelor;
g) informații referitoare la faptul că există un indicator
care arată că sacul sau rezervorul de praf este plin și
trebuie înlocuit sau golit, cu excepția cazului în care acest
fapt se vede clar la utilizarea normală a produsului;
h) informații privind greutatea produsului.
Evaluare și verificare: agentul economic care solicită
acordarea etichetei ecologice trebuie să declare că
produsul este conform cu aceste cerințe și trebuie să
furnizeze o copie a instrucțiunilor de utilizare autorității
competente răspunzătoare cu examinarea solicitării.
8. Informațiile care figurează pe eticheta ecologică
Următorul text trebuie să figureze în rubrica 2 de pe
eticheta ecologică:
— curățare eficientă, emisii reduse de pulberi, nivel
acustic redus;
— consum redus de energie;
— durabilitate și capacitate de reciclare îmbunătățite.
Evaluare și verificare: agentul economic care solicită
acordarea etichetei ecologice trebuie să declare că
produsul este conform cu această cerință și trebuie să
furnizeze o copie a etichetei ecologice, așa cum apare ea
pe ambalaj și/sau pe produs și/sau în documentația care
însoțește produsul.

GUVERNUL ROMÂNIEI

HOTĂRÂRE
pentru modificarea și completarea Normelor metodologice de aplicare a Ordonanței de urgență
a Guvernului nr. 88/1997 privind privatizarea societăților comerciale, cu modificările și completările
ulterioare, și a Legii nr. 137/2002 privind unele măsuri pentru accelerarea privatizării,
aprobate prin Hotărârea Guvernului nr. 577/2002
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice de aplicare a
Ordonanței de urgență a Guvernului nr. 88/1997 privind
privatizarea societăților comerciale, cu modificările și
completările ulterioare, și a Legii nr. 137/2002 privind unele
măsuri pentru accelerarea privatizării, aprobate prin
Hotărârea Guvernului nr. 577/2002, publicată în Monitorul
Oficial al României, Partea I, nr. 434 din 21 iunie 2002, cu
modificările ulterioare, se modifică și se completează după
cum urmează:
1. Articolul 70 va avea următorul cuprins:
îArt. 70. — (1) Instituția publică implicată are obligația
să dispună întocmirea unui raport de evaluare, întocmit de
către un evaluator autorizat, în scopul determinării prețului
de ofertă, în toate situațiile în care sunt îndeplinite
cumulativ următoarele condiții:
a) vinde acțiunile unei societăți comerciale la care statul
sau o autoritate a administrației publice locale deține cel
puțin 33% din totalul acțiunilor;

b) din situațiile financiare ale anului anterior scoaterii la
privatizare a societății comerciale și din determinarea
activului net contabil al aceluiași exercițiu financiar rezultă
că activul net contabil este mai mare decât jumătate din
activul total.
(2) Prevederile alin. (1) sunt valabile și pentru
următoarele operațiuni:
a) majorarea capitalului social al societăților comerciale
cu capital de stat și/sau al filialelor acestora prin aport în
numerar sau în natură;
b) cesiunea acțiunilor deținute de societățile comerciale
cu capital de stat sau de filialele acestora la societăți cu
capital mixt.
(3) În cazurile în care pentru determinarea prețului de
ofertă nu se întocmește raport de evaluare de către un
evaluator autorizat, prețul de ofertă va fi egal cu cea mai
mare dintre valorile calculate după cum urmează:
a) media cotațiilor înregistrate în ultimele 12 luni
calendaristice anterioare formulării ofertei de vânzare, atunci

8

MONITORUL OFICIAL AL ROMÂNIEI, PARTEA I, Nr. 28/12.I.2006

când sunt scoase la vânzare acțiuni ale societăților
comerciale cotate și tranzacționate pe o piață reglementată;
b) valoarea calculată de instituția publică implicată prin
raport de evaluare simplificat, în baza datelor financiare
furnizate de societatea comercială;
c) valoarea nominală a acțiunilor.
(4) Instituția publică implicată poate propune un preț de
ofertă inferior valorii nominale a acțiunilor numai în
următoarele situații:
a) din situațiile financiare ale anului anterior scoaterii la
privatizare a societății comerciale și din determinarea
activului net contabil al aceluiași exercițiu financiar rezultă
că activul net contabil este mai mic decât capitalul social
subscris;
b) oferta instituției publice implicate având ca preț
valoarea nominală a acțiunilor nu s-a finalizat prin
încheierea unui contract de vânzare-cumpărare de acțiuni
și valoarea calculată prin raport de evaluare întocmit
conform art. 71 este mai mică decât valoarea nominală a
acțiunilor.
(5) În cazul acțiunilor suplimentare emise în schimbul
valorii terenurilor, care se vând persoanelor prevăzute la
art. 12 alin. (6) din lege, prețul de ofertă, care este egal

cu prețul de vânzare, va fi egal cu valoarea nominală a
acțiunilor, în cazul în care prețul pe acțiune plătit de
cumpărător prin contractul inițial de privatizare este mai
mare decât valoarea nominală a acțiunilor. În cazul în care
prețul pe acțiune plătit de cumpărător prin contractul inițial
de privatizare este mai mic decât valoarea nominală a
acțiunilor, prețul de ofertă se va determina în conformitate
cu prevederile alin. (1) sau (3), după caz, iar prețul de
vânzare va fi cel rezultat din negocierea directă dintre
instituția publică implicată și cumpărător/succesorul în
drepturi al acestuia.“
2. După alineatul (2) al articolului 71 se introduce un
nou alineat, alineatul (3), cu următorul cuprins:
î(3) Societățile comerciale au obligația să asigure
evaluatorilor autorizați accesul la datele și informațiile
necesare pentru întocmirea raportului de evaluare.“
3. Articolele 72—74 se abrogă.
Art. II. — Procedurile de privatizare și vânzările de
active aflate în curs de desfășurare la data intrării în
vigoare a prezentei hotărâri vor continua, potrivit
reglementărilor în vigoare la data declanșării acestora, cu
recunoașterea valabilității modului de determinare a prețului
de ofertă.

PRIM-MINISTRU

CĂLIN POPESCU-TĂRICEANU
Contrasemnează:
Președintele interimar al Autorității
pentru Valorificarea Activelor Statului,
Giliola Ciorteanu
p. Șeful Cancelariei Primului-Ministru,
Dan Petrescu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.834.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 28/12.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071322]
ISSN 1453—4495

