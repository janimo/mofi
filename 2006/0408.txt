Anul 174 (XVIII) — Nr. 408

PARTEA

I

LEGI, DECRETE, HOTĂRÂRI ȘI ALTE ACTE

Joi, 11 mai 2006

SUMAR
Nr.

Pagina
LEGI ȘI DECRETE

110.

462.

632.

— Lege privind aprobarea Ordonanței Guvernului
nr. 7/2005 pentru aprobarea Regulamentului de
transport pe căile ferate din România ....................

1–20

— Decret pentru promulgarea Legii privind
aprobarea Ordonanței Guvernului nr. 7/2005
pentru aprobarea Regulamentului de transport pe
căile ferate din România ..........................................
´

115.
615.

— Decret privind înaintarea în gradul următor a
unui general în retragere din Ministerul Apărării
Naționale ....................................................................

26

ACTE ALE OFICIULUI ROMÂN PENTRU
DREPTURILE DE AUTOR
— Decizie pentru publicarea în Monitorul Oficial al
României, Partea I, a Hotărârii arbitrale din
13 aprilie 2006, având ca obiect stabilirea formei
finale a Metodologiei privind remunerația datorată
artiștilor interpreți sau executanți pentru
radiodifuzarea repertoriului de prestații artistice din
domeniul audiovizual de către organismele de
televiziune ..................................................................

26–28

86.

— Decizie pentru publicarea în Monitorul Oficial
al României, Partea I, a Hotărârii arbitrale
din 13 aprilie 2006 privind stabilirea modalității de
repartizare între organismele de gestiune colectivă
beneficiare a remunerației compensatorii pentru
copia privată colectată de către organismele
colectori unici.............................................................

29–32

20

— Decret privind promulgarea Legii pentru
modificarea și completarea Legii nr. 416/2001
privind venitul minim garantat ..................................
´

21–25

25

— Decret privind înaintarea în gradul următor a
unui general în retragere din Ministerul Apărării
Naționale ....................................................................

LEGI

Pagina

85.

— Lege pentru modificarea și completarea Legii
nr. 416/2001 privind venitul minim garantat ...........

631.

Nr.

25

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 7/2005 pentru aprobarea Regulamentului
de transport pe căile ferate din România
Parlamentul României adoptă prezenta lege.
Art. I. — Se aprobă Ordonanța Guvernului nr. 7 din
20 ianuarie 2005 pentru aprobarea Regulamentului de
transport pe căile ferate din România, adoptată în temeiul
art. 1 pct. I.16 din Legea nr. 602/2004 privind abilitarea
Guvernului de a emite ordonanțe, publicată în Monitorul
Oficial al României, Partea I, nr. 101 din 31 ianuarie 2005,
cu următoarele modificări și completări:

1. Titlul ordonanței va avea următorul cuprins:
,,ORDONANȚĂ
pentru aprobarea Regulamentului privind transportul
pe căile ferate din România“
2. Articolul 1 va avea următorul cuprins:
îArt. 1. — Se aprobă Regulamentul privind transportul
pe căile ferate din România, prevăzut în anexa care face
parte integrantă din prezenta ordonanță.“

2

MONITORUL OFICIAL AL ROMÂNIEI, PARTEA I, Nr. 408/11.V.2006

3. Articolul 2 va avea următorul cuprins:
îArt. 2. — (1) În aplicarea prevederilor Regulamentului
privind transportul pe căile ferate din România, Ministerul
Transporturilor, Construcțiilor și Turismului va emite, prin
ordin al ministrului, în termen de 120 de zile de la
publicare, Norme uniforme privind transporturile pe căile
ferate, denumite în continuare Norme uniforme, aplicabile
administratorului și gestionarilor infrastructurii feroviare,
operatorilor și beneficiarilor de transport feroviar.
(2) Fiecare operator de transport feroviar poate emite
reglementări proprii, cu respectarea prevederilor
Regulamentului privind transportul pe căile ferate din
România și a Normelor uniforme.“
4. Titlul anexei va avea următorul cuprins:
,,REGULAMENT
privind transportul pe căile ferate din România“
5. În anexă, articolul 1 va avea următorul cuprins:
,,ARTICOLUL 1
Obiectul și sfera de aplicare

(1) Prezentul regulament are ca obiect stabilirea
normelor cu privire la drepturile, obligațiile și răspunderile
administratorului și gestionarilor infrastructurii feroviare, ale
operatorilor de transport feroviar și ale beneficiarilor
transporturilor efectuate pe căile ferate din România.
(2) Prezentul regulament se aplică expedițiilor,
transporturilor publice de călători, de mărfuri și alte bunuri
pe căile ferate din România, precum și activităților accesorii
acestora.
(3) Prezentul regulament se aplică, după caz, și
transporturilor pe căile ferate din România, efectuate în
interes propriu, precum și activităților accesorii acestora.
(4) Transporturile publice feroviare se execută pe bază
de contract de transport.
(5) În traficul intern, contractul de transport se încheie și
se execută în conformitate cu prevederile prezentului
regulament și ale altor reglementări în vigoare.
(6) În traficul internațional, contractul de transport se
încheie și se execută și în conformitate cu acordurile și
convențiile internaționale la care România este parte.
(7) Efectuarea unui transport militar se desfășoară pe
baza unei convenții care va fi încheiată între operatorul de
transport feroviar și autoritatea respectivă din domeniul
apărării naționale.
(8) Dacă siguranța națională, siguranța circulației
feroviare și interesul public o cer, administratorul/gestionarii
infrastructurii feroviare și/sau operatorul de transport
feroviar, conform dispozițiilor autorităților competente, potrivit
legii, pot decide ca:
a) traficul și/sau serviciul să fie suspendate pe anumite
rute, total sau parțial;
b) unele expediții să fie excluse de la transport sau
primite numai în anumite condiții, prestabilite;
c) anumite expediții să se bucure de prioritate;
d) transporturile militare să fie executate neîntrerupt în
caz de necesitate.
(9) Măsurile prevăzute la alin. (8) trebuie aduse la
cunoștință celor interesați sau făcute publice, în prealabil,
după caz.“

6. În anexă, articolul 3 va avea următorul cuprins:
,,ARTICOLUL 3
Răspunderea administratorului/gestionarilor infrastructurii
feroviare și a operatorilor de transport feroviar pentru agenții lor

(1) Operatorii de transport feroviar și administratorul/
gestionarii infrastructurii feroviare sunt răspunzători de
încălcările prevederilor regulamentare sau contractuale ori
de abuzurile comise de agenții aflați în serviciul acestora,
precum și de către alte persoane care au atribuții, din
dispoziția lor, în executarea transportului.
(2) În cazul în care agenții aflați în serviciul operatorilor
de transport feroviar, al administratorului/gestionarilor
infrastructurii feroviare prestează servicii pentru efectuarea
transporturilor publice de călători, de mărfuri și alte bunuri,
precum și servicii conexe și adiacente acestora, pentru
care nu sunt împuterniciți de operatorii de transport feroviar
sau de administratorul/gestionarii infrastructurii feroviare, se
consideră că aceștia lucrează în contul și pe răspunderea
persoanei interesate pentru care fac aceste servicii.
(3) Operatorul de transport feroviar nu răspunde de
bagajele încredințate în stații și trenuri unor persoane care
nu fac parte din categoria celor prevăzute la alin. (1).“
7. În anexă, articolul 4 va avea următorul cuprins:
,,ARTICOLUL 4
Tarife de transport

(1) Stabilirea sau modificarea tarifelor de transport
feroviar de călători se face conform reglementărilor legale
în vigoare.
(2) Tarifele de transport feroviar de marfă se formează
liber pe piață.
(3) Tarifele de transport feroviar intră în vigoare după
publicare și/sau, în cazul tarifelor de transport feroviar de
călători, după afișare la casele de bilete și la celelalte
puncte unde se vând legitimații de călătorie.
(4) Prețul prestației de transport se stabilește conform
tarifelor operatorilor de transport feroviar în vigoare în
momentul încheierii contractului de transport.
(5) Tarifele de transport feroviar se publică. Tarifele de
transport feroviar de călători sunt aduse la cunoștință
publică prin afișare în locurile unde se vând legitimații de
călătorie și pot fi aduse la cunoștință și prin mijloace de
informare în masă. Condițiile de publicare se vor stabili
prin Normele uniforme.
(6) Operatorii de transport feroviar pot acorda facilități
sau reduceri tarifare pe baza prevederilor unor acte
normative numai dacă autoritatea, agentul, respectiv
persoana juridică ce a solicitat facilitatea sau reducerea
asigură compensările aferente.
(7) În scopuri comerciale, pe baza unor convenții
încheiate între operatorii de transport feroviar și clienți, se
pot acorda reduceri tarifare sau se pot practica alte tarife
decât cele publicate, cu excepția transportului feroviar de
călători. Publicarea acestora nu este obligatorie.
(8) Operatorii de transport feroviar de marfă sunt în
drept să perceapă și alte sume, neprevăzute în tarife, ca
urmare a unor costuri suplimentare care cad în sarcina
clienților. Aceste sume se înscriu distinct pe documentul de
transport și trebuie justificate cu acte doveditoare.
(9) Tarifele, normele și instrucțiunile de serviciu nu pot
deroga de la prevederile prezentului regulament.
(10) Operatorii de transport feroviar de călători sunt în
drept să perceapă și alte sume, calculate pe bază de
deviz, pentru prestații la cererea clientului. Aceste sume se
încasează pe bază de factură sau de alte documente
financiare în uz.“

MONITORUL OFICIAL AL ROMÂNIEI, PARTEA I, Nr. 408/11.V.2006
8. În anexă, articolul 5 va avea următorul cuprins:
,,ARTICOLUL 5
Cursul de schimb al monedelor

Pentru încasarea, conform legii, în altă monedă decât
cea în care sunt exprimate tarifele, operatorii de transport
feroviar trebuie să facă publice cursul de schimb la care
efectuează convertirea sumelor și acceptarea la plată a
monedelor străine.“
9. În anexă, articolul 6 va avea următorul cuprins:
,,ARTICOLUL 6
Sesizări

(1) Fiecare operator feroviar de călători va stabili modul
în care se primesc sesizările publicului călător și va afișa
aceste reguli în loc vizibil, în fiecare stație de cale ferată
în care își desfășoară activitatea.
(2) Operatorii de transport feroviar de călători vor
răspunde în scris la orice sesizare adresată în scris, în
termen de maximum 30 de zile.“
10. În anexă, articolul 8 va avea următorul cuprins:
îARTICOLUL 8
Condițiile de acceptare la transport

Operatorul de transport feroviar efectuează transporturile
de călători conform prezentului regulament, atât timp cât:
a) transportul este posibil cu agenții și mijloacele de
transport disponibile, care permit satisfacerea solicitărilor de
transport;
b) transportul nu este împiedicat de împrejurări pe care
operatorul de transport feroviar nu le poate evita și a căror
înlăturare nu depinde de el.“
11. În anexă, articolul 9 va avea următorul cuprins:
,,ARTICOLUL 9
Admiterea la transport. Persoane excluse de la transport.
Admiterea condiționată

(1) Sunt admiși la transport călătorii care posedă
legitimații de călătorie valabile la trenul, ruta și clasa alese
pentru călătorie.
(2) Sunt excluși de la transport călătorii care nu
respectă prezentul regulament și dispozițiile operatorului de
transport feroviar, făcute publice.
(3) În tren și în stație nu se admit sau pot fi evacuate:
a) persoanele care, prin comportare, perturbă ordinea
publică, contravin normelor de conduită publică și bunelor
moravuri ori care produc vătămări materialului rulant
aparținând operatorului de transport feroviar sau care nu
respectă prevederile prezentului regulament. Aceste
persoane nu au dreptul nici la restituirea contravalorii
călătoriei;
b) persoanele care, din cauză de boală, pun în pericol
sănătatea celorlalți călători, în afară de cazul în care
călătoresc cu plata rezervării întregului compartiment.
Persoanele care s-au îmbolnăvit pe parcurs și care
necesită intervenții de urgență trebuie să fie transportate
până la prima stație, unde li se acordă îngrijirile necesare.
Acestor persoane li se restituie diferența dintre tarifele
plătite și cele aferente pentru parcursul efectuat, pentru
legitimația de călătorie, în condițiile prevăzute la art. 21;
c) persoanele care insultă sau agresează agenții
operatorului de transport feroviar sau ai administratorului/
gestionarului infrastructurii feroviare aflați în timpul serviciului.

3

(4) Transportul bolnavilor contagioși se reglementează
prin ordin comun al ministrului transporturilor, construcțiilor
și turismului și al ministrului sănătății.“
12. În anexă, articolul 10 va avea următorul cuprins:
,,ARTICOLUL 10
Mersul trenurilor de călători și suspendarea circulației trenurilor

(1) Călătorii sunt transportați cu trenuri prevăzute în
Mersul trenurilor de călători, publicat și afișat în stații, și cu
trenuri suplimentare. La solicitare, călătorii pot fi transportați
cu trenuri sau vagoane special comandate, cu achitarea
tarifelor aferente cererii.
(2) Operatorul de transport feroviar și/sau administratorul/
gestionarul infrastructurii feroviare, după caz, trebuie să
aducă la cunoștință publicului suspendarea sau anularea
unor trenuri ori a circulației trenurilor, prin mass-media și
afișare în stații.
(3) Întârzierea trenurilor se aduce de îndată la
cunoștință publicului de către administratorul/gestionarul
infrastructurii feroviare, prin afișare în stații și/sau prin
instalațiile de avizare, precum și prin informarea verbală a
călătorilor de către agenți, după caz.
(4) Condițiile în care se pot efectua călătoriile și
serviciile oferite călătorilor sunt prevăzute în Mersul
trenurilor de călători și, după caz, în Normele uniforme sau
în reglementările proprii ale operatorilor de transport
feroviar.
(5) Când, din cauza întârzierii trenului, călătorul nu
prinde trenul de legătură prevăzut pentru continuarea
călătoriei, pentru care posedă legitimație de călătorie,
operatorul de transport feroviar este obligat să îl transporte
cu bagajele sale, fără a percepe noi tarife, cu primul tren
de același rang sau de rang inferior, pe aceeași rută sau
pe altă rută, astfel încât acesta să ajungă la destinație cu
întârzierea cea mai mică, cu respectarea prevederilor
Normelor uniforme sau ale reglementărilor proprii ale
operatorilor de transport feroviar.
(6) În cazul suspendării circulației unui tren, dacă acest
fapt nu a fost făcut cunoscut înainte de plecarea din stația
de pornire, iar călătorul nu dorește să continue călătoria cu
alte trenuri sau pe alte rute, operatorul de transport
feroviar este obligat să îl aducă înapoi la stația de plecare,
cu primul tren în circulație, fără plată, restituindu-i-se
tarifele plătite pentru transportul neefectuat.
(7) Dacă întreruperea sau suspendarea circulației unui
tren a fost anunțată în ziua anterioară plecării din stația de
pornire, călătorii vor plăti tarifele aferente rutei ocolitoare.
(8) În cazul în care circulația trenurilor de călători se
întrerupe ca urmare a stării necorespunzătoare a
infrastructurii
feroviare,
administratorul/gestionarii
infrastructurii feroviare vor organiza, în condițiile tehnice
existente, un serviciu de transport pentru călători și bagaje
cu alte vehicule, pe cheltuiala lor, până la destinație sau
până la primul punct de legătură pentru continuarea
călătoriei cu trenul. După constatarea cauzei care a condus
la întreruperea circulației, administratorul/gestionarii
infrastructurii feroviare își vor recupera cheltuielile cu
transportul călătorilor și al bagajelor acestora de la cei
responsabili de deteriorarea infrastructurii.
(9) Călătorul poate amâna călătoria dacă prezintă
legitimația pentru viza de amânare în termenul prevăzut în
Normele uniforme. Dacă se utilizează un tren sau servicii
cu tarife mai mari, călătorul va plăti diferența de tarif.
(10) Călătorul poate renunța la călătorie dacă prezintă
legitimația pentru viza de neutilizare în termenul prevăzut
în Normele uniforme.

4

MONITORUL OFICIAL AL ROMÂNIEI, PARTEA I, Nr. 408/11.V.2006

(11) Prin aceste dispoziții nu se prelungește durata
legitimațiilor de călătorie al căror timp de întrebuințare este
determinat prin Normele uniforme.“
13. În anexă, articolul 11 va avea următorul cuprins:
,,ARTICOLUL 11
Legitimațiile de călătorie și durata valabilității lor

(1) Orice legitimație de călătorie trebuie să conțină
mențiunile prevăzute în Normele uniforme.
(2) Legitimațiile de călătorie se obțin de la stații, agenții,
de la agenți autorizați, de la agenții operatorilor de
transport din trenuri sau prin mijloace electronice, în
condițiile stabilite de operatorul de transport feroviar.
(3) Tarifele pentru legitimațiile de călătorie obținute de
la agenții operatorilor de transport din trenuri pot fi mai
mari decât cele de la casele de bilete din stații, în
condițiile stabilite de operatorul de transport feroviar.
(4) Călătorul trebuie să verifice pe loc, la primirea
legitimației de călătorie, dacă aceasta corespunde cererii
sale.
(5) Revânzarea legitimațiilor de călătorie de către
persoane neautorizate nu este permisă. Legitimațiile de
călătorie găsite în aceste cazuri vor fi anulate, iar călătorii
vor fi considerați fără legitimație de călătorie și tratați
corespunzător. Persoanele neautorizate care revând
legitimații de călătorie vor fi tratate drept contraveniente.
(6) Cedarea legitimațiilor de călătorie nominale sau cu
tarife reduse altor persoane care nu au dreptul la acestea
este interzisă. Persoanele care cedează legitimațiile de
călătorie sunt considerate contraveniente. Legitimațiile
găsite în această situație sunt reținute de personalul de
tren, iar călătorii în cauză vor fi considerați fără legitimație
de călătorie și tratați corespunzător.
(7) Operatorul de transport feroviar va face publice
normele de utilizare și duratele de valabilitate a
legitimațiilor de călătorie.“
14. În anexă, articolul 12 va avea următorul cuprins:
,,ARTICOLUL 12
Ocuparea și rezervarea locurilor

(1) Călătorul poate ocupa loc în tren, respectând dreptul
la clasă și serviciile asigurate prin legitimația sa de
călătorie.
(2) La trenurile cu regim de rezervare a locurilor,
călătorul poate ocupa numai locurile înscrise în legitimația
de călătorie.
(3) Modalitățile de rezervare a locurilor în trenuri sunt
reglementate de operatorul de transport feroviar și aduse
la cunoștință publicului călător prin Mersul trenurilor de
călători.
(4) În condițiile stabilite prin Normele uniforme sau prin
reglementările proprii ale operatorilor de transport feroviar,
călătorul poate să utilizeze un loc la o clasă superioară,
servicii superioare ori un tren de categorie superioară celor
indicate pe legitimația de călătorie sau poate cere să i se
modifice itinerarul, cu achitarea diferențelor tarifare.
(5) Călătorul care nu poate obține loc și nu consimte
să călătorească în picioare are dreptul să ceară restituirea
contravalorii legitimației de călătorie pentru parcursul
neefectuat, amânarea călătoriei sau să plătească diferența
pentru călătoria la o clasă superioară, conform prevederilor
Normelor uniforme ori ale reglementărilor proprii ale
operatorilor de transport feroviar.
(6) În cazul în care călătorul nu poate ocupa locul
rezervat potrivit legitimației de călătorie, agentul operatorului
de transport feroviar este obligat să îi asigure alt loc, în

limita locurilor disponibile din tren, conform prevederilor
Normelor uniforme sau reglementărilor proprii ale
operatorilor de transport feroviar. În cazul în care nu i se
poate asigura loc, se va restitui tariful tichetului de
rezervare. Cererea de restituire a tarifului se adresează
operatorului de transport feroviar, care suportă și
cheltuielile de transmitere a acestuia prin poștă.
(7) La trenurile fără regim de rezervare, în condițiile
Normelor uniforme sau ale reglementărilor proprii ale
operatorilor de transport feroviar, se pot rezerva
compartimente întregi.“
15. În anexă, articolul 13 va avea următorul cuprins:
,,ARTICOLUL 13
Reduceri din tarifele de călători

(1) Copiii până la vârsta de 5 ani împliniți, pentru care
nu se cere un loc separat, se transportă gratuit, fără
legitimație de călătorie.
(2) Copiii până la vârsta de 10 ani împliniți plătesc 50%
din tariful de transport și din suplimentul de tren, având
drept la loc separat. La trenurile cu locuri rezervate plătesc
și tariful integral al tichetului.
(3) Operatorul de transport feroviar poate acorda
reduceri comerciale, reglementate prin tarife și aduse la
cunoștință publicului călător prin publicare, conform art. 4
alin. (5).
(4) Nici o reducere acordată de operatorul de transport
feroviar nu se mai poate aplica legitimațiilor de călătorie
care se bucură deja de o reducere din tariful întreg.
(5) Călătorii care beneficiază de reduceri trebuie să
prezinte, la cererea agentului operatorului de transport
feroviar, dovada că pot beneficia de reducerile respective.
Călătorii care nu fac dovada că pot beneficia de reducerile
respective vor fi considerați contravenienți și vor fi
sancționați în conformitate cu prevederile legale.“
16. În anexă, articolul 14 va avea următorul cuprins:
,,ARTICOLUL 14
Dreptul la transport

(1) Călătorul trebuie să posede o legitimație de călătorie
valabilă la data, trenul, clasa și serviciul utilizate, obținută
conform reglementărilor în vigoare. Celor care contravin
acestei prevederi operatorul de transport feroviar nu le
recunoaște nici un drept și nu răspunde de eventualele
daune suferite de aceștia.
(2) Călătorul este obligat să păstreze legitimația de
călătorie asupra sa în tot timpul călătoriei și să o prezinte
pentru verificare, la cerere, agentului operatorului de
transport feroviar împuternicit în acest scop.
(3) Legitimațiile de călătorie care prezintă modificări
necertificate, conform prevederilor Normelor uniforme sau
ale reglementărilor proprii ale operatorilor de transport
feroviar, nu sunt valabile și sunt retrase de agenții
operatorului de transport feroviar.
(4) Călătorul care nu prezintă în tren o legitimație de
călătorie valabilă este obligat să plătească tariful de taxare
în tren. În cazul în care refuză plata tarifului de taxare în
tren, este considerat contravenient și tratat potrivit legii.
(5) Călătorii contravenienți care nu pot fi legitimați
pentru întocmirea procesului-verbal de contravenție se
predau organelor de ordine publică în prima stație de pe
traseu unde acestea există, pentru identificare și
sancționare.
(6) Verificarea legitimațiilor de călătorie în tren, în timpul
staționării în stații, se reglementează prin reglementările
proprii ale operatorilor de transport feroviar.“

MONITORUL OFICIAL AL ROMÂNIEI, PARTEA I, Nr. 408/11.V.2006
17. În anexă, articolul 15 va avea următorul cuprins:
,,ARTICOLUL 15
Întreruperea călătoriei

(1) Legitimația de călătorie dă dreptul, de regulă, la o
singură întrerupere a călătoriei, care trebuie să se
încadreze în minimum 24 de ore de la plecarea trenului cu
care a sosit călătorul sau de la plecarea primului tren de
legătură de același rang. Excepțiile sunt prevăzute în
reglementările proprii ale operatorilor de transport feroviar.
(2) Condițiile în care se acordă întreruperea călătoriei
sunt stabilite prin reglementări proprii ale operatorilor de
transport feroviar.“
18. În anexă, articolul 16 va avea următorul cuprins:
,,ARTICOLUL 16
Reguli pentru călători

(1) În incinta stațiilor, agențiilor și în trenuri trebuie
respectate prevederile prezentului regulament.
(2) Sunt interzise și constituie contravenții, în măsura în
care nu constituie infracțiuni, următoarele fapte:
a) călătoria pe acoperișul vagoanelor, pe scări, pe
tampoane, între vagoane și în alte locuri care nu sunt
destinate călătorilor;
b) urcarea și călătoria în trenuri de marfă, de lucru, de
intervenție, în vagoane cu afectare anumită afișată pe ele,
în vagoane de bagaje, de mesagerie, de coletărie, poștale
și în cabina locomotivei, automotorului sau a ramei
electrice;
c) fumatul în vagoane, săli de așteptare, holuri, cu
excepția locurilor unde fumatul este permis și acest lucru
este afișat;
d) urcarea sau coborârea din trenuri în mișcare,
aplecarea în afară sau rezemarea de uși, respectiv
deschiderea ușilor în timpul mersului trenului;
e) aruncarea obiectelor pe ferestrele sau ușile
vagoanelor;
f) urcarea sau coborârea bagajelor și a persoanelor pe
ferestrele vagoanelor;
g) deteriorarea vagoanelor, clădirilor sau a instalațiilor
prin distrugere sau sustragerea pieselor ori dotărilor din
inventarul acestora;
h) neeliberarea locului ocupat în vagon, care nu
corespunde cu cel prevăzut în legitimația de călătorie, la
solicitarea celui îndreptățit;
i) exercitarea comerțului în trenuri sau în stații de cale
ferată fără autorizație eliberată de operatorul de transport
feroviar sau de administratorul/gestionarul infrastructurii
feroviare, după caz;
j) lipirea de afișe în trenuri sau în stații fără acordul
scris al operatorului de transport feroviar sau al
administratorului/gestionarului infrastructurii feroviare, după
caz;
k) traversarea liniilor prin alte locuri decât cele special
amenajate pentru călători;
l) intrarea sau staționarea în incinta unităților, acolo
unde accesul publicului este interzis prin afișe sau
pictograme corespunzătoare;
m) practicarea cerșetoriei sau practicarea jocurilor de
noroc în trenuri sau în stații de cale ferată;
n) tulburarea liniștii călătorilor prin producerea de
zgomote;
o) provocarea de scandal în trenuri sau în incinta
stațiilor de cale ferată;
p) staționarea în vagonul-restaurant după ora de
închidere a acestuia;

5

r) acționarea semnalului de alarmă sau a frânei de
mână pentru motive nejustificate;
s) murdărirea vehiculelor și a spațiilor afectate publicului,
inclusiv a celor dintre linii, inscripționarea neautorizată a
pereților vagoanelor sau ai clădirilor stațiilor de cale ferată,
dezlipirea fără drept a afișelor;
ș) transportul în vagoanele de călători al obiectelor sau
al substanțelor inflamabile, explozibile, radioactive,
otrăvitoare și rău mirositoare, care, potrivit legii și
reglementărilor operatorului de transport feroviar, nu sunt
permise la transport;
t) prejudicierea intereselor celorlalți călători, împiedicarea
liberei circulații a acestora, încălcarea normelor de protecție
a mediului și a normelor de prevenire și stingere a
incendiilor.
(3) Călătorilor care contravin prevederilor alin. (2)
operatorul de transport feroviar sau administratorul/
gestionarul infrastructurii feroviare nu le recunoaște nici un
drept, de nici o natură, și nu răspunde de nici o daună pe
care, eventual, ar suferi-o.
(4) Călătorul care prin faptele sale a adus prejudicii de
orice fel operatorului de transport feroviar sau
administratorului/gestionarului infrastructurii feroviare este
obligat la plata despăgubirilor corespunzătoare.
(5) Constatarea abaterilor de la regulile de călătorie se
face de către agenții împuterniciți de operatorul de
transport feroviar sau de către administratorul/gestionarul
infrastructurii feroviare ori de către organele de ordine
publică, după caz, și se sancționează conform legii.“
19. În anexă, articolul 17 va avea următorul cuprins:
,,ARTICOLUL 17
Bagaje de mână

(1) Călătorul poate să ia cu el în vagoanele de călători,
în mod gratuit, bagaje de mână. Bagajele de mână trebuie
să fie ușor de manipulat și bine ambalate, astfel încât să
nu fie posibilă scurgerea conținutului, avarierea sau
murdărirea vagoanelor ori incomodarea celorlalți călători.
(2) Fiecare călător dispune pentru bagajele sale de
mână doar de spațiul situat deasupra locului pe care îl
ocupă sau de un spațiu echivalent în boxa pentru bagaje a
vagoanelor. Masa totală a bagajelor de mână admisă
pentru fiecare loc ocupat este de 30 kg.
(3) În vagoanele de călători nu pot fi introduse ca
bagaje:
a) materiile și obiectele excluse de la transportul de
bagaje;
b) obiectele de natură să stânjenească sau să
incomodeze călătorii ori să cauzeze o pagubă călătorilor,
operatorului de transport feroviar sau administratorului/
gestionarului de infrastructură feroviară;
c) obiectele interzise prin actele normative ale
autorităților administrative;
d) vietățile, potrivit art. 18.
(4) Operatorul de transport feroviar are dreptul să se
asigure pentru motive întemeiate, în prezența călătorului,
de natura obiectelor introduse în vagoanele de călători sau
în spațiile acestuia. Aceasta nu dă dreptul operatorului de
transport feroviar să percheziționeze bagajele călătorului,
decât cu acordul acestuia din urmă. Dacă nu este posibil
să se identifice persoana deținătoare a obiectelor supuse
verificării, operatorul de transport feroviar efectuează
verificarea în prezența organelor de ordine publică.
(5) Supravegherea obiectelor pe care călătorul le ia cu
el în vagon revine acestuia.

6

MONITORUL OFICIAL AL ROMÂNIEI, PARTEA I, Nr. 408/11.V.2006

(6) Călătorul este răspunzător de orice pagubă cauzată
de obiectele și vietățile pe care le ia cu el în vagon.
(7) Aceste dispoziții nu influențează răspunderea pe
care o poate avea operatorul de transport feroviar, potrivit
art. 22.
(8) Bagajele de mână care depășesc condițiile impuse
prin alin. (2) se tratează conform reglementărilor proprii ale
operatorilor de transport feroviar.
(9) Reglementările privind bagajele uitate în tren vor fi
cuprinse în Normele uniforme, precum și în reglementările
proprii ale operatorului de transport feroviar, care vor fi
aduse la cunoștință călătorilor, cu respectarea prevederilor
legale în vigoare.“
20. În anexă, articolul 18 va avea următorul cuprins:
,,ARTICOLUL 18
Transportul vietăților în vagoanele de călători

(1) Animalele, păsările, reptilele, peștii și insectele vii nu
pot fi transportate, de regulă, în vagoanele de călători.
(2) Excepțiile de la prevederile alin. (1) se stabilesc prin
Normele uniforme.“
21. În anexă, articolul 19 va avea următorul cuprins:
,,ARTICOLUL 19
Alte forme de contractare a transporturilor de călători

(1) Operatorul de transport feroviar poate face servicii
de transport combinat și/sau multimodal.
(2) Normele uniforme reglementează modul de
executare a acestor servicii.“
22. În anexă, articolul 20 va avea următorul cuprins:
,,ARTICOLUL 20
Informarea călătorilor. Mersul trenurilor de călători

(1) Administratorul/gestionarul infrastructurii feroviare va
afișa la loc vizibil în stații Mersul trenurilor de călători.
Administratorul/gestionarul infrastructurii feroviare va anunța
pentru călători, prin stațiile de amplificare, sosirea,
staționarea și plecarea trenurilor din stație. Operatorul de
transport feroviar va afișa la loc vizibil tarifele de transport
pentru călători.
(2) În stațiile de călători trebuie să existe ghișeu de
informații, panouri de informații care afișează compunerea
trenurilor, principalele legături între trenuri și alte informații
utile călătorilor. Stațiile cu ghișeu de informații se stabilesc
de operatorul de transport feroviar sau de administratorul/
gestionarul infrastructurii feroviare, după caz.
(3) Trenurile care circulă cu ordin special, care se pun
sau se retrag din circulație în condițiile stabilite de
operatorul de transport feroviar se afișează în spațiul
rezervat Mersului trenurilor de călători.
(4) În stațiile în care fluxul de călători este mare trebuie
să existe cel puțin un ghișeu special de eliberare a
legitimațiilor de călătorie pentru: femeile gravide, femeile cu
copii în brațe, persoanele care din motive de sănătate nu
pot aștepta la rând pentru eliberarea legitimației, călătorii al
căror tren pleacă în mai puțin de 20 de minute. Operatorul
de transport feroviar va aduce la cunoștință călătorilor, prin
mijloace specifice de informare, existența acestor ghișee
speciale.“
23. În anexă, articolul 21 va avea următorul cuprins:
,,ARTICOLUL 21
Restituirea contravalorii încasate a transportului neefectuat
integral sau parțial

Restituirea contravalorii încasate a transportului
neefectuat integral sau parțial se face conform prevederilor

Normelor uniforme și reglementărilor proprii ale operatorilor
de transport feroviar.“
24. În anexă, articolul 22 va avea următorul cuprins:
,,ARTICOLUL 22
Baza răspunderii

(1) Operatorul de transport feroviar răspunde de paguba
care rezultă din decesul, rănirea sau orice altă vătămare a
sănătății călătorului, provocate printr-un accident în legătură
cu exploatarea feroviară, produs în timpul cât călătorul se
află în trenuri sau în spații aferente operatorului, respectiv
când intră sau iese din acestea.
(2) Operatorul de transport feroviar este de asemenea
răspunzător de paguba care rezultă din pierderea totală
sau parțială ori din avarierea obiectelor pe care călătorul,
victimă a unui astfel de accident, le avea asupra sa.
(3) Operatorul de transport feroviar este scutit de
această răspundere:
a) dacă accidentul a fost provocat de împrejurări străine
de exploatarea feroviară, pe care operatorul de transport
feroviar, cu toate diligențele cerute de particularitățile
cazului respectiv, nu le putea evita și ale căror consecințe
nu le putea preveni;
b) total sau parțial, în măsura în care accidentul este
imputabil călătorului;
c) dacă accidentul se datorează comportamentului unui
terț pe care operatorul de transport feroviar, cu toate
diligențele cerute de particularitățile cazului respectiv, nu îl
putea evita și ale cărui consecințe nu le putea preveni.
(4) Regulamentul nu înlătură răspunderea pe care o
poate avea operatorul de transport feroviar pentru cazurile
neprevăzute la alin. (1).“
25. În anexă, articolul 23 va avea următorul cuprins:
,,ARTICOLUL 23
Daune-interese în caz de deces al călătorului

(1) În cazul decesului călătorului, în condițiile alin. (1) al
art. 22, daunele-interese cuprind:
a) cheltuielile rezultate în urma decesului, în special
cele pentru transportul cadavrului, pentru înmormântare sau
pentru incinerare;
b) dacă decesul nu s-a produs imediat, daunele-interese
sunt cele prevăzute la art. 24.
(2) Dacă în urma decesului rămân lipsite de susținător
persoane față de care călătorul avea sau are în viitor
obligația de întreținere în virtutea legii, aceste persoane au
dreptul să primească o indemnizație sau o rentă, după
caz, pentru această pierdere.
(3) Acțiunea în daune-interese a persoanelor pe care
călătorul le întreținea fără a fi obligat prin lege se exercită
în condițiile legii.“
26. În anexă, articolul 24 va avea următorul cuprins:
,,ARTICOLUL 24
Daune-interese în caz de rănire a călătorului

În caz de rănire sau de orice vătămare a călătorului,
daunele-interese cuprind:
a) cheltuielile necesare pentru tratament și pentru
transport;
b) repararea prejudiciului cauzat prin incapacitatea de
muncă totală sau parțială.“

MONITORUL OFICIAL AL ROMÂNIEI, PARTEA I, Nr. 408/11.V.2006
27. În anexă, articolul 25 va avea următorul cuprins:
,,ARTICOLUL 25
Repararea altor prejudicii

Operatorul de transport feroviar va plăti daune-interese
și pentru alte prejudicii decât cele prevăzute la art. 23 și
24, potrivit prevederilor legale referitoare la răspunderea
civilă.“
28. În anexă, articolul 26 va avea următorul cuprins:
,,ARTICOLUL 26
Forma și limitarea daunelor-interese în caz de deces sau de
rănire a călătorului

(1) Daunele-interese prevăzute la alin. (2) al art. 23
trebuie acordate sub formă de sumă globală, în cazul
indemnizației.
(2) Alocarea unei rente în cazul prevăzut la alin. (2) al
art. 23 se poate acorda, la cerere, în condițiile legii.
(3) Totalul daunelor-interese care urmează a fi
acordate potrivit alin. (1) se stabilește în conformitate cu
prevederile legale. În aplicarea prezentului regulament se
fixează pentru fiecare călător o limită maximă în lei a
echivalentului de 75.000 euro în sumă globală sau sub
formă de rentă anuală corespunzătoare acestei sume
globale.“
29. În anexă, articolul 27 va avea următorul cuprins:
,,ARTICOLUL 27

7

operatorului de transport feroviar în termen de 3 luni de la
termenele prevăzute la alin. (3)—(5) ale art. 33, în afara
cazurilor prevăzute la alin. (1) al art. 33.
(3) Dreptul de a reclama aparține persoanei care are
dreptul de a acționa operatorul de transport feroviar,
conform art. 30.
(4) În cazul restituirilor sau despăgubirilor privind
transportul feroviar de călători, cel îndreptățit anexează la
reclamație legitimațiile de călătorie, în copii. În caz de
aprobare a reclamației, documentele se vor preda în
original operatorului de transport feroviar, la lichidarea
drepturilor, înainte de efectuarea plăților.
(5) Reclamațiile trebuie să fie motivate.“
32. În anexă, articolul 30 va avea următorul cuprins:
,,ARTICOLUL 30
Persoanele care pot exercita dreptul de acțiune
împotriva operatorului de transport feroviar

(1) Acțiunea juridică împotriva operatorului de transport
feroviar aparține persoanei care posedă legitimația de
călătorie, asimilată contractului de transport.
(2) În caz de rănire, acțiunea juridică aparține persoanei
rănite, iar în caz de deces prin accident, moștenitorilor ei
legali.
(3) Solicitarea de restituire a unei sume plătite în
virtutea contractului de transport aparține aceluia care a
efectuat această plată.“
33. În anexă, articolul 31 va avea următorul cuprins:

Interzicerea de a limita răspunderea

,,ARTICOLUL 31

Dispozițiile tarifare și cele ale înțelegerilor speciale
încheiate între operatorul de transport feroviar și călător,
care urmăresc să scutească dinainte, total sau parțial,
operatorul de răspunderea sa ori care au ca efect să
răstoarne sarcina probei ce revine operatorului sau care
stabilesc limite mai mici decât cele stabilite la alin. (2) al
art. 26, sunt nule de drept. Această nulitate nu o atrage și
pe cea a contractului de transport.“
30. În anexă, articolul 28 va avea următorul cuprins:

Operatorii de transport feroviar care pot fi acționați în instanță

,,ARTICOLUL 28
Transporturile mixte

Acțiunea judecătorească pentru restituirea unei sume
plătite în temeiul contractului de transport poate fi
exercitată împotriva operatorului de transport feroviar de
călători care a încasat această sumă sau împotriva celui
în folosul căruia a fost încasată.“
34. În anexă, articolul 32 va avea următorul cuprins:
,,ARTICOLUL 32
Stingerea acțiunii izvorâte din răspunderea operatorului
de transport feroviar de călători în caz de deces și de rănire
a călătorilor

(1) Când trenurile sau vagoanele de călători execută
manevra de îmbarcare, debarcare sau poziționare pe
feribotul sub pavilion român, dispozițiile referitoare la
răspunderea operatorului de transport feroviar, în caz de
deces sau de rănire a călătorului, sunt aplicabile pagubelor
prevăzute la alin. (1) al art. 22, cauzate de un accident în
legătură cu exploatarea feroviară, survenit în timp ce
călătorul se afla în trenurile sau în vagoanele de călători
menționate ori în timpul în care intră sau iese din acestea.
(2) Dacă operatorul de transport feroviar utilizează sau
dispune utilizarea în executarea procesului de transport și
a altor mijloace de transport decât cele feroviare, acesta
răspunde potrivit reglementărilor aplicabile acelui mijloc de
transport.“
31. În anexă, articolul 29 va avea următorul cuprins:

(1) Orice acțiune întemeiată pe răspunderea operatorului
de transport feroviar de călători în caz de deces sau de
rănire a călătorului este stinsă dacă cel îndreptățit nu
semnalează în scris pretențiile, în termen de 3 ani de la
momentul luării la cunoștință despre producerea
accidentului.
(2) Totuși, dreptul la acțiune nu se stinge dacă:
a) accidentul nu a fost semnalat sau a fost semnalat cu
întârziere de către operatorul de transport feroviar, ca
urmare a unor împrejurări care nu sunt imputabile celui
îndreptățit;
b) cel îndreptățit dovedește că accidentul a avut drept
cauză o culpă a operatorului de transport feroviar.“
35. În anexă, articolul 33 va avea următorul cuprins:

,,ARTICOLUL 29
Reclamații administrative

Prescripția dreptului la acțiune privind transportul feroviar
de călători

(1) În cazurile în care se aplică prezentul regulament,
acțiunea privind răspunderea, cu orice titlu ar fi, se poate
întemeia și pe dispozițiile dreptului comun.
(2) Reclamațiile administrative rezultate din contractul de
transport sunt obligatorii și trebuie adresate în scris

(1) Acțiunile pentru daune-interese, întemeiate pe
răspunderea operatorului de transport feroviar de călători în
caz de deces și de rănire a călătorilor, se prescriu:
a) pentru călători, în termen de 3 ani socotiți din ziua
următoare celei în care s-a produs accidentul;

,,ARTICOLUL 33

8

MONITORUL OFICIAL AL ROMÂNIEI, PARTEA I, Nr. 408/11.V.2006

b) pentru celelalte persoane îndreptățite, în termen de
3 ani socotiți din ziua următoare celei în care s-a produs
decesul călătorului.
(2) Celelalte acțiuni care izvorăsc din contractul de
transport sunt prescrise după trecerea unui an.
(3) Prescripția prevăzută la alin. (2) curge pentru
acțiunea:
a) privind plata sau restituirea tarifului de transport, a
tarifelor accesorii ori a tarifelor suplimentare sau privind
rectificarea în caz de aplicare incorectă a unui tarif ori de
greșeală de calcul sau de încasare, din ziua plății ori,
dacă nu s-a făcut plata, din ziua în care plata ar trebui să
fie făcută;
b) privind plata unui supliment de tarif reclamat de
organele vamale sau de alte organe abilitate prin lege, din
ziua cererii acestora;
c) în toate celelalte cazuri privind transportul călătorilor,
din ziua expirării valabilității legitimației de călătorie.
(4) Ziua indicată ca punct de începere a prescripției nu
este niciodată cuprinsă în termen.
(5) În caz de reclamație adresată operatorului de
transport feroviar, în conformitate cu art. 29, însoțită de
documentele justificative necesare, prescripția se suspendă
până la rezolvarea reclamației sau până la expirarea
termenului de 30 de zile în care ar fi fost obligat să o
rezolve:
a) în ziua în care operatorul de transport feroviar
respinge în scris reclamația, acesta îi restituie documentele.
În caz de acceptare parțială a reclamației, prescripția
reîncepe să curgă pentru partea de reclamație care
rămâne în litigiu;
b) dovada primirii reclamației sau a răspunsului, precum
și a restituirii documentelor revine în sarcina părții care
invocă acest fapt;
c) după încetarea suspendării, prescripția își reia cursul,
socotindu-se și timpul curs înainte de suspendare;
d) prescripția nu se va împlini totuși înainte de
expirarea unui termen de 6 luni, socotit de la încetarea
cauzei de suspendare.
(6) Reclamațiile ulterioare având același obiect nu
suspendă prescripția.
(7) Dacă un termen trebuie să ia sfârșit într-o sâmbătă
ori duminică sau într-o zi de sărbătoare legală, expirarea
lui se prelungește până la prima zi lucrătoare care
urmează.“
36. În anexă, articolul 34 va avea următorul cuprins:
,,ARTICOLUL 34
Condițiile de acceptare la transport

(1) Operatorul de transport feroviar poate accepta la
transport orice mărfuri al căror transport nu este interzis
prin dispoziții legale.
(2) Mărfurile pentru care sunt stabilite condiții speciale
prin dispoziții legale pot fi transportate în condițiile
prevăzute de aceste dispoziții.
(3) Mărfurile periculoase sunt admise la transport în
condițiile Regulamentului privind transportul internațional
feroviar al mărfurilor periculoase (RID)—Apendice C la
Convenția privind transporturile internaționale feroviare
(COTIF).“

37. În anexă, articolul 35 va avea următorul cuprins:
,,ARTICOLUL 35
Comandarea transporturilor

(1) Transportul va fi solicitat prin comandă scrisă,
adresată operatorului de transport feroviar, conform
reglementărilor proprii ale operatorilor de transport feroviar.
(2) Comanda trebuie să conțină cel puțin următoarele
indicații: stația de expediere, stația de destinație, felul
mărfii, cantitatea, data și locul unde are loc încărcarea,
tipul mijloacelor de transport, rechizitele de încărcare
necesare.
(3) Locul unde se depune comanda și condițiile de
depunere și executare a acesteia se stabilesc de către
operatorii de transport feroviar prin reglementări proprii.
(4) Acceptarea comenzii de către operatorul de transport
feroviar se confirmă prin semnătură și ștampilă sau prin
mijloace electronice.
(5) Prin convenții încheiate cu clienții, operatorii de
transport feroviar pot stabili condiții specifice privind
comandarea transporturilor.“
38. În anexă, articolul 36 va avea următorul cuprins:
,,ARTICOLUL

36

Predarea la transport, încărcarea și descărcarea mărfurilor

(1) Prin expediție se înțelege marfa încărcată în mijlocul
de transport, cu respectarea prevederilor prezentului
regulament, însoțită de scrisoarea de trăsură. Expediție
este și vehiculul feroviar care circulă pe roți proprii, însoțit
de scrisoare de trăsură.
(2) Predarea-primirea expedițiilor se va efectua în cadrul
programului de lucru al operatorului de transport feroviar, în
locul și în condițiile stabilite prin comandă sau prin convenții
încheiate între operatorii de transport feroviar și clienți.
(3) Expeditorul răspunde de exactitatea și identitatea
mărfurilor ce se expediază în raport cu datele înscrise în
actele de livrare și în scrisoarea de trăsură, precum și de
integritatea mărfurilor încărcate de el în mijloacele de
transport.
(4) Expeditorul și operatorul de transport feroviar convin
cine execută încărcarea și descărcarea mărfii. În lipsa unei
convenții, încărcarea și descărcarea revin operatorului de
transport feroviar pentru colete, în timp ce pentru vagoane
complete și unități de transport intermodal încărcarea îi
incumbă expeditorului și descărcarea, destinatarului.
(5) Cu excepția cazului în care încărcarea se face de
către operatorul de transport feroviar, expeditorul mărfii
răspunde de toate consecințele unei încărcări defectuoase
a mijloacelor de transport și trebuie să repare prejudiciul
suferit din această cauză, chiar dacă încărcarea s-a făcut
de altă persoană în numele expeditorului.
(6) Încărcarea vagoanelor de marfă, dimensiunile
încărcăturii, modul de încărcare și stivuire a încărcăturii,
asigurarea încărcăturilor și transporturile excepționale se
efectuează conform prevederilor Acordului asupra
schimbului și utilizării vagoanelor de marfă între
întreprinderile feroviare (RIV) — anexa nr. II «Încărcarea
vagoanelor de marfă (prescripții de încărcare)».
(7) Transportul mărfurilor perisabile și al vietăților se
face în conformitate cu prevederile legilor speciale în
vigoare. Condițiile speciale și tehnologia de transport pe
calea ferată sunt cele stabilite prin Normele uniforme.
(8) Expedițiile transportate în condiții speciale se pot
tarifa după tarife speciale.
(9) Vagoanele, unitățile de transport intermodal și
rechizitele de încărcare care aparțin operatorului de

MONITORUL OFICIAL AL ROMÂNIEI, PARTEA I, Nr. 408/11.V.2006
transport feroviar ce se pun la dispoziția expeditorului
pentru încărcare trebuie să fie în bună stare, curate și
corespunzătoare cu natura mărfii ce urmează a fi
încărcată.
(10) Expeditorul trebuie să verifice dacă mijloacele de
transport și rechizitele de încărcare puse la dispoziția sa
corespund transportului în bune condiții.
(11) Dacă expeditorul încarcă mijlocul de transport sau
folosește rechizitele de încărcare fără obiecțiuni, operează
prezumția că acestea au fost corespunzătoare. Expeditorul
răspunde de consecințele utilizării unor mijloace de
transport nepotrivite cu felul mărfii și cu modul de
prezentare a acesteia, chiar după predarea acestora către
operatorul de transport feroviar.
(12) Operatorul de transport feroviar îi avizează pe
expeditori sau destinatari despre punerea la dispoziție a
mijloacelor de transport pentru încărcare, respectiv
descărcare. Modul și condițiile de avizare se stabilesc de
către operatorul de transport feroviar prin reglementări
proprii. Operatorul de transport feroviar nu este obligat să
obțină de la clienți o confirmare a avizării punerii
mijloacelor de transport la dispoziție, cu excepția cazurilor
în care a convenit contrariul.
(13) Mijloacele de transport încărcate trebuie să fie
predate de expeditor operatorului de transport feroviar cu
ușile, clapele sau gurile de golire închise, părțile mobile și
rechizitele montate.
(14) În cazurile și condițiile prevăzute în Normele
uniforme, operatorul de transport feroviar se îngrijește de
dezinfectarea, dezinsecția, curățarea și spălarea vagoanelor
care aparțin acestuia, pe cheltuiala clientului.
(15) Transbordarea/transvazarea mărfurilor între vagoane
de ecartament diferit ori în cazul defectării vagoanelor sau
în orice altă împrejurare impusă de condițiile de exploatare
se execută de către operatorul de transport feroviar ori
agenți autorizați, în baza unei convenții încheiate cu
operatorul de transport feroviar. Transbordarea/transvazarea
mărfurilor care necesită mijloace sau condiții speciale ori
care prezintă un pericol deosebit pentru cei care le
manipulează se efectuează, la cererea operatorului de
transport feroviar, de către expeditor, destinatar sau de
către agenți autorizați.
(16) În cazul în care operațiile de încărcare, descărcare
sau transbordare/transvazare a mărfurilor se efectuează de
către expeditor, destinatar ori de către agenți autorizați,
aceștia răspund pentru degradarea mărfurilor, a mijloacelor
de transport, a rechizitelor sau a instalațiilor operatorilor de
transport feroviar produse din culpa lor, precum și pentru
pierderea părților mobile datorită nemontării lor după
încărcare, descărcare sau transbordare/transvazare.“
39. În anexă, articolul 37 va avea următorul cuprins:
,,ARTICOLUL 37
Încheierea contractului de transport

(1) Contractul de transport reprezintă înțelegerea dintre
operatorul de transport feroviar și client, prin care primul se
angajează să transporte marfa, cu titlu oneros, la locul de
destinație și să o predea destinatarului.
(2) Contractul de transport se consideră încheiat dacă
sunt îndeplinite cumulativ următoarele condiții:
a) operatorul de transport feroviar a primit marfa
încărcată în mijlocul de transport, cu respectarea
prevederilor prezentului regulament, sau în vehiculul
feroviar care circulă pe roți proprii, după caz, însoțit de

9

scrisoarea de trăsură completată de expeditor în rubricile
care îi sunt rezervate și semnată de către acesta;
b) operatorul de transport feroviar a aplicat ștampila cu
data pe toate exemplarele scrisorii de trăsură; data
imprimată prin alte mijloace tehnice echivalează cu
ștampila operatorului de transport feroviar.
(3) Inexactitățile din scrisoarea de trăsură sau pierderea
acesteia nu afectează existența și nici valabilitatea
contractului de transport, care rămâne supus dispozițiilor
prezentului regulament.“
40. În anexă, articolul 38 va avea următorul cuprins:
,,ARTICOLUL 38
Scrisoarea de trăsură

(1) Pentru expedițiile de vagoane, unități de transport
intermodal și coletărie, documentul de transport este
scrisoarea de trăsură.
(2) Modelele scrisorii de trăsură și modul de completare
a acestora se stabilesc prin Normele uniforme.
(3) Scrisoarea de trăsură trebuie să cuprindă
următoarele mențiuni obligatorii:
a) data întocmirii;
b) numele și adresa expeditorului; ca expeditor trebuie
să fie înscrisă o singură persoană fizică sau juridică;
c) denumirea stațiilor de expediție și destinație, conform
nomenclatorului stațiilor de cale ferată;
d) numele și adresa destinatarului; se admite numele
unei singure persoane fizice sau juridice;
e) numărul și seria sigiliilor aplicate;
f) denumirea mărfii și a modului de ambalare, iar pentru
mărfurile periculoase, denumirea prevăzută de RID —
Apendice C la COTIF;
g) enumerarea detaliată a anexelor la scrisoarea de
trăsură, necesare formalităților administrative în parcurs;
h) numărul mijlocului de transport și, după caz, și al
unității de transport intermodal;
i) masa brută a mărfii și alte elemente de calcul care
să permită determinarea cantității de marfă a expediției
exprimată sub alte forme;
j) mențiunea privind modul de plată;
k) indicația că transportul este supus, în pofida oricărei
clauze contrarii, prezentului regulament;
l) numele și adresa operatorului de transport feroviar
care a încheiat contractul de transport.
(4) Nu este permisă utilizarea altui document de
transport decât scrisoarea de trăsură.
(5) Pentru fiecare expediție trebuie întocmită o singură
scrisoare de trăsură. Dacă nu există o convenție contrară
între expeditor și operatorul de transport feroviar, una și
aceeași scrisoare de trăsură se referă numai la încărcătura
unui singur vagon, a unei unități de transport intermodal
sau a unei expediții de coletărie.
(6) Totuși, cu o singură scrisoare de trăsură pot fi
predate la transport:
a) obiecte indivizibile și de dimensiuni excepționale, a
căror încărcare necesită mai mult de un vagon;
b) mărfuri încărcate în mai multe vagoane, dacă
dispozițiile speciale ale traficului și ale tarifelor permit
aceasta pentru întregul parcurs. În acest caz grupul de
vagoane constituie o expediție distinctă. Dispozițiile
ulterioare date de expeditor nu trebuie să aibă ca efect
despărțirea vagoanelor predate la transport cu o singură
scrisoare de trăsură.
(7) Nu pot fi predate la transport cu o singură scrisoare
de trăsură:

10

MONITORUL OFICIAL AL ROMÂNIEI, PARTEA I, Nr. 408/11.V.2006

a) mărfurile care, datorită naturii lor, nu pot fi încărcate
în comun cu alte mărfuri în același vagon;
b) mărfurile admise la transport în anumite condiții, când
încărcarea lor în comun cu alte mărfuri este interzisă prin
RID — Apendice C la COTIF;
c) mărfurile a căror încărcare în comun ar contraveni
normelor legale în vigoare;
d) mărfurile a căror încărcare este efectuată de
operatorul de transport feroviar cu cele a căror încărcare
este în sarcina expeditorului.
(8) Pentru expedițiile care circulă de pe linii cu
ecartament normal pe linii cu ecartament îngust și invers,
numărul scrisorilor de trăsură este cel determinat de
numărul vagoanelor de ecartament normal.
(9) Modul de lucru și răspunderile în cazul utilizării
scrisorii de trăsură electronice se stabilesc prin Normele
uniforme.“
41. În anexă, articolul 39 va avea următorul cuprins:
,,ARTICOLUL 39
Răspunderea pentru mențiunile din scrisoarea de trăsură

(1) Expeditorul răspunde pentru toate cheltuielile și
pagubele suportate de operatorul de transport feroviar
pentru următoarele cauze:
a) înscrierea de către expeditor în scrisoarea de trăsură
a unor mențiuni incorecte, inexacte, incomplete sau înscrise
în altă parte decât în locul rezervat fiecăreia dintre ele;
b) omiterea de către expeditor a unor mențiuni
prevăzute de RID — Apendice C la COTIF.
(2) Pentru expedițiile încărcate de expeditor, mențiunile
din scrisoarea de trăsură referitoare la masa mărfii sau la
numărul coletelor nu fac dovada împotriva operatorului de
transport feroviar decât în condițiile prezentului regulament.“
42. În anexă, articolul 40 va avea următorul cuprins:
,,ARTICOLUL 40
Plata prestației de transport

(1) Tarifele de transport, tarifele accesorii, tarifele
vamale, tarifele suplimentare și alte tarife survenite din
momentul încheierii contractului de transport pentru
prestația de transport sunt plătite de către expeditor, dacă
nu există o convenție contrară între expeditor și operatorul
de transport feroviar.
(2) Atunci când pe baza unei convenții între expeditor
și operatorul de transport feroviar tarifele sunt puse în
sarcina destinatarului și când destinatarul nu a ridicat
scrisoarea de trăsură și nici nu a modificat contractul de
transport, expeditorul rămâne obligat la plata tarifelor.
(3) Dacă prețul de transport nu poate fi stabilit exact în
momentul predării mărfii la transport, operatorul de
transport feroviar are dreptul să pretindă drept garanție
depunerea unei sume reprezentând aproximativ aceste
cheltuieli. Decontarea cu expeditorul se face după
eliberarea expediției în stația de destinație.
(4) Plata către operatorul de transport feroviar se face,
după caz:
a) cu ocazia încheierii contractului de transport;
b) la eliberarea expediției;
c) periodic, prin facturare, atunci când există o
convenție în acest sens.
(5) În cazul întârzierii plății prestației de transport,
operatorul de transport feroviar este în drept:
a) să perceapă majorări de întârziere, conform tarifelor
proprii sau convențiilor încheiate;
b) să refuze transporturile.
(6) Expeditorul sau destinatarul este obligat să
plătească operatorului de transport feroviar sumele plătite
de acesta din culpa expeditorului sau destinatarului,

reprezentând amenzi aplicate de autoritatea vamală sau de
alte autorități administrative.“
43. În anexă, articolul 42 va avea următorul cuprins:
,,ARTICOLUL 42
Ramburse și deburse

(1) Expeditorul poate încărca expediția sa cu un
ramburs până la o valoare egală cu valoarea mărfii.
(2) Valoarea rambursului trebuie pusă la dispoziție
expeditorului în termen de 30 de zile de la achitarea lui de
către destinatar.
(3) Dacă marfa a fost eliberată destinatarului fără să se
fi încasat în prealabil rambursul, operatorul de transport
feroviar este obligat să plătească expeditorului valoarea
pagubei până la maximum suma rambursului, păstrându-și
dreptul de acțiune contra destinatarului.
(4) Debursele se efectuează pentru executarea unor
operațiuni legate de marfa transportată.
(5) Transporturile încărcate cu ramburse și deburse sunt
supuse perceperii unor tarife.
(6) Rambursele și debursele se admit în conformitate cu
prevederile Normelor uniforme.“
44. În anexă, articolul 43 va avea următorul cuprins:
,,ARTICOLUL 43
Starea, ambalarea și marcarea mărfii

(1) Când natura mărfii, conform reglementărilor în
vigoare, cere ca aceasta să fie ambalată, expeditorul
trebuie să o protejeze astfel încât să fie ferită de pierderea
totală sau parțială, precum și de avarii în timpul
transportului și să nu poată pricinui pagube persoanelor,
mediului, instalațiilor căii ferate ori celorlalte mărfuri.
Expeditorul trebuie să folosească ambalajele care
corespund standardelor ori altor norme tehnice sau legale
în vigoare.
(2) Când marfa prezentată la transport sau ambalajul
acesteia prezintă semne vizibile de deteriorare sau
degradare, operatorul de transport feroviar poate pretinde
expeditorului să ia asupra sa răspunderea, făcând mențiuni
în acest sens în scrisoarea de trăsură.
(3) Ambalajul se consideră suficient în cazul în care se
apreciază că acesta protejează marfa, de la predarea ei la
transport până la eliberarea ei destinatarului, de riscurile
inerente la transport și de consecințele acestora.
(4) Dacă, ținând seama de dispozițiile alineatelor
precedente, se apreciază că ambalarea este necesară,
operatorul de transport feroviar poate să refuze expediția
chiar și atunci când expeditorul recunoaște, sub semnătură
în scrisoarea de trăsură, lipsa, insuficiența sau
defectuozitatea ambalajului.
(5) Expeditorul este răspunzător de consecințele lipsei,
insuficienței sau defectuozității ambalajului, conform
mențiunilor din scrisoarea de trăsură, inclusiv de viciile
ascunse ale ambalajului. Expeditorul este obligat să repare
paguba suferită de operatorul de transport feroviar din
această cauză.
(6) Mărfurile care prin natura lor nu au nevoie de
ambalaj se primesc la transport neambalate. Operatorul de
transport feroviar poate să pretindă ca aceste mărfuri
neambalate să fie prezentate la transport în unități de
manipulare mai mari, respectiv legături, pachete, palete,
containere, o anumită masă pe colet și alte modalități care
facilitează operațiile de manipulare.
(7) La expedițiile de vagoane complet acoperite sau de
unități de transport intermodal, expeditorul trebuie să
introducă în interiorul acestora datele de identificare a
expediției, care să corespundă cu cele din scrisoarea de
trăsură.

MONITORUL OFICIAL AL ROMÂNIEI, PARTEA I, Nr. 408/11.V.2006
(8) La expedițiile de coletărie, expeditorul este obligat
să aplice pe fiecare colet etichete de identificare sau
inscripții exterioare distincte, care nu se pot șterge, fixate
rezistent, care să nu permită confuzii și să corespundă
datelor din scrisoarea de trăsură. Fiecare colet va avea
înscris cât mai vizibil un număr de ordine, masa netă și
brută.
(9) La expedițiile de vagoane sau unități de transport
intermodal, expeditorul este obligat să aplice pe ambele
părți ale acestora, în locurile special stabilite, etichete care
să permită identificarea transportului. Operatorul de
transport feroviar poate pretinde folosirea unor etichete
tipizate, conform Normelor uniforme.
(10) Dacă la transportul unor mărfuri sunt necesare
măsuri speciale de manipulare, depozitare și precauție, în
funcție de natura lor, expeditorul trebuie să aplice etichete
sugestive care să indice modul de manipulare și depozitare
a mărfurilor. Operatorul de transport feroviar poate pretinde
folosirea unor etichete tipizate.
(11) Coletele, paletele, unitățile de transport intermodal
și vagoanele cu etichete sau inscripții vechi neîndepărtate
nu se primesc la transport.
(12) Mărfurile ce se transportă în vrac în vagoane
descoperite trebuie astfel însemnate sau marcate de
expeditor încât sustragerea din conținut să nu fie posibilă
fără urme vizibile.
(13) Expeditorul este obligat să se conformeze
prescripțiilor vamale sau ale altor autorități administrative
privitoare la ambalaj și la acoperirea cu prelate a
mărfurilor.“
45. În anexă, articolul 44 va avea următorul cuprins:
,,ARTICOLUL 44
Aplicarea sigiliilor

(1) Expeditorul trebuie să aplice sigilii proprii la toate
sistemele de închidere-deschidere care permit accesul în
interiorul vagoanelor acoperite, al unităților de transport
intermodal, al boxpaletelor cu capac, al mijloacelor
acoperite cu prelate și al altor dispozitive ce se sigilează,
încărcate de acesta. Pentru expedițiile însoțite nu este
obligatorie sigilarea.
(2) Sigiliile trebuie astfel confecționate și aplicate încât
să nu permită înlocuirea sau violarea lor fără urme vizibile.
(3) Operatorul de transport feroviar aplică sigiliile sale
ori de câte ori consideră că este în interesul său să
execute sigilarea.
(4) Operatorul de transport feroviar acceptă numai
sigiliile aplicate de expeditor care au fost omologate de
Autoritatea Feroviară Română — AFER.
(5) Operatorul de transport feroviar poate să refuze la
transport expedițiile ale căror sigilii aplicate de expeditor
sau de alte organe abilitate prin lege sunt deteriorate sau
incorect aplicate.
(6) Operatorul de transport feroviar poate admite
folosirea de către expeditor a unor încuietori speciale,
omologate de AFER.“
46. În anexă, articolul 45 va avea următorul cuprins:
,,ARTICOLUL 45
Dreptul operatorului de transport feroviar de a efectua verificări

(1) Operatorul de transport feroviar are dreptul să
verifice, în orice moment al derulării contractului de
transport, dacă au fost respectate condițiile de transport și
dacă expediția corespunde cu mențiunile înscrise în
scrisoarea de trăsură de către expeditor. Atunci când
verificarea se referă la conținutul expediției, aceasta se
face, pe cât posibil, în prezența celui în drept. În cazul în
care acest lucru nu este posibil, verificarea se face în

11

prezența organelor de poliție sau a unui specialist autorizat
ori a doi martori care nu sunt salariați ai operatorului de
transport feroviar.
(2) Dacă expediția nu corespunde cu mențiunile făcute
în scrisoarea de trăsură sau dacă prevederile referitoare la
transportul de mărfuri admise în anumite condiții nu au fost
respectate, rezultatul verificării trebuie menționat pe fila
scrisorii de trăsură care însoțește marfa și pe duplicatul
scrisorii de trăsură, dacă aceasta se mai află în posesia
operatorului de transport feroviar. În acest caz, cheltuielile
ocazionate de verificare grevează marfa, dacă acestea nu
au fost plătite imediat.
(3) În cazul în care se constată la colete, la mijlocul de
transport, la sigilii, la semnele de marcaj sau la mărfuri
urme de violare, pierderi, scurgeri, alterări, avarieri,
substituiri, diluări, diferențe de masă peste toleranțele
legale, se verifică conținutul expediției. Expeditorul sau
destinatarul trebuie să fie invitat la verificarea conținutului
expediției, astfel cum aceasta are loc în stația de
expediere, în parcurs sau în stația de destinație. Dacă cel
invitat nu se prezintă, verificarea se face de către
operatorul de transport feroviar în prezența organelor de
poliție sau a unui specialist autorizat ori a doi martori care
nu sunt salariați ai operatorului de transport feroviar.
Rezultatul verificării se consemnează într-un proces-verbal
de constatare. Cheltuielile făcute cu verificarea se suportă,
după caz, de expeditor sau destinatar, în afară de cazul în
care verificarea se face din culpa operatorului de transport
feroviar.
(4) Când în urma verificării se constată o altă masă, o
altfel de marfă sau elemente care modifică prețul prestației
de transport, operatorul de transport feroviar are dreptul să
recalculeze tarifele și să perceapă diferențele.
(5) Masa constatată de către operatorul de transport
feroviar rămâne determinantă pentru calcularea prețului
prestației de transport.
(6) Când, cu ocazia verificărilor, se constată pagube, se
precizează toate elementele necesare calculului
despăgubirilor.“
47. În anexă, articolul 46 va avea următorul cuprins:
,,ARTICOLUL 46
Supraîncărcături

(1) Se consideră supraîncărcătură cantitatea de marfă
care depășește limita de încărcare admisă în funcție de
caracteristicile constructive ale vagonului, respectiv de
sarcina admisă pe osie ori pe metru liniar de vagon. Se
consideră de asemenea supraîncărcătură depășirea limitei
de încărcare a unităților de transport intermodal, a paletelor
care aparțin operatorului de transport feroviar sau a celor
aparținând clienților pe care le manipulează operatorul de
transport feroviar.
(2) Supraîncărcătura constatată în stația de expediere
trebuie să fie descărcată de expeditor.
(3) Supraîncărcătura constatată în parcurs se descarcă
de expeditor sau de operatorul de transport feroviar, pe
cheltuiala expeditorului. Supraîncărcătura descărcată se
pune la dispoziția expeditorului.
(4) Dacă cel îndreptățit dispune ca supraîncărcătura să
fie expediată la stația de destinație a încărcăturii principale,
la o altă stație de destinație sau să fie înapoiată la stația
de expediere, aceasta se tratează ca o expediție distinctă.“

12

MONITORUL OFICIAL AL ROMÂNIEI, PARTEA I, Nr. 408/11.V.2006

48. În anexă, articolul 47 va avea următorul cuprins:
,,ARTICOLUL 47
Tarife suplimentare

(1) Operatorul de transport feroviar poate percepe tarife
suplimentare pentru diverse acțiuni sau inacțiuni ale
expeditorului ori destinatarului, după caz, cum ar fi:
a) declararea incorectă, inexactă sau incompletă a
mărfurilor acceptate la transport;
b) depășirea limitei de încărcare, când mijlocul de
transport a fost încărcat de expeditor;
c) necurățarea mijloacelor de transport după descărcare
sau nemontarea părților mobile ale acestora la locul lor ori
neînlăturarea etichetelor și sigiliilor;
d) falsa declarare a masei mărfurilor;
e) alte cauze prevăzute în tariful operatorului de
transport feroviar.
(2) Nu se percep tarife suplimentare în cazul în care
supraîncărcarea a intervenit în parcurs din cauza
influențelor atmosferice, dacă se dovedește că încărcătura
nu depășea limita de încărcare în momentul predării la
transport.“
49. În anexă, articolul 48 va avea următorul cuprins:
,,ARTICOLUL 48
Documente pentru formalitățile administrative

(1) Expeditorul trebuie să anexeze la scrisoarea de
trăsură documentele necesare pentru îndeplinirea
formalităților vamale, fiscale, de poliție, sanitar-veterinare,
fitosanitare sau reglementate de alte autorități
administrative, care trebuie îndeplinite înainte de eliberarea
mărfii. Aceste documente trebuie să se refere numai la
mărfurile care fac obiectul aceleiași scrisori de trăsură,
dacă normele autorităților administrative nu dispun altfel.
(2) Dacă expeditorul asistă el însuși la îndeplinirea
formalităților cerute de organele vamale sau de alte
autorități administrative ori este reprezentat printr-un
mandatar, este de ajuns ca aceste documente să fie
prezentate cu ocazia îndeplinirii formalităților menționate. În
acest caz expeditorul va înscrie în rubrica corespunzătoare
din scrisoarea de trăsură cine și unde îndeplinește
formalitățile.
(3) Operatorul de transport feroviar nu este obligat să
verifice dacă documentele prezentate sunt suficiente și
exacte, cu excepția cazurilor prevăzute în reglementările în
vigoare.
(4) Expeditorul răspunde față de operatorul de transport
feroviar pentru orice pagube care rezultă din lipsa,
insuficiența sau inexactitatea acestor documente și pentru
neefectuarea mențiunilor în scrisoarea de trăsură, în afară
de cazul în care operatorul de transport feroviar este în
culpă.
(5) Operatorul de transport feroviar este răspunzător
pentru consecințele pierderii sau utilizării incorecte a
documentelor menționate în scrisoarea de trăsură și care o
însoțesc sau care îi sunt înmânate, cu excepția cazului
când pierderea sau paguba ocazionată de utilizarea
incorectă a documentelor a fost cauzată de împrejurări pe
care operatorul de transport feroviar nu putea să le evite și
ale căror consecințe nu le putea preîntâmpina.“
50. În anexă, articolul 49 va avea următorul cuprins:
,,ARTICOLUL 49
Îndeplinirea formalităților administrative

(1) În cursul transportului, formalitățile cerute de
organele vamale sau de alte organe abilitate prin lege se
îndeplinesc de operatorul de transport feroviar fără

garantarea plății taxelor vamale. Operatorul de transport
feroviar poate să încredințeze această sarcină unui
mandatar.
(2) În îndeplinirea acestor formalități operatorul de
transport feroviar răspunde de culpa sa sau a mandatarului
său. Totuși, eventuala despăgubire nu poate să o
depășească pe cea prevăzută în caz de pierdere a mărfii.
(3) Expeditorul, printr-o mențiune făcută în scrisoarea de
trăsură, sau destinatarul, în cazul în care are dreptul să
modifice contractul de transport, poate cere:
a) să asiste el însuși la aceste formalități sau să fie
reprezentat de un mandatar;
b) să îndeplinească el însuși aceste formalități sau să
fie îndeplinite de un mandatar;
c) să plătească taxele vamale, alte tarife și cheltuieli,
când asistă, el însuși sau mandatarul său, la formalități ori
le îndeplinește, în condițiile legii. Nici expeditorul și nici
destinatarul, care au dreptul la dispoziție, nici mandatarul
lor nu pot lua în primire marfa decât în condițiile legii.
(4) Dacă pentru îndeplinirea formalităților cerute de
autoritățile vamale sau de alte autorități administrative
expeditorul a desemnat un loc în care prescripțiile în
vigoare nu permit să fie îndeplinite sau dacă a indicat
pentru aceste formalități orice alt mod de a proceda care
nu poate fi executat, operatorul de transport feroviar
procedează în modul pe care îl consideră cel mai favorabil
intereselor persoanei în drept și comunică expeditorului
măsurile luate.
(5) Dacă, în termenul fixat la art. 59, în stația de
destinație cel în drept nu a îndeplinit formalitățile vamale și
nu a ridicat scrisoarea de trăsură, expediția se consideră
împiedicată la eliberare, procedându-se conform prezentului
regulament.
(6) Expedițiile sosite în stația de destinație nevămuite se
avizează către destinatar și stau la dispoziția lui în
condițiile art. 51, până ce acesta obține liberul de vamă,
conform legii. Pentru executarea în stația de destinație a
altor formalități administrative se procedează similar.
(7) Destinatarul poartă răspunderea integrală pentru
prejudiciile produse operatorului de transport feroviar ca
urmare a neîndeplinirii obligațiilor care îi revin conform
reglementărilor vamale.“
51. În anexă, articolul 50 va avea următorul cuprins:
,,ARTICOLUL 50
Termenul de executare a contractului de transport

(1) Expeditorul și operatorul de transport feroviar convin
asupra termenului de executare a contractului de transport.
În lipsa unei convenții se aplică prevederile de mai jos.
Termenul de executare a contractului de transport începe
să curgă de la ora 00,00 a zilei următoare celei de primire
a mărfii la transport și însumează:
a) termenul de expediere, care este de 24 de ore;
b) termenul de transport pentru fiecare fracțiune
indivizibilă de 400 km, care este de 48 de ore;
c) termenul suplimentar de 24 de ore care se aplică, o
singură dată, pentru trecerea de pe liniile principale pe
liniile secundare sau înguste și invers; liniile principale se
publică de către operatorul de transport feroviar;
d) alte termene suplimentare, stabilite prin Normele
uniforme.
(2) Distanțele se raportează la itinerarul convenit, iar în
lipsa acestuia, la itinerarul cel mai scurt posibil.
(3) Termenul de executare a contractului de transport
se prelungește, cu excepția cazurilor imputabile operatorului
de transport feroviar, cu durata staționării necesare pentru:
a) verificarea expediției;
b) îndeplinirea formalităților cerute de organele vamale
sau de alte autorități administrative;

MONITORUL OFICIAL AL ROMÂNIEI, PARTEA I, Nr. 408/11.V.2006
c) modificarea contractului de transport;
d) tratamente speciale ce trebuie acordate mărfii;
e) transbordarea sau refacerea unei încărcături efectuate
defectuos de către expeditor;
f) continuarea transportului pe mare, pe căi navigabile
interioare sau cu mijloace rutiere, dacă nu există legătură
feroviară;
g) pentru alte cazuri prevăzute în Normele uniforme;
h) orice întrerupere a traficului care împiedică în mod
temporar începerea sau continuarea transportului, cum ar
fi: calamități naturale, evenimente de cale ferată, incendii,
greve și alte situații excepționale. Cauza și durata acestor
prelungiri trebuie să fie menționate de operatorul de
transport feroviar în scrisoarea de trăsură. Dacă este cazul,
ele pot fi dovedite și prin alte mijloace.
(4) Termenul de executare a contractului de transport
se suspendă sâmbăta, duminica și în zilele de sărbători
legale, atunci când operatorul de transport feroviar nu
lucrează în aceste zile, dacă acest fapt a fost făcut public
și dacă nu a fost prevăzut altfel în contractul de transport.
(5) Când termenul de executare a contractului de
transport ia sfârșit după ora de terminare a programului de
lucru al operatorului de transport feroviar din stația de
destinație, expirarea acestui termen se amână până la
trecerea a două ore de la ora când se reîncepe programul
de lucru și dacă nu a fost prevăzut altfel în contractul de
transport.
(6) În cadrul termenului de executare a contractului de
transport, expediția trebuie să sosească în stația de
destinație și să fie avizată destinatarului. Pentru expedițiile
care nu pot ajunge în stația de destinație, deoarece liniile
de descărcare ale destinatarului sunt inaccesibile din culpa
sa, termenul de executare a contractului de transport se
încheie odată cu avizarea destinatarului asupra opririi din
această cauză a transportului în parcurs. În acest caz
mijloacele de transport stau la dispoziția clienților în
condițiile art. 51. Durata staționării trebuie să fie menționată
de operatorul de transport feroviar în scrisoarea de trăsură.
Dacă este cazul, aceasta poate fi dovedită prin alte
mijloace.
(7) Pentru expedițiile de coletărie, mărfuri perisabile și
vietăți, precum și pentru alte tipuri de expediții, prin
Normele uniforme se pot stabili și alte termene de
executare a contractului de transport.“
52. În anexă, articolul 51 va avea următorul cuprins:
,,ARTICOLUL 51
Tarife de utilizare a mijloacelor de transport aflate
la dispoziția clientului

(1) Pe durata cât mijloacele de transport și rechizitele
stau la dispoziția clientului pentru încărcare, descărcare,
transbordare, aranjarea încărcăturii, pentru dispunerea
măsurilor privind împiedicarea la transport, împiedicarea la
eliberare, executarea dispozițiilor ulterioare, executarea
operațiilor administrative, vămuire, operatorul de transport
feroviar are dreptul să perceapă tarife de utilizare.
(2) Pentru mijloacele de transport și rechizitele de
încărcare aparținând operatorilor de transport feroviar străini
se pot percepe tarife de utilizare, ținând seama de chiriile
stabilite în traficul internațional.
(3) Modul și condițiile de aplicare și percepere a
tarifelor de utilizare se stabilesc de către operatorul de
transport feroviar.
(4) Dacă nu există o convenție contrară, tarifele de
utilizare se plătesc de expeditor sau destinatar astfel cum
mijloacele de transport au stat la dispoziția acestora.
(5) Evidența mijloacelor de transport puse la dispoziție
clienților în vederea calculării tarifului de utilizare se ține de
către operatorul de transport feroviar.“

13

53. În anexă, articolul 52 va avea următorul cuprins:
,,ARTICOLUL 52
Eliberarea expediției

(1) Prin eliberarea expediției la destinație se înțelege
îndeplinirea cumulativă a următoarelor:
a) predarea mărfii încărcate în mijlocul de transport, cu
respectarea prevederilor prezentului regulament, sau a
vehiculului feroviar care circulă pe roți proprii;
b) plata creanțelor ce decurg din contractul de transport;
c) remiterea scrisorii de trăsură destinatarului.
(2) Eliberarea expediției la destinație se face pe baza
semnăturii de primire a destinatarului.
(3) Sunt asimilate eliberării expediției la destinație, când
sunt efectuate conform normelor legale:
a) predarea mărfii către autoritățile vamale sau fiscale,
în antrepozitele lor, când acestea nu se găsesc sub paza
operatorului de transport feroviar;
b) antrepozitarea la operatorul de transport feroviar a
mărfii sau depozitarea sa la expediționari, comisionari ori
într-un antrepozit public.
(4) Prin convenții operatorul de transport feroviar
stabilește împreună cu destinatarul locul și condițiile de
predare-primire a expediției.
(5) După sosirea în stația de destinație, destinatarul
poate cere operatorului de transport feroviar să-i remită
scrisoarea de trăsură și să îi elibereze expediția. Dacă
este constatată pierderea mărfii sau dacă marfa nu a sosit
la expirarea termenului de executare a contractului de
transport, destinatarul poate să își valorifice în nume
propriu, față de operatorul de transport feroviar, drepturile
care derivă din prevederile contractului de transport.
(6) Destinatarul trebuie să descarce complet mijloacele
de transport, să le curețe de orice resturi care provin de la
marfa descărcată, să îndepărteze sigiliile și etichetele
vechi, să închidă ușile și clapele, să monteze părțile
mobile ale vagoanelor înainte de a le preda operatorului de
transport feroviar. Operatorul de transport feroviar poate
face aceste operații pe cheltuiala destinatarului.
(7) Dacă o parte din mărfurile menționate în scrisoarea
de trăsură lipsește sau sunt mărfurile avariate la eliberare,
totalul sumelor care rezultă din scrisoarea de trăsură
trebuie să fie plătit. Destinatarul are dreptul de a reclama
restituirea tarifelor pentru mărfurile nelivrate.
(8) Operatorul de transport feroviar are asupra mărfurilor
transportate drepturile unui creditor gajist pentru totalitatea
creanțelor ce i se cuvin din executarea transportului
respectiv, precum și pentru creanțe provenite din
transporturi anterioare. Aceste drepturi subzistă atât timp
cât marfa se găsește în posesia operatorului de transport
feroviar sau a unei terțe persoane care o deține în numele
său.“
54. În anexă, articolul 53 va avea următorul cuprins:
,,ARTICOLUL 53
Constatarea pierderii sau a avarierii mărfii

(1) Când o pierdere parțială sau o avariere este
descoperită ori presupusă de operatorul de transport
feroviar sau când ea este susținută cu probe de către cel
îndreptățit, care o invocă, trebuie să se întocmească fără
întârziere și, dacă este posibil, în prezența celui îndreptățit
un proces-verbal prin care se constată starea mărfii, masa
și, pe cât posibil, mărimea pagubei, cauza acesteia și
momentul când s-a produs. O copie a acestui procesverbal trebuie să fie înmânată gratuit celui îndreptățit.
(2) Când cel îndreptățit nu acceptă constatările din
procesul-verbal, acesta poate cere ca starea și masa
mărfii, precum și cauza și valoarea pagubei să fie

14

MONITORUL OFICIAL AL ROMÂNIEI, PARTEA I, Nr. 408/11.V.2006

constatate de un expert sau de un specialist numit de părți
ori de un expert desemnat pe cale judecătorească.
(3) Cel îndreptățit poate, fără să facă nici o dovadă, să
considere marfa ca pierdută când expediția nu a fost
eliberată destinatarului sau nu a fost pusă la dispoziția sa
în 30 de zile care urmează termenului de executare a
contractului de transport.
(4) Pierderile totale descoperite sau invocate se
cercetează de operatorul de transport feroviar, rezultatul
investigațiilor comunicându-se celor interesați.
(5) Dacă cel îndreptățit a primit plata despăgubirii pentru
marfa pierdută, acesta poate să ceară să fie avizat imediat
în cazul în care marfa este găsită, dar nu mai târziu de
12 luni de la data primirii despăgubirii.
(6) În termen de 30 de zile de la primirea avizului de
găsire a mărfii, cel îndreptățit poate să ceară ca marfa să
îi fie livrată, fără cheltuieli, fie în stația de expediere, fie în
stația de destinație prevăzută în scrisoarea de trăsură, în
schimbul restituirii despăgubirii pe care a primit-o și sub
rezerva acordării tuturor drepturilor care decurg din
eliberarea cu întârziere a mărfii.
(7) Când termenele prevăzute la alin. (3), (5) și (6) nu
sunt respectate, operatorul de transport feroviar poate
dispune de marfă fie prin utilizarea în interes propriu, fie
prin valorificare conform prevederilor legale.
(8) Sumele obținute din valorificarea mărfurilor conform
alin. (7) se fac venit al operatorului de transport feroviar.“
55. În anexă, articolul 54 va avea următorul cuprins:
,,ARTICOLUL 54
Rectificarea încasărilor

(1) În caz de aplicare greșită a unui tarif sau de
greșeală de calcul la încasarea tarifelor, ceea ce nu s-a
încasat trebuie plătit și ceea ce s-a încasat în plus trebuie
restituit.
(2) Suma neîncasată se plătește către operatorul de
transport feroviar de către cel care are obligația de plată,
conform contractului de transport.
(3) Pentru sumele datorate în temeiul prezentului articol
curg majorări de întârziere a plății din ziua punerii în
întârziere pentru plată sau din ziua reclamației ori, dacă nu
a avut loc nici punerea în întârziere sau nu există
reclamație, din ziua chemării în judecată. Sumele încasate
în minus din culpa salariaților operatorilor de transport
feroviar se vor achita de clientul care a efectuat plata
inițial, fără dobândă. Dacă cel îndreptățit nu prezintă
operatorului de transport feroviar documentele justificative
necesare pentru tratarea definitivă a reclamației, într-un
termen acceptabil care i s-a fixat, dobânzile nu curg de la
expirarea termenului fixat și până la prezentarea efectivă a
documentelor.“
56. În anexă, articolul 55 va avea următorul cuprins:
,,ARTICOLUL 55
Modificarea contractului de transport de către expeditor

(1) Expeditorul poate să modifice contractul de transport
prin dispoziții ulterioare, indicând:
a) retragerea mărfii la stația de expediere;
b) oprirea mărfii în parcurs;
c) amânarea eliberării mărfii;
d) eliberarea mărfii unei alte persoane decât destinatarului
înscris în scrisoarea de trăsură;
e) eliberarea mărfii la o altă stație decât stația de
destinație înscrisă în scrisoarea de trăsură;
f) înapoierea mărfii la stația de expediere.
(2) Operatorul de transport feroviar poate extinde dreptul
expeditorului privind modificarea contractului de transport cu
următoarele:

a) stabilirea unui ramburs;
b) majorarea, micșorarea sau anularea unui ramburs;
c) preluarea în sarcina sa a tarifelor unei expediții
nefrancate sau majorarea celor luate în sarcina sa.
(3) În nici un caz dispozițiile expeditorului nu trebuie să
aibă ca efect divizarea expediției.
(4) Aceste dispoziții trebuie să fie date printr-o
declarație în forma prevăzută de Normele uniforme.
Mențiunile din declarație trebuie efectuate și semnate de
expeditor pe duplicatul scrisorii de trăsură ce trebuie
prezentat operatorului de transport feroviar. Orice dispoziție
dată într-o altă formă decât cea prevăzută este nulă.
(5) Când operatorul de transport feroviar dă curs
dispozițiilor expeditorului fără să ceară prezentarea
duplicatului, este răspunzător față de client pentru paguba
care ar rezulta din această cauză. Eventuala despăgubire
nu trebuie să depășească despăgubirea prevăzută în caz
de pierdere a mărfii.
(6) Dreptul expeditorului de a modifica contractul de
transport, chiar dacă este în posesia duplicatului scrisorii
de trăsură, se stinge în cazul în care expediția a fost
eliberată destinatarului sau destinatarul și-a valorificat
drepturile prevăzute la alin. (7) al art. 52.“
57. În anexă, articolul 56 va avea următorul cuprins:
,,ARTICOLUL 56
Modificarea contractului de transport de către destinatar

(1) Când expeditorul nu a luat în sarcina sa tarifele
aferente transportului și nu a făcut în scrisoarea de trăsură
mențiunea îdestinatar neautorizat să dea dispoziții
ulterioare“, destinatarul poate, prin dispoziții ulterioare, să
modifice contractul de transport, indicând:
a) oprirea mărfii în parcurs;
b) amânarea eliberării mărfii;
c) eliberarea mărfii în stația de destinație unei alte
persoane decât destinatarul înscris în scrisoarea de
trăsură;
d) modul de îndeplinire a formalităților vamale sau ale
altor autorități administrative.
(2) Aceste dispoziții trebuie să fie date printr-o
declarație în forma prevăzută de Normele uniforme.
Mențiunile din declarație trebuie efectuate și semnate de
destinatar pe duplicatul scrisorii de trăsură ce trebuie
prezentat operatorului de transport feroviar. Orice dispoziție
dată într-o altă formă decât cea prevăzută este nulă.
Dreptul destinatarului de a modifica contractul de transport
se stinge în cazul în care:
a) a ridicat scrisoarea de trăsură;
b) a acceptat marfa;
c) și-a valorificat drepturile în conformitate cu alin. (5)
al art. 52;
d) a indicat o persoană și aceasta a ridicat scrisoarea
de trăsură sau și-a valorificat dreptul, în conformitate cu
prevederile alin. (5) al art. 52.
(3) Dacă destinatarul a dispus ca marfa să fie eliberată
unei alte persoane, aceasta nu este autorizată să modifice
contractul de transport.“
58. În anexă, articolul 57 va avea următorul cuprins:
,,ARTICOLUL 57
Executarea dispozițiilor ulterioare

(1) Operatorul de transport feroviar nu poate refuza
executarea dispozițiilor ulterioare date de expeditor sau
destinatar, nici nu poate întârzia executarea lor, în afară de
cazurile în care:
a) executarea nu mai este posibilă în momentul în care
dispozițiile sosesc la stația care trebuie să le execute;

MONITORUL OFICIAL AL ROMÂNIEI, PARTEA I, Nr. 408/11.V.2006
b) executarea este de natură a perturba serviciul
programat al exploatării;
c) executarea este contrară actelor normative în vigoare;
d) valoarea mărfii, când este vorba de o schimbare a
stației de destinație, nu acoperă, după aprecierea
operatorului de transport feroviar, tarifele care vor greva
marfa la sosirea la noua destinație, cu excepția cazului în
care aceste tarife se plătesc sau plata lor se garantează
imediat;
e) plata prestației de transport se face printr-un terț și
acesta nu și-a dat acceptul în scris.
(2) Cel care a dat dispoziții este înștiințat cât mai
curând posibil despre piedicile care se opun executării lor.
Când operatorul de transport feroviar nu este în măsură să
prevadă aceste piedici, cel care a dat dispozițiile suportă
toate consecințele care rezultă din începerea executării lor.
(3) Tarifele și cheltuielile care se ivesc din executarea
unei dispoziții, cu excepția celor care rezultă din culpa
operatorului de transport feroviar, trebuie să fie plătite de
expeditor sau de destinatar, în conformitate cu mențiunea
de francare.
(4) Operatorul de transport feroviar este răspunzător, în
cazul când este vinovat, de consecințele neexecutării sau
executării inexacte a unei dispoziții. Eventuala despăgubire
nu trebuie să fie niciodată mai mare decât cea prevăzută
în caz de pierdere a mărfii.
(5) Tarifele de transport se calculează pe distanțele
parcurse efectiv, ca urmare a executării dispoziției
ulterioare. Tarifele aplicabile sunt cele în vigoare pe fiecare
dintre aceste parcursuri. Dispozițiile de mai sus sunt
aplicabile prin analogie tarifelor accesorii și altor cheltuieli,
care survin ca urmare a executării dispoziției ulterioare.“
59. În anexă, articolul 58 va avea următorul cuprins:
,,ARTICOLUL 58
Împiedicarea la transport

(1) Constituie împiedicare la transport faptul că începerea
sau continuarea transportului este împiedicată ori nu mai
este posibilă pe itinerarul prevăzut. Pot constitui împiedicări
la transport calamitățile naturale, cum ar fi: inundații,
înzăpeziri și alte fenomene naturale, care pot opri
continuarea transportului, perturbări în serviciu, cum ar fi:
deraieri, accidente și alte evenimente asemănătoare din
cauza cărora transportul se oprește în parcurs,
sechestrarea mărfii, lipsa documentelor însoțitoare pentru
îndeplinirea formalităților vamale sau administrative, grevele
și alte cazuri similare.
(2) În caz de împiedicare la transport, operatorul de
transport feroviar poate hotărî:
a) să transporte din oficiu marfa, modificând itinerarul,
caz în care nu percepe tarife suplimentare de la expeditor
pentru modificarea itinerarului;
b) să ceară instrucțiuni de la expeditor, comunicându-i
informațiile utile de care dispune, pentru ca acesta să
decidă.
(3) În afară de cazul în care operatorul de transport
feroviar este în culpă, el poate să perceapă tariful de
transport aplicabil pe itinerarul parcurs efectiv și poate
modifica termenul de executare a contractului de transport
corespunzător acestui itinerar pentru situațiile prevăzute la
alin. (2) lit. b).
(4) În cazul în care continuarea transportului nu este
posibilă, operatorul de transport feroviar cere instrucțiuni de
la expeditor.
(5) Dacă instrucțiunile primite modifică destinatarul sau
stația de destinație ori sunt date stației unde se găsește

15

marfa, expeditorul trebuie să le înscrie pe duplicatul
scrisorii de trăsură și să prezinte acest duplicat operatorului
de transport feroviar.
(6) Când operatorul de transport feroviar dă curs
instrucțiunilor primite fără a pretinde prezentarea
duplicatului scrisorii de trăsură, este răspunzător pentru
paguba care rezultă din această cauză. Eventuala
despăgubire nu trebuie să o depășească niciodată pe cea
prevăzută pentru pierderea mărfii.
(7) Dacă expeditorul, înștiințat de o împiedicare la
transport, nu dă în termen de 72 de ore instrucțiuni
executabile, operatorul de transport feroviar procedează
potrivit prevederilor art. 59.
(8) Când împiedicarea la transport încetează înaintea
sosirii instrucțiunilor, marfa este îndrumată la destinația sa,
fără a aștepta instrucțiunile, expeditorul fiind înștiințat
despre aceasta în cel mai scurt timp posibil.
(9) Când împiedicarea la transport intervine după ce
destinatarul a modificat contractul de transport, operatorul
de transport feroviar trebuie să înștiințeze despre aceasta
destinatarul. Dispozițiile de la articolele anterioare se aplică
în mod corespunzător.
(10) În afară de cazul în care operatorul de transport
feroviar este vinovat, el poate, în caz de împiedicare la
transport, să perceapă tariful de utilizare a mijlocului de
transport.“
60. În anexă, articolul 59 va avea următorul cuprins:
,,ARTICOLUL 59
Împiedicarea la eliberare

(1) Se consideră împiedicare la eliberare dacă, în termen
de 120 de ore de la ora avizării, destinatarul refuză
primirea expediției, nu poate fi găsit, nu ridică scrisoarea
de trăsură sau expediția nu poate fi eliberată din alte
cauze, cum ar fi: sechestru, hotărâri judecătorești, marfă
grevată de un ramburs neadmis sau alte situații similare.
(2) După curgerea termenului prevăzut la alin. (7) al
art. 58 împiedicarea la transport va fi tratată conform
prevederilor prezentului articol.
(3) În caz de împiedicare la eliberare, operatorul de
transport feroviar trebuie să îl înștiințeze pe expeditor fără
întârziere, pentru a-i cere instrucțiuni.
(4) Când împiedicarea la eliberare încetează înainte de
sosirea instrucțiunilor expeditorului la stația de destinație,
expediția se eliberează destinatarului. Expeditorul trebuie să
fie înștiințat despre aceasta fără întârziere.
(5) În cazul în care destinatarul refuză marfa,
expeditorul are dreptul să dea instrucțiuni, chiar dacă nu
poate prezenta duplicatul scrisorii de trăsură.
(6) Expeditorul poate, de asemenea, să ceară, printr-o
mențiune în scrisoarea de trăsură, ca marfa să îi fie
înapoiată din oficiu, dacă se ivește o împiedicare la
eliberare. În afară de acest caz, este necesar
consimțământul său scris.
(7) Dacă marfa a fost împiedicată la eliberare și a fost
vândută în conformitate cu prevederile legale, atunci suma
obținută după scăderea prețului de transport care grevează
marfa și a cheltuielilor ocazionate de valorificare trebuie să
fie ținută la dispoziția expeditorului. Dacă suma este mai
mică decât aceasta, expeditorul trebuie să plătească
diferența.
(8) Dacă împiedicarea la eliberare se ivește după ce
destinatarul a modificat contractul de transport, operatorul
de transport feroviar trebuie să înștiințeze destinatarul
despre această împiedicare.
(9) În nici un caz marfa nu se va înapoia expeditorului
fără consimțământul său scris.“

16

MONITORUL OFICIAL AL ROMÂNIEI, PARTEA I, Nr. 408/11.V.2006

61. În anexă, articolul 60 va avea următorul cuprins:
,,ARTICOLUL 60
Responsabilități

(1) Operatorul de transport feroviar este răspunzător
pentru paguba care rezultă din pierderea totală sau parțială
și din avarierea mărfii survenită din momentul încheierii
contractului de transport și până la eliberarea expediției,
precum și pentru paguba care rezultă din depășirea
termenului de executare a contractului de transport.
(2) Când operatorul de transport feroviar a cântărit
mărfurile, el răspunde de cantitatea constatată pe cântarul
său, în limita toleranțelor stabilite la art. 61 alin. (3) lit. b).
(3) Operatorul de transport feroviar are dreptul să facă
dovada că în realitate a primit mai puțin de la expeditor
sau că marfa sosită la destinație corespunde cu masa netă
ori cu specificațiile din actele de livrare sau din scrisoarea
de trăsură.
(4) Operatorul de transport feroviar nu răspunde pentru
lipsurile cantitative, până la proba contrară, dacă mijlocul
de transport închis a ajuns la destinație fără urme de
violare, sustragere, scurgere, avariere și cu sigiliile intacte,
iar mărfurile încărcate în mijlocul de transport deschis, cu
semnele sau marcajele intacte.“
62. În anexă, articolul 61 va avea următorul cuprins:
,,ARTICOLUL 61
Întinderea răspunderii

(1) Sarcina probei că avarierea mărfii s-a produs în
timpul transportului și din culpa operatorului de transport
feroviar revine celui care reclamă.
(2) În cazul în care însă coletul sau mijlocul de
transport a fost violat pe parcurs sau poartă urme de
violare ori marcajele de pe mărfurile transportate într-un
mijloc de transport deschis poartă, de asemenea, urme de
violare, se presupune, până la proba contrară, că mărfurile
au fost avariate din culpa operatorului de transport feroviar.
(3) Operatorul de transport feroviar este scutit de
răspunderea prevăzută la art. 60 alin. (1) dacă:
a) pierderea, avarierea sau depășirea termenului
contractului de transport a avut drept cauză o culpă a
clientului, o dispoziție a acestuia care nu a rezultat dintr-o
culpă a operatorului de transport feroviar, un viciu propriu
al mărfii, cum ar fi: deteriorare anterioară, pierdere de
masă sau de calitate și altele similare sau alte împrejurări
care nu pot fi puse în culpa operatorului de transport
feroviar;
b) se constată diferență între cântarul folosit la primirea
mărfurilor spre transport și cel folosit la eliberarea către
destinatar, atunci când lipsa este evident nereală, se
datorează expeditorului sau se încadrează în toleranța de
+/-2%.
(4) Operatorul de transport feroviar este scutit de
răspunderea prevăzută la art. 60 alin. (1) și în cazul în
care pierderea, avarierea mărfii sau depășirea termenului
contractului de transport este provocată din vina clientului,
în următoarele cazuri:
a) cauzele naturale inerente transportului în vehicule
deschise, fie și acoperite cu prelate, potrivit dispozițiilor
aplicabile sau înțelegerilor încheiate între expeditor și
operatorul de transport feroviar și menționate în scrisoarea
de trăsură;
b) lipsa sau ambalajul necorespunzător pentru mărfurile
care, prin natura lor, sunt expuse la pierderi din masă sau
la avarii, dacă nu sunt ambalate ori sunt necorespunzător
ambalate;
c) operațiile de încărcare, transbordare/transvazare sau
de descărcare executate de expeditor ori de destinatar;

d) îndeplinirea de către expeditor, destinatar, comisionar
vamal sau de către alt mandatar a formalităților cerute de
organele vamale ori de alte autorități administrative;
e) din cauze inerente înseși naturii mărfii, la pierderea
totală sau parțială și la avariere, îndeosebi prin spargere,
ruginire, deteriorare interioară și spontană, uscare,
împrăștiere, scăderea naturală a masei;
f) declararea incorectă, inexactă sau incompletă a
mărfurilor excluse de la transport ori admise în anumite
condiții sau nerespectarea de către expeditor a măsurilor
stabilite pentru mărfurile admise în anumite condiții;
g) transportul care, potrivit dispozițiilor aplicabile sau
înțelegerilor încheiate între expeditor și operatorul de
transport feroviar și menționate în scrisoarea de trăsură,
trebuie să fie efectuat cu însoțitor, dacă pierderea sau
avarierea rezultă dintr-un risc pe care însoțirea avea drept
scop să îl evite;
h) transportul de animale sau de păsări vii.
(5) Operatorul de transport feroviar are aceeași
răspundere ca pentru vehicule deschise fără prelată și
atunci când se transportă în astfel de vehicule mărfuri
care, conform dispozițiilor aplicabile, nu se transportă în
vehicule deschise.
(6) Dovada că pierderea, scăderea din masă, avarierea
sau depășirea termenului de executare a contractului de
transport se datorează cauzelor prevăzute la alin. (4) cade
în sarcina operatorului de transport feroviar.
(7) Clientul păstrează dreptul de a face dovada că
paguba, în întregime sau în parte, nu a avut drept cauză
unul dintre riscurile prevăzute la alin. (4).
(8) Pentru mărfurile care, datorită naturii lor, suferă în
mod obișnuit o pierdere din masă în timpul transportului,
operatorul de transport feroviar nu răspunde, oricare ar fi
parcursul efectuat, decât de acea parte din lipsă care
depășește toleranțele prevăzute mai jos:
a) 2% din masă pentru mărfurile lichide sau predate la
transport în stare umedă;
b) 1% din masă pentru mărfurile uscate.
(9) Limitarea răspunderii prevăzute la alin. (8) nu poate
fi invocată dacă se face dovada, după împrejurările de
fapt, că pierderea nu rezultă din cauzele care justifică
toleranța.
(10) În cazul când se transportă mai multe colete cu o
singură scrisoare de trăsură, pierderea din masă în timpul
transportului se calculează pentru fiecare colet, dacă masa
acestuia, la predare, a fost indicată separat în scrisoarea
de trăsură sau dacă poate fi constatată în alt mod.
(11) În caz de pierdere totală a mărfii, la calcularea
despăgubirii nu se face nici o scădere pentru pierderea din
masă în timpul transportului.“
63. În anexă, articolul 62 va avea următorul cuprins:
,,ARTICOLUL 62
Răspunderea în caz de reexpediere și prezumția
de pierdere a mărfii

(1) Prin reexpediere se înțelege operațiunea prin care,
printr-o cerere scrisă, destinatarul solicită, după eliberarea
expediției, încheierea unui nou contract de transport care
are ca obiect aceeași expediție și în care el devine
expeditor.
(2) Termenul și condițiile reexpedierii sunt stabilite de
operatorul de transport feroviar.
(3) Marfa ce face obiectul expediției rămâne încărcată
în același vagon, cu aceleași marcaje de siguranță și sigilii.
(4) Când un transport predat în conformitate cu
prezentul regulament a făcut obiectul unei reexpedieri
supuse acelorași reguli și când o pierdere parțială sau o
avariere este constatată după această reexpediere, există
prezumția că ea s-a produs în cursul executării ultimului
contract de transport, dacă transportul a rămas în paza

MONITORUL OFICIAL AL ROMÂNIEI, PARTEA I, Nr. 408/11.V.2006
operatorului de transport feroviar și a fost reexpediat în
aceeași stare în care a sosit la stația de reexpediere.
(5) Clientul poate, fără a avea de făcut alte dovezi, să
considere marfa ca fiind pierdută când ea nu a fost
eliberată destinatarului sau ca fiind ținută la dispoziția sa,
în cele 30 de zile care urmează după împlinirea termenelor
contractului de transport.
(6) Clientul, primind plata despăgubirii pentru marfa
pierdută, poate cere în scris să fie înștiințat fără întârziere
în cazul în care marfa este găsită în curs de un an de la
plata despăgubirii. În cazul cererii, operatorul de transport
feroviar eliberează o dovadă scrisă.
(7) În termen de 30 de zile de la primirea înștiințării
clientul poate pretinde să-i fie eliberată, la una dintre
stațiile din parcurs, marfa pierdută. În acest caz el trebuie
să plătească tarifele aferente transportului de la stația de
expediere și până la cea unde are loc eliberarea și să
restituie despăgubirea primită, din care se vor scădea
tarifele care au fost cuprinse în această despăgubire. Cu
toate acestea, el păstrează drepturile sale la despăgubire,
pentru depășirea termenelor contractului de transport
prevăzute la art. 63.
(8) În lipsa fie a cererii prevăzute la alin. (6), fie a
instrucțiunilor date în termenul prevăzut la alin. (7) sau
dacă marfa este regăsită după mai mult de un an de la
data despăgubirii, operatorul de transport feroviar va
dispune de marfă fie prin utilizarea în interesul propriu, fie
prin valorificare, conform dispozițiilor legale.“
64. În anexă, articolul 63 va avea următorul cuprins:
,,ARTICOLUL 63
Despăgubiri

(1) Operatorul de transport feroviar este obligat să
plătească despăgubiri pentru pierderea totală sau parțială,
avarierea mărfii sau depășirea termenului de executare a
contractului de transport. Când se încasează tarife
necuvenite, operatorul de transport feroviar este obligat să
le restituie.
(2) În caz de pierdere totală sau parțială a mărfii,
operatorul de transport feroviar trebuie să plătească,
excluzând alte daune-interese, o despăgubire calculată
după factură sau după prețul curent al mărfii, iar în lipsa
acestora, după prețul mărfurilor de aceeași natură și
calitate, la locul și data la care marfa a fost primită la
transport. Despăgubirea nu poate depăși valoarea pe
kilogram brut de marfă lipsă, stabilită prin Normele
uniforme. În afară de aceasta, operatorul de transport
feroviar trebuie să restituie tariful de transport, taxele
vamale și celelalte sume plătite de client cu ocazia
transportului mărfii pierdute.
(3) De asemenea, operatorul de transport feroviar
trebuie să plătească o despăgubire echivalentă cu
avarierea mărfii, fără alte daune-interese. Suma se
calculează aplicând la valoarea mărfii stabilite potrivit
alin. (2) procentul de avariere constatat. Despăgubirea nu
poate depăși:
a) dacă marfa este integral avariată, suma la care s-ar
fi ajuns în caz de pierdere totală;
b) dacă numai o parte din marfă este avariată, suma la
care s-ar fi ajuns în caz de pierdere a părții avariate.
Operatorul de transport feroviar trebuie să restituie, în plus,
în proporția determinată de procentul de avariere, tarifele
prevăzute la alin. (2).
(4) În caz de depășire a termenului de executare a
contractului de transport, operatorul de transport feroviar
este obligat să plătească 2% din tariful de transport pentru
fiecare zi de întârziere, fără ca suma totală să poată
depăși jumătate din tariful de transport. Dacă se face
dovada că a rezultat un prejudiciu din cauza întârzierii, se
va plăti pentru acesta o despăgubire ce nu poate depăși
tariful de transport. Despăgubirile pentru depășirea

17

termenului de executare a contractului de transport nu se
pot cumula cu cele care trebuie plătite în caz de pierdere
totală sau parțială a mărfurilor. În caz de pierdere parțială,
ele se vor plăti, dacă este cazul, numai pentru marfa
nepierdută. Despăgubirile pentru depășirea termenului de
executare a contractului de transport, în caz de avariere,
se cumulează, dacă este cazul, cu despăgubirea prevăzută
la alin. (3). Numai depășirea termenului total de executare
a contractului de transport dă dreptul la despăgubire.
Operatorul de transport feroviar poate să stabilească cu
clienții săi, prin convenții, alte modalități de despăgubire
pentru depășirea termenului de executare a contractului de
transport.
(5) Operatorul de transport feroviar este supus decăderii
din dreptul de a invoca limitele de responsabilitate
prevăzute în prezentul articol, dacă s-a dovedit că
prejudiciul a rezultat dintr-un fapt comis de acesta cu
intenția de a provoca un astfel de prejudiciu.
(6) În caz de declarare a interesului la eliberare, în
afară de despăgubirile prevăzute în prezentul articol, se
poate cere o despăgubire pentru paguba suplimentară
dovedită până la concurența sumei declarate.
(7) Clientul poate cere dobânzi la despăgubire, calculate
la nivelul stabilit prin tariful de transport feroviar, începând
cu ziua înregistrării reclamației administrative prevăzute la
art. 65. Dacă clientul nu prezintă operatorului de transport
feroviar, într-un termen convenabil care îi este fixat,
documentele justificative necesare pentru lichidarea
definitivă a reclamației, dobânzile nu curg între expirarea
termenului fixat și prezentarea efectivă a documentelor.“
65. În anexă, articolul 64 se abrogă.
66. În anexă, articolul 65 va avea următorul cuprins:
,,ARTICOLUL 65
Reclamații administrative

(1) În toate cazurile în care se aplică prezentul
regulament, orice acțiune privind răspunderea, cu orice titlu
ar fi, poate fi exercitată împotriva operatorului de transport
feroviar numai în condițiile și limitele prezentului
regulament.
(2) Aceleași reglementări se aplică și pentru orice
acțiune exercitată împotriva agenților și altor persoane
pentru care operatorul de transport feroviar răspunde
potrivit art. 3.
(3) Reclamațiile administrative rezultate din contractul de
transport al mărfurilor sunt obligatorii și trebuie adresate
operatorului de transport feroviar, în scris, în termen de
3 luni de la data încheierii contractului de transport,
conform art. 37 alin. (2). Reclamația se depune separat
pentru fiecare expediție.
(4) Dreptul de a reclama aparține persoanei care are
dreptul de a acționa operatorul de transport feroviar,
conform prevederilor art. 66.
(5) În cazul expedițiilor de marfă, pentru despăgubiri
privind pierderea sau avarierea, când reclamația este
făcută de expeditor, acesta trebuie să prezinte duplicatul
scrisorii de trăsură. Când este făcută de destinatar, acesta
trebuie să prezinte unicatul scrisorii de trăsură.
(6) Reclamantul este obligat să depună, odată cu
reclamația și exemplarul corespunzător al scrisorii de
trăsură, și celelalte acte doveditoare, necesare pentru a
justifica temeinicia reclamației, inclusiv cele de constatare a
pagubei, în original sau în copii legalizate. Proba valorii, de
regulă, se face cu factura de cumpărare.
(7) În momentul soluționării reclamației, operatorul de
transport feroviar va cere să i se prezinte, în original,
unicatul scrisorii de trăsură sau, după caz, duplicatul,
pentru a menționa pe el modul cum s-a soluționat
reclamația.
(8) Reclamațiile trebuie să fie motivate.

18

MONITORUL OFICIAL AL ROMÂNIEI, PARTEA I, Nr. 408/11.V.2006

(9) În cazul restituirilor privind expedițiile de marfă, cel
îndreptățit trebuie să anexeze la cererea sa de restituire
scrisoarea de trăsură, alte documente susceptibile de a
justifica temeinicia ei și, în special, justificarea și devizul
cheltuielilor. Cel îndreptățit trebuie să anexeze la cererea
sa de despăgubire pentru pierdere sau avariere toate
documentele susceptibile de a justifica temeinicia ei și de a
proba valoarea mărfii, în special cu factura de cumpărare,
valabilă la data încheierii contractului de transport.
(10) Reclamațiile privind expedițiile de marfă, prezentate
de alte persoane decât cele îndreptățite conform
prevederilor art. 66, nu sunt luate în considerare decât
dacă sunt însoțite de o împuternicire legalizată, prin care
cel îndreptățit consimte ca suma de plată să fie vărsată
reclamantului.“
67. În anexă, articolul 66 va avea următorul cuprins:
,,ARTICOLUL 66
Persoanele care pot exercita dreptul la acțiune
împotriva operatorului de transport feroviar

(1) Acțiunea juridică împotriva operatorului de transport
feroviar, care se naște din contractul de transport, aparține
persoanei care posedă scrisoarea de trăsură sau care, în
lipsa acesteia, dovedește dreptul său în alt mod.
(2) Acțiunea de restituire a unei sume plătite în baza
contractului de transport nu aparține decât celui care a
efectuat această plată.
(3) Acțiunea referitoare la rambursele prevăzute de
prezentul regulament aparține numai expeditorului.
(4) Celelalte acțiuni împotriva operatorului de transport
feroviar, care derivă din contractul de transport, aparțin:
a) expeditorului, atât timp cât el are dreptul să modifice
contractul de transport;
b) destinatarului, din momentul în care fie că a primit
scrisoarea de trăsură, fie că și-a valorificat drepturile care
îi aparțin.
(5) Pentru a exercita aceste acțiuni, expeditorul trebuie
să prezinte duplicatul scrisorii de trăsură. În lipsa
duplicatului, el nu poate acționa operatorul de transport
feroviar decât dacă destinatarul l-a autorizat pentru aceasta
sau dacă face dovada că destinatarul a refuzat marfa.
(6) Pentru a exercita acțiunile sale, destinatarul trebuie
să prezinte scrisoarea de trăsură, dacă aceasta i-a fost
predată.“
68. În anexă, articolul 67 va avea următorul cuprins:
,,ARTICOLUL 67
Operatorii de transport feroviar care pot fi acționați în justiție

(1) Acțiunea în justiție pentru restituirea unei sume
plătite în temeiul contractului de transport poate fi
exercitată împotriva operatorului de transport feroviar care
a încasat această sumă sau împotriva celui în folosul
căruia a fost încasată.
(2) Acțiunea în justiție, referitoare la ramburs, nu poate
fi exercitată decât împotriva operatorului de transport
feroviar de la expediere.
(3) Celelalte acțiuni în justiție, care izvorăsc din
contractul de transport, pot fi exercitate împotriva
operatorului de transport feroviar de la expediere, împotriva
operatorului de transport feroviar de la destinație sau
împotriva operatorului de transport feroviar pe parcursul
căruia s-a produs faptul care a dat naștere acțiunii.
Operatorul de transport feroviar de la destinație poate fi
acționat în judecată chiar dacă nu a primit nici marfa, nici
scrisoarea de trăsură.

(4) În situațiile prevăzute la alin. (3), dacă reclamantul
are de ales între mai mulți operatori de transport feroviar,
dreptul său de opțiune se stinge de îndată ce acțiunea a
fost intentată împotriva unuia dintre aceștia.
(5) Acțiunea în justiție poate fi exercitată împotriva unui alt
operator de transport în cazurile menționate la alin. (1)—(3),
când aceasta este formulată în instanță, pe cale de cerere
reconvențională sau de excepție, în legătură cu același
contract de transport.“
69. În anexă, articolul 68 va avea următorul cuprins:
,,ARTICOLUL 68
Stingerea dreptului la acțiune împotriva operatorului
de transport feroviar

(1) Acceptarea fără obiecțiuni a mărfii de către client
stinge orice drept la acțiune izvorât din contractul de
transport împotriva operatorului de transport feroviar, în caz
de pierdere parțială, de avariere a mărfii sau de depășire
a termenului de executare a contractului de transport.
(2) Dacă sunt obiecțiuni, dreptul la acțiune nu se stinge
în următoarele cazuri:
a) în caz de pierderi parțiale sau de avariere a mărfii,
dacă:
1. pierderea sau avarierea mărfii a fost constatată
înainte ca cel îndreptățit să fi primit marfa, în conformitate
cu prevederile art. 60;
2. constatarea care trebuia să fie făcută în conformitate
cu art. 53 a fost omisă numai din culpa operatorului de
transport feroviar;
b) în caz de reclamație pentru pagube neaparente a
căror existență este constatată după primirea mărfii de
către cel îndreptățit, dacă acesta:
1. cere constatarea în conformitate cu prevederile
art. 53, de îndată ce a descoperit paguba și cel mai târziu
în 5 zile de la acceptarea mărfii;
2. dovedește, în plus, că paguba s-a produs în
intervalul dintre încheierea contractului de transport și
eliberarea expediției;
c) în caz de depășire a termenului de executare a
contractului de transport la expedițiile de marfă, dacă cel
îndreptățit, în termen de 60 de zile de la data încheierii
execuției acestui contract, și-a valorificat drepturile la unul
dintre operatorii de transport feroviar indicați la art. 67
alin. (3);
d) dacă se dovedește că paguba are drept cauză un
dol sau o culpă gravă imputabilă operatorului de transport
feroviar ori administratorului/gestionarului de infrastructură,
după caz.
(3) Dacă marfa a fost reexpediată în conformitate cu
prevederile art. 62 alin. (1), acțiunile în caz de pierdere
parțială sau de avariere izvorâte din unul dintre contractele
de transport anterioare se sting, ca și când ar fi vorba de
un singur contract.“
70. În anexă, articolul 69 va avea următorul cuprins:
,,ARTICOLUL 69
Prescripția dreptului acțiunii privind expedițiile de mărfuri

(1) Dreptul la acțiune izvorât din contractul de transport
se prescrie în termen de un an.
(2) Cu toate acestea, prescripția este de 2 ani în ceea
ce privește acțiunea:
a) pentru plata unui ramburs încasat de operatorul de
transport feroviar de la destinatar;
b) pentru plata unui rest din prețul unei vânzări
efectuate de operatorul de transport feroviar;

MONITORUL OFICIAL AL ROMÂNIEI, PARTEA I, Nr. 408/11.V.2006
c) întemeiată pe o pagubă rezultată dintr-o acțiune sau
dintr-o omisiune comisă fie cu intenția de a provoca o
pagubă, fie având reprezentarea că ar putea rezulta o
astfel de pagubă și acceptând producerea ei;
d) întemeiată pe unul dintre contractele de transport
anterioare reexpedierii, în cazul prevăzut la art. 62 alin. (1);
e) pentru recuperarea prețului de transport sau a unor
părți din prețul de transport, precum și pentru restituirea
unor sume încasate în plus de operatorul de transport
feroviar.
(3) Prescripția curge pentru acțiunea:
a) în daune pentru pierderea totală, din a 30-a zi care
urmează expirării termenului de executare a contractului de
transport;
b) în daune pentru pierderea parțială, avariere a mărfii
sau depășirea termenului de executare a contractului de
transport, din ziua în care a avut loc eliberarea expediției;
c) în toate celelalte cazuri, din ziua în care dreptul
poate fi exercitat.
Ziua indicată ca punct de începere a prescripției nu
este cuprinsă în termen. Dacă un termen trebuie să ia
sfârșit într-o sâmbătă, duminică sau într-o zi de sărbătoare
legală, expirarea lui se prelungește până în prima zi
lucrătoare care urmează.
(4) În caz de reclamație administrativă, formulată în
conformitate cu prevederile art. 65, adresată operatorului
de transport feroviar, prescripția se suspendă până la
soluționarea acesteia, dar nu mai mult de 3 luni de la data
introducerii ei. În caz de acceptare parțială a reclamației,
prescripția reîncepe să curgă pentru partea de reclamație
care rămâne în litigiu. Dovada primirii reclamației sau a
răspunsului, precum și cea a restituirii documentelor sunt
în sarcina părților care invocă acest fapt. Reclamațiile
ulterioare având același obiect nu suspendă prescripția.
(5) Acțiunea prescrisă nu mai poate fi exercitată nici
chiar pe cale de cerere reconvențională sau de excepție.“
71. În anexă, articolul 70 va avea următorul cuprins:
,,ARTICOLUL 70

19

să plătească operatorilor de transport feroviar interesați
partea care le revine. Modalitățile de plată sunt stabilite
prin convenții, încheiate între operatorii de transport feroviar
succesivi.“
73. În anexă, articolul 72 va avea următorul cuprins:
,,ARTICOLUL 72
Dreptul de regres

(1) Operatorul de transport feroviar care a plătit o
despăgubire în baza prezentului regulament are dreptul de
regres împotriva operatorilor de transport feroviar succesivi
care au participat la transport, în conformitate cu
următoarele prevederi:
a) operatorul de transport feroviar care a cauzat paguba
este singurul răspunzător pentru aceasta;
b) atunci când paguba a fost cauzată de mai mulți
operatori de transport feroviar succesivi, fiecare dintre ei
răspunde pentru paguba pe care a cauzat-o; dacă
diferențierea este imposibilă, despăgubirea este repartizată
între ei, în conformitate cu prevederile lit. c);
c) dacă nu se poate dovedi care dintre operatorii de
transport feroviar a cauzat paguba, despăgubirea este
repartizată între toți operatorii de transport feroviar care au
participat la transport, cu excepția celor care dovedesc că
paguba nu a fost cauzată de ei. Repartiția este făcută
proporțional cu partea lor din prețul prestației de transport.
(2) În caz de insolvabilitate a unui operator de transport
feroviar succesiv, partea care îi revine, conform alin. (1)
lit. c), și nu este plătită de el este repartizată între toți
ceilalți operatori de transport feroviar succesivi care au
participat la transport, proporțional cu partea din prețul
prestației de transport care îi revine fiecăruia dintre ei.
(3) Operatorii de transport feroviar pot conveni între ei
prevederi care derogă de la prezentul articol.“
74. În anexă, articolul 73 va avea următorul cuprins:

Operatorii de transport feroviar succesivi
,,ARTICOLUL 73

(1) Doi sau mai mulți operatori de transport feroviar pot
conveni să deruleze în condițiile prezentului regulament
una și aceeași expediție sub același contract de transport.
(2) Operatorii de transport feroviar care derulează un
contract de transport, în condițiile specificate la alin. (1),
sunt denumiți operatori de transport feroviar succesivi.
(3) Modul de încheiere și derulare a contractelor de
transport se stabilește prin convenții încheiate între
operatorii de transport feroviar succesivi.“
72. În anexă, articolul 71 va avea următorul cuprins:
,,ARTICOLUL 71
Decontul între operatorii de transport feroviar succesivi

(1) Când un transport care face obiectul unui contract
de transport unic este efectuat de mai mulți operatori de
transport feroviar succesivi, fiecare operator de transport
feroviar luând în sarcină expediția participă la contractul de
transport conform prevederilor din scrisoarea de trăsură și
își asumă obligațiile care decurg din acestea. În acest caz,
fiecare operator de transport feroviar succesiv răspunde
pentru executarea transportului pe parcursul total până la
eliberarea expediției.
(2) Oricare operator de transport feroviar succesiv care
a încasat fie la expediere, fie la destinație tarifele sau alte
creanțe care rezultă din contractul de transport ori care ar
fi trebuit să încaseze aceste tarife sau alte creanțe trebuie

Procedura acțiunii în regres

(1) Valabilitatea plății efectuate de operatorul de
transport feroviar care exercită una dintre acțiunile în
regres prevăzute la art. 72 nu poate fi contestată de
operatorul de transport feroviar împotriva căruia se exercită
acțiunea în regres, când despăgubirea a fost stabilită de o
autoritate judecătorească și când acestui ultim operator de
transport feroviar i s-a dat posibilitatea să intervină în
proces. Judecătorul sesizat cu acțiunea principală stabilește
termenele acordate pentru înștiințare și pentru intervenție.
(2) Operatorul de transport feroviar care își exercită
dreptul de regres împotriva tuturor operatorilor de transport
feroviar cu care nu a căzut de acord trebuie să formuleze
o singură cerere de chemare în judecată la una și aceeași
instanță, sub sancțiunea de a-și pierde dreptul de regres
împotriva acelora pe care nu i-a inclus în această cerere.
(3) Judecătorul trebuie să se pronunțe prin una și
aceeași hotărâre asupra tuturor capetelor de cerere cu
care este sesizat.
(4) Cererea de chemare în judecată poate fi introdusă
la instanța de la sediul principal al oricăruia dintre
operatorii de transport feroviar sau de la sediul agențiilor
ori sucursalelor acestuia.“

20

MONITORUL OFICIAL AL ROMÂNIEI, PARTEA I, Nr. 408/11.V.2006
î2. client — persoana fizică sau juridică ce expediază
sau primește marfa este parte la contractul de transport
sau care aderă la acest contract;“.
78. În anexa la Regulamentul de transport pe căile
ferate din România, după punctul 7 se introduce un nou
punct, punctul 71, cu următorul cuprins:
î71. marfă — produse și bunuri care se transportă pe
calea ferată;“.
79. În anexa la Regulamentul de transport pe căile
ferate din România, punctul 11 va avea următorul cuprins:
î11. tariful de transport feroviar — reglementarea emisă
de operatorul de transport feroviar care cuprinde, după
caz, principii tarifare, dispoziții tarifare, condiții de aplicare a
acestora, distanțe tarifare, clasificarea mărfurilor sau alte
informații necesare tarifării;“.
80. În anexa la Regulamentul de transport pe căile
ferate din România, după punctul 11 se introduce un nou
punct, punctul 111, cu următorul cuprins:
î111. tarif suplimentar — tarif perceput pentru situațiile în
care mențiunile făcute de client, în condițiile prezentului
regulament, nu sunt conforme cu realitatea, iar operatorul
de transport feroviar probează acest fapt;“.
Art. II. — Ordonanța Guvernului nr. 7/2005 pentru
aprobarea Regulamentului de transport pe căile ferate din
România, astfel cum a fost modificată și completată prin
prezenta lege, va fi republicată în Monitorul Oficial al
României, Partea I, dându-se textelor o nouă numerotare.

75. În anexă, articolul 75 va avea următorul cuprins:
,,ARTICOLUL 75
Transportul mesageriei

(1) Transportul mesageriei pe căile ferate române se
face în vagoane speciale, de către societățile comerciale
care au în obiectul de activitate transportul mesageriei pe
căile ferate române.
(2) Vagoanele speciale pentru transportul mesageriei se
atașează la trenurile în circulație ale operatorilor de
transport feroviar de marfă sau de călători.
(3) Atașarea vagoanelor la trenurile de călători se face
pe bază de contract, încheiat între societatea comercială și
operatorul de transport feroviar de călători.
(4) Prin Normele uniforme se vor stabili condițiile
minimale de desfășurare a activității de mesagerie,
obligațiile operatorilor de mesagerie și ale clienților.“
76. În anexă, articolul 77 va avea următorul cuprins:
,,ARTICOLUL 77
Contravenții

Cuantumul contravențiilor săvârșite de persoanele fizice
și juridice și prevăzute în prezentul regulament se
stabilește prin hotărâre a Guvernului.“
77. În anexa la Regulamentul de transport pe căile
ferate din România, punctul 2 va avea următorul cuprins:

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 aprilie 2006.
Nr. 110.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 7/2005 pentru aprobarea Regulamentului
de transport pe căile ferate din România
În temeiul prevederilor art. 77 alin. (3) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 7/2005 pentru aprobarea Regulamentului de transport pe căile
ferate din România și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 26 aprilie 2006.
Nr. 462.
´

21

MONITORUL OFICIAL AL ROMÂNIEI, PARTEA I, Nr. 408/11.V.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 416/2001 privind venitul minim garantat
Parlamentul României adoptă prezenta lege.
Art. I. — Legea nr. 416/2001 privind venitul minim
garantat, publicată în Monitorul Oficial al României, Partea I,
nr. 401 din 20 iulie 2001, cu modificările și completările
ulterioare, se modifică și se completează după cum
urmează:
1. La articolul 1, alineatul (3) va avea următorul cuprins:
î(3) Instituirea venitului minim garantat se întemeiază pe
principiul solidarității sociale, în cadrul unei politici naționale
de asistență socială.“
2. Articolul 2 va avea următorul cuprins:
îArt. 2. — (1) În sensul prezentei legi, termenul familie
desemnează soțul și soția sau soțul, soția și copiii lor
necăsătoriți, care au domiciliul ori reședința comună
prevăzută în actele de identitate și gospodăresc împreună.
(2) Se consideră familie și persoana care locuiește
împreună cu copiii aflați în întreținerea sa și se află în una
dintre următoarele situații:
a) este necăsătorită;
b) este văduvă;
c) este divorțată;
d) al cărei soț/soție este declarat/declarată dispărut/
dispărută prin hotărâre judecătorească;
e) nu a împlinit vârsta de 18 ani și se află în una
dintre situațiile prevăzute la lit. a)—d).
(3) Se consideră familie și frații fără copii, care
gospodăresc împreună și care nu au domiciliul sau
reședința comună cu părinții.
(4) În sensul alin. (1) se asimilează termenului familie
bărbatul și femeia necăsătoriți, cu copiii lor și ai fiecăruia
dintre ei, care locuiesc și gospodăresc împreună.
(5) Prin termenul copil se înțelege copilul provenit din
căsătoria soților, copilul unuia dintre soți, copilul adoptat,
precum și copilul dat în plasament familiei sau persoanei
ori pentru care s-a instituit tutela sau curatela, potrivit legii.
(6) Prin termenul persoană singură se înțelege persoana
care a împlinit vârsta de 18 ani, locuiește și se
gospodărește singură.
(7) Beneficiază de reglementările prezentei legi și
familiile sau persoanele singure, cetățeni ai altor state sau
apatrizi, care au reședința sau, după caz, domiciliul în
România, în condițiile legislației române.“
3. Articolul 3 va avea următorul cuprins:
îArt. 3. — (1) Au dreptul la venitul minim garantat, în
condițiile prezentei legi, și soții despărțiți în fapt, dacă
ancheta socială atestă situația existentă și justifică
acordarea acestuia.
(2) Beneficiază de reglementările prezentei legi și
persoanele fără domiciliu sau reședință și fără locuință,
aflate în situație de nevoie, pe baza declarației pe propria
răspundere că nu au solicitat ajutorul social de la alte
primării.
(3) Persoanele fără locuință beneficiază de ajutor social
numai pe perioada în care se află în evidența serviciilor
publice de asistență socială din cadrul unităților
administrativ-teritoriale în care trăiesc.“

4. Articolul 6 va avea următorul cuprins:
îArt. 6. — (1) Familiile și persoanele singure cu venituri
nete lunare până la nivelul venitului minim garantat
beneficiază de o majorare cu 15% a cuantumului ajutorului
social pe familie, în cazul în care cel puțin un membru al
familiei face dovada că lucrează pe bază de contract
individual de muncă, are statut de funcționar public sau
prestează o activitate, realizând venituri cu caracter salarial.
(2) Pentru sumele acordate ca ajutor social, conform
prevederilor prezentei legi, una dintre persoanele majore
apte de muncă din familia beneficiară are obligația de a
presta lunar, la solicitarea primarului, acțiuni sau lucrări de
interes local, fără a se putea depăși regimul normal de
lucru și cu respectarea normelor de securitate și igienă a
muncii.
(3) Fac excepție de la prevederile alin. (2) familiile
pentru care ajutorul social rezultat din calcul este de până
la 50 lei/lună; pentru acestea orele de muncă se stabilesc
trimestrial și se efectuează în prima lună de plată.
(4) Orele de muncă prevăzute la alin. (2) se calculează
proporțional cu cuantumul ajutorului social de care
beneficiază familia sau persoana singură, cu un tarif orar
corespunzător salariului de bază minim brut pe țară
garantat în plată, raportat la durata medie lunară a timpului
de muncă.
(5) Numărul zilelor de lucru, limitate la norma lunară de
21,25, se stabilește prin împărțirea orelor de muncă
calculate la 8 ore/zi. Fracțiile se întregesc în plus.
(6) Obligația de a presta acțiunile sau lucrările de
interes local prevăzute la alin. (2) poate fi transferată altor
persoane din familie, cu acordul primarului, în situația în
care persoana nominalizată să efectueze acțiunile sau
lucrările de interes local se află în incapacitate temporară
de muncă sau și-a pierdut total ori parțial capacitatea de
muncă.
(7) Primarii au obligația să întocmească un plan de
acțiuni sau de lucrări de interes local pentru repartizarea
orelor de muncă prevăzute la alin. (2), să țină evidența
efectuării acestor ore și să asigure instructajul privind
normele de tehnica securității muncii pentru toate
persoanele care prestează acțiuni sau lucrări de interes
local.
(8) Primarul are obligația să afișeze lista cuprinzând
beneficiarii de ajutor social, precum și persoanele care
urmează să efectueze acțiuni sau lucrări de interes local.“
5. Articolul 7 va avea următorul cuprins:
îArt. 7. — (1) Persoanele apte de muncă, ce nu
realizează venituri din salarii sau din alte activități, se iau
în considerare la stabilirea numărului membrilor de familie
pentru determinarea nivelului de venit pe familie numai
dacă fac dovada faptului că sunt în evidența agenției
teritoriale pentru ocuparea forței de muncă, pentru
încadrare în muncă, și nu au refuzat un loc de muncă ori
participarea la serviciile pentru stimularea ocupării forței de
muncă și de formare profesională oferite de aceste agenții.
(2) Agenția teritorială pentru ocuparea forței de muncă
va transmite primarilor, în prima lună a fiecărui trimestru,

22

MONITORUL OFICIAL AL ROMÂNIEI, PARTEA I, Nr. 408/11.V.2006

tabelul nominal cu persoanele care sunt în căutarea unui
loc de muncă ori au participat la serviciile pentru
stimularea ocupării forței de muncă și de formare
profesională oferite de aceste agenții.“
6. După articolul 7 se introduc două noi articole,
articolele 71 și 72, cu următorul cuprins:
îArt. 71. — (1) Prin persoană aptă de muncă se înțelege
persoana care îndeplinește următoarele condiții:
a) are vârsta cuprinsă între 16 ani și vârsta standard
de pensionare;
b) nu urmează o formă de învățământ cursuri de zi
prevăzută de lege;
c) are starea de sănătate și capacitatea fizică și psihică
corespunzătoare, care o fac aptă pentru prestarea unei
munci.
(2) Incapacitatea fizică și psihică este dovedită cu acte
eliberate în condițiile legii.
Art. 72. — Face excepție de la îndeplinirea obligațiilor
prevăzute la art. 6 alin. (2) și a condiției prevăzute la
art. 7 alin. (1) persoana aptă de muncă și care se află în
una dintre următoarele situații:
a) asigură creșterea și îngrijirea, potrivit legii, a unuia
sau mai multor copii în vârstă de până la 7 ani și până la
16 ani în cazul copilului cu handicap mediu, dovedit prin
certificat eliberat de Comisia pentru protecția copilului;
b) asigură creșterea și îngrijirea, potrivit legii, a uneia
sau mai multor persoane cu handicap grav sau accentuat,
dovedit prin certificat eliberat de Comisia pentru protecția
copilului sau, după caz, de Comisia de expertiză medicală
a persoanelor cu handicap pentru adulți;
c) participă la un program de pregătire profesională;
d) este încadrată în muncă.“
7. Articolul 8 va avea următorul cuprins:
îArt. 8. — (1) La stabilirea venitului net lunar al familiei
și, după caz, al persoanei singure, se iau în considerare
toate veniturile pe care membrii acesteia le realizează,
inclusiv cele care provin din drepturi de asigurări sociale
de stat, asigurări de șomaj, obligații legale de întreținere,
indemnizații, alocații și ajutoare cu caracter permanent și
alte creanțe legale.
(2) În cazul în care familia sau persoana singură are în
proprietate numai categoriile de bunuri cuprinse în lista
bunurilor considerate de strictă necesitate pentru nevoile
familiale, aceasta beneficiază de ajutor social, luându-se în
calcul veniturile prevăzute la alin. (1).
(3) În cazul în care familia sau persoana singură are în
proprietate cel puțin unul dintre bunurile cuprinse în lista
bunurilor care nu sunt considerate de strictă necesitate
pentru nevoile familiale, aceasta nu beneficiază de ajutor
social.
(4) În cazul în care familia sau persoana singură are în
proprietate bunuri ce depășesc cantitativ bunurile cuprinse
în lista prevăzută la alin. (2), la stabilirea venitului net lunar
al familiei sau persoanei singure se iau în considerare
veniturile potențiale provenite din valorificarea bunurilor
respective, stabilite potrivit unor limite minime și maxime,
aprobate la nivel național.
(5) Listele prevăzute la alin. (2) și (3), precum și limitele
prevăzute la alin. (4) se stabilesc prin normele
metodologice de aplicare a prevederilor prezentei legi.
(6) Consiliile locale, în funcție de condițiile specifice, pot
aproba și alte criterii proprii de evaluare a veniturilor
potențiale, prevăzute la alin. (4).
(7) Listele prevăzute la alin. (2) și (3), precum și limitele
prevăzute la alin. (4) se actualizează anual prin hotărâre a
Guvernului.

(8) În cazul familiei sau al persoanei singure care
locuiește și gospodărește împreună cu alte familii sau
persoane singure și contribuie împreună la achiziționarea
sau realizarea unor bunuri și a unor venituri din
valorificarea acestora ori la consumul acestora, la stabilirea
cuantumului ajutorului social se iau în considerare atât
veniturile nete lunare proprii, cât și partea ce îi revine de
drept din veniturile lunare nete, realizate în comun de
persoanele din gospodărie.“
8. Articolul 9 va avea următorul cuprins:
îArt. 9. — (1) Ajutorul social, în condițiile prezentei legi,
se acordă pe bază de cerere și declarație pe propria
răspundere, însoțite de actele doveditoare privind
componența familiei și veniturile membrilor acesteia.
(2) Existența oricăror alte venituri decât cele care pot fi
dovedite cu acte se menționează în declarația pe propria
răspundere a persoanei care solicită ajutorul social.
(3) Cererea și declarația pe propria răspundere,
prevăzute la alin. (1), se semnează și se înaintează de
către reprezentantul familiei.
(4) Reprezentantul familiei poate fi, după caz, unul
dintre membrii familiei care are capacitate deplină de
exercițiu ori, în cazurile prevăzute de lege, tutorele sau
curatorul persoanei îndreptățite.
(5) În situațiile prevăzute la art. 2 alin. (2),
reprezentantul familiei este persoana care asigură creșterea
și îngrijirea copiilor, dacă aceasta are capacitate deplină de
exercițiu sau, după caz, reprezentantul legal al acesteia.
(6) Titularul ajutorului social este reprezentantul familiei,
iar beneficiarul ajutorului social este familia.“
9. Articolul 10 va avea următorul cuprins:
îArt. 10. — (1) Cererea de acordare a ajutorului social
și declarația pe propria rspundere se înregistrează la
primarul localității în a cărei rază teritorială își are domiciliul
sau reședința titularul.
(2) În cazul cetățenilor străini sau apatrizi, documentele
prevăzute la alin. (1) se depun la primarul localității în a
cărei rază teritorială aceștia își au reședința sau, după caz,
domiciliul.
(3) În cazul persoanelor prevăzute la art. 3 alin. (2),
cererea se înregistrează la primarul localității sau, după
caz, al sectorului municipiului București în a cărui rază
teritorială trăiesc acestea.
(4) Cererea și declarația pe propria răspundere se
întocmesc potrivit modelului prevăzut în normele
metodologice de aplicare a prezentei legi.“
10. Articolul 11 va avea următorul cuprins:
îArt. 11. — (1) Cererea de acordare a ajutorului social
se soluționează în termen de maximum 30 de zile de la
data înregistrării.
(2) În vederea verificării îndeplinirii de către solicitant a
condițiilor de acordare a ajutorului social, primarul dispune
în mod obligatoriu efectuarea anchetei sociale, în termen
de 15 zile lucrătoare de la data înregistrării cererii.
(3) Ancheta socială se efectuează de personalul
serviciului public de asistență socială din subordinea
consiliului local sau, după caz, de persoanele cu atribuții
în domeniul asistenței sociale din aparatul propriu de
specialitate al primarului.
(4) Ancheta socială se întocmește potrivit modelului
aprobat prin normele metodologice de aplicare a prezentei
legi și constituie probă legală pentru instanțele
judecătorești, în legătură cu deschiderea dreptului sau
respingerea cererii.
(5) Răspunderea asupra conținutului anchetei sociale
revine și persoanelor care au efectuat și au semnat
ancheta socială.

MONITORUL OFICIAL AL ROMÂNIEI, PARTEA I, Nr. 408/11.V.2006
(6) În cazul în care solicitantul refuză să furnizeze
informațiile necesare pentru întocmirea anchetei sociale, se
consideră că familia acestuia nu îndeplinește condițiile de
acordare a ajutorului social.“
11. Articolul 12 va avea următorul cuprins:
îArt. 12. — (1) Stabilirea dreptului la ajutorul social și a
cuantumului acestuia se face prin dispoziție scrisă a
primarului.
(2) În termen de maximum 10 zile lucrătoare de la
efectuarea anchetei sociale, primarul are obligația să emită
dispoziția de acordare sau de respingere a cererii privind
ajutorul social.
(3) Dispoziția primarului se comunică titularului ajutorului
social, în termen de maximum 5 zile de la data emiterii.
(4) Dreptul la ajutorul social se acordă începând cu
luna următoare înregistrării cererii.
(5) Creanța beneficiarilor de ajutor social este o creanță
privilegiată.“
12. După articolul 13 se introduce un nou articol,
articolul 131, cu următorul cuprins:
îArt. 131. — (1) Plata ajutorului social și data efectuării
acesteia se stabilesc prin dispoziție scrisă a primarului.
(2) Plata ajutorului social se realizează, de regulă, prin
stat de plată sau, după caz, pe bază de mandat poștal, în
cont curent personal sau prin alte forme de plată stabilite
de ordonatorul de credite, ținându-se cont de solicitarea
beneficiarului.“
13. Articolul 14 va avea următorul cuprins:
îArt. 14. — (1) Titularul ajutorului social are obligația să
comunice primarului, în scris, orice modificare cu privire la
domiciliu, venituri și la numărul membrilor familiei, în
termen de 15 zile de la data la care a intervenit
modificarea.
(2) În cazul în care modificările nu conduc la majorări
sau diminuări ale ajutorului social mai mari de 5 lei (RON)
pe familie, ajutorul social stabilit anterior nu se modifică.
(3) Modificarea cuantumului sau încetarea dreptului la
ajutorul social se face prin dispoziție scrisă a primarului,
începând cu luna următoare celei în care au intervenit
modificările.
(4) Pentru situațiile prevăzute la alin. (1), dispozițiile
art. 11 și 12 se aplică în mod corespunzător.“
14. După articolul 14 se introduce un nou articol,
articolul 141, cu următorul cuprins:
îArt. 14 1 . — (1) În vederea urmăririi respectării
condițiilor de acordare a dreptului la ajutorul social, primarii
dispun efectuarea de anchete sociale la interval de 6 luni
sau ori de câte ori este nevoie.
(2) În cazul în care se constată situații ce conduc la
modificarea cuantumului sau la încetarea dreptului la ajutor
social, primarul emite o nouă dispoziție scrisă.
(3) Modificarea cuantumului prevăzut sau încetarea
dreptului se stabilește începând cu luna următoare celei în
care s-a efectuat ancheta socială.“
15. Articolul 15 va avea următorul cuprins:
îArt. 15. — (1) Persoanele apte de muncă pentru care
se acordă ajutorul social au obligația să dovedească cu
acte, din 3 în 3 luni, că îndeplinesc condițiile prevăzute la
art. 7 alin. (1).
(2) Agenția teritorială pentru ocuparea forței de muncă
și Oficiul pentru Migrația Forței de Muncă vor transmite
primarilor, în prima lună a fiecărui trimestru, tabelul nominal
cu persoanele din familiile beneficiare de ajutor social care
s-au încadrat în muncă, au refuzat un loc de muncă oferit

23

și, respectiv, care au plecat cu contract de muncă în
străinătate.
(3) Neîndeplinirea obligațiilor prevăzute la alin. (1)
atrage suspendarea plății ajutorului social.“
16. Articolul 16 va avea următorul cuprins:
îArt. 16. — Neîndeplinirea obligațiilor prevăzute la art. 6
alin. (2) atrage suspendarea plății ajutorului social.“
17. La articolul 17, alineatul (2) va avea următorul
cuprins:
î(2) Suspendarea plății ajutorului social se face
începând cu luna următoare celei în care nu mai sunt
îndeplinite obligațiile prevăzute la art. 6 alin. (2) și la
art. 15 alin. (1).“
18. Articolul 18 va avea următorul cuprins:
îArt. 18. — Prezentarea de către titular a dovezilor
prevăzute la art. 15 alin. (1), în termen de 3 luni de la
data suspendării efective a plății ori a modificării
cuantumului ajutorului social, are ca efect reluarea plății
drepturilor începând cu luna următoare.“
19. La articolul 19, alineatul (1) va avea următorul
cuprins:
îArt. 19. — (1) Modificarea cuantumului ajutorului social
sau încetarea dreptului, în condițiile art. 14 și art. 141, se
stabilesc prin dispoziție a primarului.“
20. Articolul 20 va avea următorul cuprins:
îArt. 20. — (1) Dreptul la ajutor social încetează în
următoarele situații:
a) în cazul în care beneficiarii nu mai îndeplinesc
condițiile prevăzute de prezenta lege;
b) în cazul în care plata ajutorului social a fost
suspendată și, în termen de 3 luni de la data suspendării
plății, nu au fost îndeplinite obligațiile prevăzute la art. 6
alin. (2) și la art. 15 alin. (1).
(2) Încetarea plății ajutorului social se face prin
dispoziție scrisă a primarului.
(3) Dispoziția primarului se comunică titularului în
termen de 5 zile de la data emiterii.
(4) Încetarea plății ajutorului social se face începând cu
luna următoare celei în care s-au constatat situațiile
prevăzute la alin. (1).“
21. După articolul 20 se introduce un nou articol,
articolul 201, cu următorul cuprins:
îArt. 201. — (1) În cazul în care se constată că dreptul
la ajutorul social a fost stabilit pe baza unor date eronate
privind componența familiei sau veniturile realizate ori pe
parcursul acordării au intervenit modificări ale acestora,
primarul suspendă plata ajutorului social și solicită
verificarea cauzelor care au generat această situație.
(2) În situația în care, în urma verificării prevăzute la
alin. (1), se constată că familia sau persoana singură are
dreptul în continuare la ajutorul social în cuantumul anterior
stabilit, drepturile neridicate de către titular se achită
acestuia, pe bază de cerere înregistrată la primar.
(3) În cazul în care, în urma verificării prevăzute la
alin. (1), se constată că familia sau persoana singură are
dreptul la un ajutor social în sumă mai mare, noul
cuantum se stabilește printr-o nouă dispoziție scrisă a
primarului.“
22. Articolul 21 va avea următorul cuprins:
îArt. 21. — (1) Sumele încasate necuvenit, cu titlu de
ajutor social, se recuperează de la titularul dreptului
ajutorului în termenul de prescripție stabilit de lege pentru
creanțele bugetare.

24

MONITORUL OFICIAL AL ROMÂNIEI, PARTEA I, Nr. 408/11.V.2006

(2) Recuperarea sumelor plătite necuvenit cu titlu de
ajutor social se face de către primar prin dispoziție scrisă,
care se comunică debitorului în termen de 15 zile.
(3) Dispoziția de recuperare constituie titlu executoriu de
la data comunicării.
(4) Sumele încasate necuvenit ca urmare a săvârșirii
unei infracțiuni se recuperează integral de la autorii
acesteia, în condițiile legii.“
23. Articolul 24 va avea următorul cuprins:
îArt. 24. — Fondurile necesare pentru plata ajutorului
social pentru soțiile celor care satisfac serviciul militar
obligatoriu se suportă de la bugetul de stat, prin bugetul
Ministerului Apărării Naționale.“
24. La articolul 25, alineatul (3) va avea următorul
cuprins:
î(3) Alocația prevăzută la alin. (1) se acordă o singură
dată pentru fiecare copil născut viu, în termen de
maximum 12 luni de la nașterea copilului.“
25. Articolul 26 va avea următorul cuprins:
îArt. 26. — Fondurile necesare pentru plata alocațiilor
pentru copiii nou-născuți se suportă din bugetul de stat,
prin bugetul Ministerului Muncii, Solidarității Sociale și
Familiei.“
26. Articolul 27 va avea următorul cuprins:
îArt. 27. — (1) Fondurile necesare pentru plata
ajutorului social se suportă din bugetele locale, în principal
din sume defalcate din unele venituri ale bugetului de stat.
(2) Cheltuielile administrative pentru verificarea
îndeplinirii condițiilor și stabilirii dreptului la ajutorul social,
inclusiv pentru activitățile prevăzute la art. 6 alin. (2) se
suportă din veniturile proprii ale bugetelor locale.
(3) Fondurile prevăzute la alin. (1) se evidențiază
distinct în bugetele locale și nu pot fi utilizate pentru alte
destinații.“
27. Articolul 28 va avea următorul cuprins:
îArt. 28. — (1) Guvernul, la propunerea Ministerului
Muncii, Solidarității Sociale și Familiei, poate acorda
ajutoare de urgență familiilor și persoanelor care se află în
situații de necesitate datorate calamităților naturale,
incendiilor, accidentelor, precum și altor situații deosebite
stabilite prin lege.
(2) Primarii pot acorda ajutoare de urgență familiilor și
persoanelor care se află în situații de necesitate cauzate de
calamități naturale, incendii, accidente, precum și pentru alte
situații deosebite, stabilite prin hotărâre a consiliului local.
(3) Primarii pot organiza acordarea ajutorului social în
bani și în natură prin plata unor cheltuieli de întreținere și
încălzire a locuinței, precum și obligații față de bugetele
locale, la prețurile și tarifele stabilite potrivit legii.
(4) Primarii pot dispune ca o parte din cheltuielile cu
înmormântarea persoanelor din familiile beneficiare de
ajutor social să fie asigurate din fondurile alocate pentru
plata ajutorului social.
(5) Fondurile necesare pentru plata ajutorului de urgență
acordat de primari, prevăzut la alin. (2), precum și
ajutoarele prevăzute la alin. (4) se suportă din bugetul local.
(6) Fondurile necesare pentru plata ajutorului de urgență
acordat de Guvern, prevăzut la alin. (1), se asigură din
bugetul de stat, prin bugetul Ministerului Muncii, Solidarității
Sociale și Familiei.“
28. După articolul 28 se introduce un nou articol,
articolul 281, cu următorul cuprins:
îArt. 28 1 . — (1) Constituie contravenții și se
sancționează cu amendă de la 500 lei (RON) la 1.000 lei
(RON) următoarele fapte:

a) neîntocmirea de către personalul serviciului public de
asistență socială din subordinea consiliului local sau, după
caz, de persoanele cu atribuții în domeniul asistenței
sociale din aparatul propriu de specialitate al autorităților
administrației publice locale a documentațiilor specifice,
inclusiv a proiectelor de dispoziție, precum și nedepunerea
acestora, spre a fi semnate de primar, înainte de împlinirea
termenelor prevăzute la art. 11 alin. (1) și (2), art. 12
alin. (2), art. 141 alin. (1) și art. 31 alin. (3);
b) nesesizarea primarului de către secretarul comunei,
al orașului, al municipiului sau al sectorului municipiului
București, după caz, a situațiilor în care nu se respectă
termenele prevăzute la art. 11 alin. (1) și (2), art. 12
alin. (2), art. 141 alin. (1) și art. 31 alin. (3);
c) neîndeplinirea de către titularul ajutorului social a
obligației prevăzute la art. 14 alin. (1).
(2) Constatarea contravențiilor și aplicarea sancțiunilor
se fac după cum urmează:
a) de către personalul anume împuternicit din cadrul
Ministerului Muncii, Solidarității Sociale și Familiei, în cazul
contravențiilor prevăzute la alin. (1) lit. a) și b);
b) de către primari sau persoanele împuternicite în
acest scop de aceștia, în cazul contravenției prevăzute la
alin. (1) lit. c).
(3) Cuantumul amenzilor contravenționale prevăzute la
alin. (1) se actualizează prin hotărâre a Guvernului.
(4) Contravenientul poate achita pe loc sau în termen
de cel mult 48 de ore de la data încheierii procesuluiverbal ori, după caz, de la data comunicării acestuia,
jumătate din minimul amenzii prevăzute la alin. (1), agentul
constatator făcând mențiune despre această posibilitate în
procesul-verbal.
(5) Dispozițiile referitoare la contravenții, prevăzute la
alin. (1) și (2), se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
(6) Procesele-verbale întocmite de către personalul
anume împuternicit din cadrul Ministerului Muncii,
Solidarității Sociale și Familiei vor fi depuse în fotocopie la
primarul comunei, al orașului, al municipiului sau al
sectorului municipiului București, după caz.“
29. La articolul 30, alineatul (1) va avea următorul
cuprins:
îArt. 30. — (1) Dispoziția primarului privind acordarea,
neacordarea, modificarea, suspendarea, încetarea plății
drepturilor prevăzute de prezenta lege, schimbarea
titularului acestora, precum și cea de recuperare a sumelor
încasate necuvenit se pot ataca potrivit prevederilor Legii
contenciosului administrativ nr. 554/2004 cu modificările
ulterioare.“
Art. II. — Prezenta lege intră în vigoare la 90 de zile
de la publicarea în Monitorul Oficial al României, Partea I.
Art. III. — În termen de 60 de zile de la publicarea legii
în Monitorul Oficial al României, Partea I, Ministerul Muncii,
Solidarității Sociale și Familiei împreună cu Ministerul
Administrației și Internelor, Ministerul Finanțelor Publice,
Ministerul Agriculturii, Pădurilor și Dezvoltării Rurale,
Ministerul Transporturilor, Construcțiilor și Turismului și
Ministerul Apărării Naționale vor supune aprobării
Guvernului modificarea corespunzătoare a Normelor
metodologice de aplicare a prevederilor Legii nr. 416/2001
privind venitul minim garantat, aprobate prin Hotărârea
Guvernului nr. 1.099/2001, publicată în Monitorul Oficial al

MONITORUL OFICIAL AL ROMÂNIEI, PARTEA I, Nr. 408/11.V.2006
României, Partea I, nr. 719 din 12 noiembrie 2001, cu
modificările ulterioare.
Art. IV. — Legea nr. 416/2001 privind venitul minim
garantat, cu modificările și completările ulterioare, precum

25

și cu cele aduse prin prezenta lege, se va republica în
Monitorul Oficial al României, Partea I, dându-se textelor o
nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 4 mai 2006.
Nr. 115.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 416/2001 privind venitul minim garantat
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 416/2001 privind venitul minim garantat și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 3 mai 2006.
Nr. 615.
´
PREȘEDINTELE ROMÂNIEI

DECRET
privind înaintarea în gradul următor a unui general
în retragere din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 89 din
3 mai 2006,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Domnul general-maior cu două stele în retragere Ioniță
Dumitru Gheorghe se înaintează în gradul de general-locotenent cu trei
stele în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 8 mai 2006.
Nr. 631.

26

MONITORUL OFICIAL AL ROMÂNIEI, PARTEA I, Nr. 408/11.V.2006
PREȘEDINTELE ROMÂNIEI

DECRET
privind înaintarea în gradul următor a unui general
în retragere din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 89 din
3 mai 2006,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Domnul general de flotilă aeriană cu o stea în
retragere Acojocăriței Filaret Mircea se înaintează la gradul de general-maior
cu două stele în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 8 mai 2006.
Nr. 632.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Hotărârii arbitrale
din 13 aprilie 2006, având ca obiect stabilirea formei finale a Metodologiei privind remunerația
datorată artiștilor interpreți sau executanți pentru radiodifuzarea repertoriului de prestații artistice
din domeniul audiovizual de către organismele de televiziune
Având în vedere dispozițiile art. 1312 alin. (8) din Legea nr. 8/1996 privind dreptul de autor și drepturile conexe,
cu modificările și completările ulterioare,
în baza prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor și
a Deciziei primului-ministru nr. 31/2006 pentru numirea doamnei Rodica Pârvu în funcția de director general al Oficiului
Român pentru Drepturile de Autor,
directorul general al Oficiului Român pentru Drepturile de Autor
Art. 1. — Se publică în Monitorul Oficial al României,
Partea I, Hotărârea arbitrală din 13 aprilie 2006, având ca
obiect stabilirea formei finale a Metodologiei privind
remunerația datorată artiștilor interpreți sau executanți

emite următoarea decizie:

pentru radiodifuzarea repertoriului de prestații artistice din
domeniul audiovizual de către organismele de televiziune.
Art. 2. — Prezenta decizie intră în vigoare la data
publicării în Monitorul Oficial al României, Partea I.

Directorul general al Oficiului Român pentru Drepturile de Autor,
Rodica Pârvu
București, 17 aprilie 2006.
Nr. 85.

MONITORUL OFICIAL AL ROMÂNIEI, PARTEA I, Nr. 408/11.V.2006

27

OFICIUL ROMÂN PENTRU DREPTURILE DE AUTOR
COMPLETUL DE ARBITRAJ

HOTĂRÂREA ARBITRALĂ
din 13 aprilie 2006

având ca obiect stabilirea formei finale a Metodologiei privind remunerația datorată artiștilor
interpreți sau executanți pentru radiodifuzarea repertoriului de prestații artistice
din domeniul audiovizual de către organismele de televiziune
Completul de arbitraj constituit din:
Calmuschi Otilia
— arbitru
Dragomir Toma
— arbitru
Duțescu Georgeta Felicia
— arbitru
Iordănescu Cristian
— arbitru
Seucan Claudiu
— arbitru
Pe rol se află soluționarea cererii de arbitraj (înregistrată
la Oficiul Român pentru Drepturile de Autor cu
nr. 607 din 26 ianuarie 2006) având drept obiect stabilirea
formei finale a metodologiei privind utilizarea prin
radiodifuzare a repertoriului de prestații artistice din
domeniul audiovizual de către organismele de televiziune,
formulată de Centrul Român pentru Administrarea
Drepturilor Artiștilor Interpreți (CREDIDAM), cu sediul în str.
Jules Michelet nr. 15—17, et. 2, ap. 11, sectorul 1,
București, legal reprezentat de domnul Ștefan Gheorghiu, în
calitate de director general, în contradictoriu cu Societatea
Română de Televiziune (SRTV), cu sediul în Calea
Dorobanților nr. 191, sectorul 1, București, legal reprezentată
de domnul Tudor Giurgiu, în calitate de președinte-director
general, și Asociația Română de Comunicații Audiovizuale
(ARCA), cu sediul în intrarea Victor Eftimiu nr. 5—7, et. 9,
ap. 58, sectorul 1, București, legal reprezentată de domnul
George Chiriță, în calitate de director executiv.
Deși ARCA a fost convocată pentru a participa la
tragerea la sorți a arbitrilor prin adresele Oficiului Român
pentru Drepturile de Autor nr. 607 din 3 februarie 2006 și
nr. 607 din 7 februarie 2006, precum și pentru a participa
la dezbaterile prezentului arbitraj prin adresele Oficiului
Român pentru Drepturile de Autor nr. 1.260 din
16 februarie 2006 și nr. 1.502 din 23 februarie 2006,
această asociație nu s-a prezentat la nici o întâlnire la care
a fost convocată și nici nu a achitat partea din onorariul
datorat, fiind decăzută din dreptul de a propune probe și
de a formula concluzii scrise pe durata arbitrajului, în
conformitate cu prevederile art. 1312 alin. (6) din Legea
nr. 8/1996 privind dreptul de autor și drepturile conexe, cu
modificările și completările ulterioare.
Arbitrajul s-a desfășurat la sediul Baroului București din
str. Dr. Râureanu nr. 3, sectorul 5, București, în zilele de
24 februarie, 7 și 23 martie 2006, părțile fiind reprezentate
de către:
— CREDIDAM, prin avocat Liliana Savu, Ana-Maria
Gagiu și director general Ștefan Gheorghiu;
— SRTV, prin consilierii juridici Monica Purcaru, Ștefania
Duțu și Remus Codreanu.
La termenul din 23 martie 2006, părțile au formulat
concluzii asupra fondului cauzei, iar completul de arbitraj a
amânat pronunțarea pentru data de 30 martie 2006.
În data de 30 martie 2006, arbitrii au amânat
pronunțarea succesiv pentru data de 12 aprilie 2006,
respectiv 13 aprilie 2006, când, în temeiul art. 131 2
alin. (3)—(9) din Legea nr. 8/1996, cu modificările și
completările ulterioare, analizând actele și lucrările dosarului
cauzei, s-a pronunțat la sediul Baroului București din
str. Dr. Râureanu nr. 3, sectorul 5, București, cu
unanimitate de voturi, prezenta hotărâre.
COMPLETUL DE ARBITRAJ

Asupra procedurii
următoarele:

de

arbitraj

de

față

constată

1. Prin Cererea înregistrată la Oficiul Român pentru
Drepturile de Autor (O.R.D.A.) sub nr. 607 din 26 ianuarie
2006, petenta CREDIDAM a solicitat inițierea procedurii de
arbitraj cu privire la stabilirea formei finale a metodologiei
privind utilizarea prin radiodifuzare a repertoriului de
prestații artistice din domeniul audiovizual de către
organismele de televiziune.
În drept, cererea a fost motivată în baza art. 131 2
alin. (4) și următoarele din Legea nr. 8/1996, cu
modificările și completările ulterioare.
În vederea constituirii completului de arbitraj, la
9 februarie 2006, în prezența reprezentanților O.R.D.A.,
CREDIDAM și SRTV, s-a procedat la tragerea la sorți a
arbitrilor din lista stabilită prin anexa la Hotărârea
Guvernului nr. 1.287/2002 privind numirea membrilor
corpului de arbitri de pe lângă Oficiul Român pentru
Drepturile de Autor.
La data de 20 februarie 2006, părțile și arbitrii au fost
convocați la sediul Universității Ecologice din Str. Franceză
nr. 22, sectorul 3, București, unde s-au stabilit completul de
arbitraj, onorariul, primul termen și locul arbitrajului,
procedându-se la informarea părților cu privire la aceste aspecte.
Față de toate acestea, completul de arbitraj a constatat
că este legal constituit și că este competent să soluționeze
litigiul de față.
2. Completul de arbitraj urmează să decidă prin
prezenta hotărâre numai asupra acelor aspecte care au
constituit obiectul negocierii dintre părți și care nu au ajuns
la un consens în cursul negocierii desfășurate.
Completul constată că părțile nu au putut ajunge la un
acord asupra:
— remunerației ce trebuie plătită de către organismele
de televiziune pentru radiodifuzarea repertoriului de prestații
artistice din domeniul audiovizual;
— formei în care remunerația va fi stabilită, adică
procent aplicat la o bază de calcul sau sumă forfetară;
— bazei de calcul la care remunerația se va aplica,
când aceasta este exprimată ca procent;
— sancțiunilor aplicabile pentru întârzierile la plată
(penalități sau dobândă legală).
Prin cererea de arbitraj formulată, CREDIDAM solicită
următoarele:
1. Obligarea SRTV la plata remunerației (procent sau
sumă forfetară) datorată artiștilor interpreți sau executanți
pentru utilizarea prin radiodifuzare a repertoriului de
prestații artistice din domeniul audiovizual de către
organismele de televiziune, în una dintre următoarele trei
variante:
a) 1,5% pentru anul 2006, 1,6% pentru anul 2007 și
1,7% pentru anul 2008 și următorii din veniturile brute,
obținute de SRTV din activitatea de radiodifuzare
(abonament, publicitate și bartere);
b) 3% pentru anul 2006, 3,2% pentru anul 2007 și
3,4% pentru anul 2008 din veniturile ponderate obținute de
SRTV din activitatea de radiodifuzare (abonament,
publicitate și bartere);
c) suma forfetară de 4.200.000 lei (RON)/an.
2. Obligarea organismelor de televiziune, altele decât
SRTV, la plata remunerației (procent) datorată artiștilor
interpreți sau executanți pentru utilizarea prin radiodifuzare

28

MONITORUL OFICIAL AL ROMÂNIEI, PARTEA I, Nr. 408/11.V.2006

a repertoriului de prestații artistice din domeniul audiovizual
de către organismele de televiziune, după cum urmează:
— 1,5% pentru anul 2006, 1,6% pentru anul 2007 și
1,7% pentru anul 2008 și următorii din venituri brute,
obținute din activitatea de radiodifuzare.
Pentru întârzieri la plată, CREDIDAM solicită obligarea
organismelor de televiziune la plata penalizărilor de 0,1%
pe zi de întârziere.
În întâmpinarea formulată, SRTV solicită stabilirea
remunerației ca procent de 0,5% din acele venituri (taxa de
abonament, venituri din publicitate și din sponsorizări)
obținute de SRTV din activitatea de radiodifuzare care sunt
corespunzătoare utilizării repertoriului protejat de opere și
prestații artistice în domeniul audiovizual al organismului de
gestiune colectivă CREDIDAM.
De asemenea, SRTV solicită ca pentru neplata la
scadență a remunerației datorate pentru utilizarea prin
radiodifuzare a repertoriului de prestații artistice să se
plătească dobânda legală.
3. Completul de arbitraj, trecând la analiza aspectelor
supuse arbitrajului, constată următoarele:

Cu privire la forma în care remunerația va fi stabilită,
completul de arbitraj apreciază că este echitabil pentru
toate părțile implicate în litigiu ca această remunerație să
fie calculată printr-un procent aplicat la totalul veniturilor
lunare ale utilizatorilor obținute din activitatea de
radiodifuzare, din care să se scadă alocația bugetară,
acolo unde este cazul.
Se reține, de asemenea, că plata unei sume forfetare
nu ar fi echitabilă întrucât radiodifuzarea prestațiilor artistice
din domeniul audiovizual se gestionează colectiv în mod
facultativ.
Cu privire la baza de calcul arbitrii au apreciat că
procentul se impune a fi calculat din totalul veniturilor
obținute de utilizatori din activitatea de radiodifuzare pentru
evitarea unei duble ponderări a remunerației.
Arbitrii au hotărât că un procent de 1,5% calculat la
această bază de calcul este suficient și echitabil.
În ceea ce privește sancțiunea aplicabilă pentru
întârzierile la plată, utilizatorii datorează dobânda legală de
la data scadenței.

PENTRU ACESTE MOTIVE
COMPLETUL DE ARBITRAJ
H O T Ă R Ă Ș T E:

Forma finală a metodologiei supuse arbitrajului este următoarea:
METODOLOGIE

privind remunerația datorată artiștilor interpreți sau executanți pentru radiodifuzarea repertoriului
de prestații artistice din domeniul audiovizual de către organismele de televiziune
1. Organismele de televiziune care utilizează, direct sau indirect, prestații artistice din domeniul audiovizual, pentru
care nu au îndeplinit obligațiile de plată, prin contracte directe cu titularii de drepturi, au obligația să plătească o remunerație
unică echitabilă organismului de gestiune colectivă a artiștilor interpreți sau executanți al cărui repertoriu este utilizat.
2. Utilizarea de către organismele de televiziune a prestațiilor artistice din domeniul audiovizual, aduse anterior la
cunoștință publică și ale căror drepturi conexe patrimoniale se află în termenele de protecție prevăzute de lege, se face în
temeiul prevederilor art. 98 alin. (1) lit. g) și ale art. 1121 din Legea nr. 8/1996, cu modificările și completările ulterioare.
3. Utilizatorii au obligația să plătească organismului de gestiune colectivă al artiștilor interpreți sau executanți o
remunerație pentru utilizarea prestațiilor artistice din domeniul audiovizual, prin aplicarea unui procent, conform tabelului de
mai jos, la baza de calcul prevăzută la pct. 4 din metodologie:
Anii

Remunerație

2006
și următorii

1,5%

4. Baza de calcul este constituită din totalitatea veniturilor obținute de fiecare dintre utilizatori din activitatea de
radiodifuzare, din care se scade alocația bugetară, acolo unde este cazul. În lipsa acestor venituri, baza de calcul o
constituie cheltuielile ocazionate de utilizare.
5. Remunerația se plătește trimestrial până la data de 26 a primei luni următoare trimestrului pentru care este datorată.
6. Utilizatorii au obligația să transmită organismului de gestiune colectivă a artiștilor interpreți, până la data de 25
a fiecărei luni pentru luna precedentă, un raport care să cuprindă informațiile prevăzute la art. 130 alin. (1) lit. h) din
Legea nr. 8/1996, cu modificările și completările ulterioare.
7. Pentru întârzieri la plată, utilizatorii datorează dobânda legală de la data scadenței.
8. Prezenta metodologie va putea fi modificată numai după 3 ani de la data publicării sale în Monitorul Oficial al
României, Partea I, cu excepția cazului în care dispozițiile Legii nr. 8/1996, cu modificările și completările ulterioare, sunt
modificate înainte de împlinirea acestui termen, caz în care organismul de gestiune colectivă sau utilizatorul vor putea
solicita inițierea unei noi proceduri de negociere.
*
*
*
Pronunțată astăzi, 13 aprilie 2006, la sediul Baroului București din str. Dr. Râureanu nr. 3, sectorul 5, București.
Executorie de la data publicării sale în Monitorul Oficial al României, Partea I.
Cu apel în termen de 30 de zile de la data publicării în Monitorul Oficial al României, Partea I.
Completul de arbitraj:
Calmuschi Otilia
Dragomir Toma
Duțescu Georgeta Felicia
Iordănescu Cristian
Seucan Claudiu

MONITORUL OFICIAL AL ROMÂNIEI, PARTEA I, Nr. 408/11.V.2006

29

OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Hotărârii arbitrale
din 13 aprilie 2006 privind stabilirea modalității de repartizare între organismele de gestiune
colectivă beneficiare a remunerației compensatorii pentru copia privată colectată
de către organismele colectori unici
Având în vedere dispozițiile art. 1312 alin. (8) din Legea nr. 8/1996 privind dreptul de autor și drepturile conexe,
cu modificările și completările ulterioare,
în baza prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor și
a Deciziei primului-ministru nr. 32/2006 privind numirea domnului Eugen Vasiliu în funcția de director general adjunct al
Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală din 13 aprilie 2006 privind
stabilirea modalității de repartizare între organismele de
gestiune colectivă beneficiare a remunerației compensatorii

pentru copia privată colectată de către organismele
colectori unici.
Art. 2. — Prezenta decizie intră în vigoare la data
publicării în Monitorul Oficial al României, Partea I.

Directorul general adjunct al Oficiului Român pentru Drepturile de Autor,
Eugen Vasiliu
București, 17 aprilie 2006.
Nr. 86.

OFICIUL ROMÂN PENTRU DREPTURILE DE AUTOR
COMPLETUL DE ARBITRAJ

HOTĂRÂREA ARBITRALĂ
din 13 aprilie 2006

privind stabilirea modalității de repartizare între organismele de gestiune colectivă beneficiare
a remunerației compensatorii pentru copia privată colectată de către organismele colectori unici
Completul de arbitraj constituit din:
Calmuschi Otilia
— arbitru
Dragomir Toma
— arbitru
Duțescu Georgeta Felicia
— arbitru
Iordănescu Cristian
— arbitru
Țiclea Alexandru
— arbitru
Pe rol se află soluționarea cererii de arbitraj (înregistrată
la Oficiul Român pentru Drepturile de Autor cu nr. 1.222
din 16 februarie 2006) având drept obiect stabilirea
modalității de repartizare între organismele de gestiune
colectivă beneficiare a remunerației compensatorii pentru
copia privată colectată de către organismele colectori unici
(COPYRO și UPFR), formulată de Uniunea Compozitorilor
și Muzicologilor din România — Asociația pentru Drepturi
de Autor (UCMR-ADA), cu sediul în București, Calea
Victoriei nr. 141, sectorul 1, legal reprezentată prin director
executiv doamna Ana Achim, în contradictoriu cu
Societatea de Gestiune Colectivă a Drepturilor de Autor —
COPYRO, cu sediul în București, str. Căderea Bastiliei
nr. 62, sectorul 1, legal reprezentată prin administrator
general doamna Nicoleta Cofcinski, și Societatea de
Gestiune Colectivă a Drepturilor de Autor în Domeniul
Artelor Vizuale (VISARTA), cu sediul în București,
str. Nicolae Iorga nr. 21, sectorul 1, legal reprezentată prin
director executiv domnul Gheorghe Voican.

Organismele colectori unici sunt:
— Societatea de Gestiune Colectivă a Drepturilor de
Autor — COPYRO, cu sediul în str. Căderea Bastiliei
nr. 62, sectorul 1, București, legal reprezentată prin
administrator general doamna Nicoleta Cofcinski, desemnat
prin deciziile directorului general al Oficiului Român pentru
Drepturile de Autor nr. 147/2005 și 148/2005 drept colector
unic al remunerației compensatorii cuvenite titularilor de
drepturi pentru copia privată — opere reproduse de pe
hârtie;
— Uniunea Producătorilor de Fonograme din România
(UPFR), cu sediul în str. Nicolae Racotă nr. 16—18, et. 4,
ap. 9, sectorul 1, București, legal reprezentată prin
președinte doamna Ioana Fesnic, desemnat prin Decizia
directorului general al Oficiului Român pentru Drepturile de
Autor nr. 156/2005 drept colector unic al remunerației
compensatorii cuvenite titularilor de drepturi pentru copia
privată — opere reproduse după înregistrări sonore sau
audiovizuale.
Organismele de gestiune colectivă beneficiare ale
remunerației compensatorii pentru copia privată colectată de
către organismele colectori unici sunt:
— Societatea de Gestiune Colectivă a Drepturilor de
Autor — COPYRO, cu sediul în str. Căderea Bastiliei
nr. 62, sectorul 1, București, legal reprezentată prin
administrator general doamna Nicoleta Cofcinski;
— Centrul Român pentru Administrarea Drepturilor Artiștilor
Interpreți (CREDIDAM), cu sediul în str. Jules Michelet

30

MONITORUL OFICIAL AL ROMÂNIEI, PARTEA I, Nr. 408/11.V.2006

nr. 15—17, et. 2, ap. 11, sectorul 1, București, legal
reprezentat prin director general domnul Ștefan Gheorghiu;
— Drepturi de Autor în Cinematografie și Audiovizual —
Societatea Autorilor Români din Audiovizual (DACIN-SARA),
cu sediul în str. Dem. I. Dobrescu nr. 4—6, intrarea B,
et. 3, camera 50—52, sectorul 1, București, legal
reprezentată prin director general domnul Mircea Mureșan;
— Uniunea Compozitorilor și Muzicologilor din România —
Asociația pentru Drepturi de Autor (UCMR-ADA), cu sediul
în Calea Victoriei nr. 141, sectorul 1, București, legal
reprezentată prin director executiv doamna Ana Achim;
— Uniunea Producătorilor de Film și Audiovizual din
România — Asociația Română de Gestiune a Operelor din
Audiovizual (UPFAR-ARGOA), cu sediul în str. Dem. I.
Dobrescu nr. 4—6, corp B, et. 3, camera 44, sectorul 1,
București, legal reprezentată prin director executiv domnul
Ioan Ionel;
— Uniunea Producătorilor de Fonograme din România
(UPFR), cu sediul în str. Nicolae Racotă nr. 16—18, et. 4,
ap. 9, sectorul 1, București, legal reprezentată prin
președinte doamna Ioana Fesnic;
— Societatea de Gestiune Colectivă a Drepturilor de
Autor în Domeniul Artelor Vizuale (VISARTA), cu sediul în
str. Nicolee Iorga nr. 21, sectorul 1, București, legal
reprezentată prin director executiv domnul Gheorghe
Voican.
Arbitrajul s-a desfășurat la sediul Universității Ecologice
din Str. Franceză nr. 22, sectorul 3, București, în zilele de
6 și 16 martie 2006, părțile fiind reprezentate de către:
— COPYRO, prin administrator general doamna
Nicoleta Cofcinski, președinte domnul Eugen Uricaru,
director domnul George Bălăiță, avocat domnul Ionescu
Mircea Felix Melinești și consilier juridic doamna Guiu
Rodica;
— CREDIDAM, prin avocat doamna Liliana Savu,
doamna Ana-Maria Gagiu și director general domnul Ștefan
Gheorghiu;
— DACIN-SARA, prin director general domnul Mircea
Mureșan și avocat domnul Dumitrescu;
— UCMR-ADA, prin director executiv doamna Ana
Achim și avocat domnul Alexandru Roată-Palade;
— UPFAR-ARGOA, prin director executiv domnul Ioan
Ionel;
— UPFR, prin avocat doamna Andreea Sîrbu și
consilier juridic Mădălina Zaharia;
— VISARTA, prin director executiv domnul Gheorghe
Voican.
La termenul din 16 martie 2006, părțile au formulat
concluzii asupra fondului cauzei, iar completul de arbitraj a
amânat pronunțarea pentru data de 23 martie 2006.
În data de 23 martie 2006, arbitrii au amânat
pronunțarea pentru data de 30 martie 2006 și apoi, având
nevoie de timp spre a delibera, au amânat pronunțarea
pentru astăzi, 13 aprilie 2006, când, în temeiul art. 1312
alin. (3)—(9) din Legea nr. 8/1996 privind dreptul de autor
și drepturile conexe, cu modificările și completările
ulterioare, analizând actele și lucrările dosarului cauzei, a
pronunțat la sediul Baroului București din str. Dr. Râureanu
nr. 3, sectorul 5, București, cu unanimitate de voturi,
prezenta hotărâre.
COMPLETUL DE ARBITRAJ

Asupra procedurii de arbitraj constată următoarele:
I. Prin cererea înregistrată la Oficiul Român pentru
Drepturile de Autor (O.R.D.A.) sub nr. 1.222 din 16 februarie
2006, petenta UCMR-ADA a solicitat inițierea procedurii de
arbitraj cu privire la stabilirea modalității de repartizare între
organismele de gestiune colectivă beneficiare a

remunerației compensatorii pentru copia privată colectată
de către organismele colectori unici.
În drept, cererea a fost motivată în baza art. 133
alin. (5) din Legea nr. 8/1996, cu modificările și
completările ulterioare.
În vederea constituirii completului de arbitraj, la
21 februarie 2006, în prezența reprezentanților O.R.D.A. și
a tuturor organismelor de gestiune colectivă, s-a procedat
la tragerea la sorți a arbitrilor din lista stabilită prin anexa
la Hotărârea Guvernului nr. 1.287/2002 privind numirea
membrilor corpului de arbitri de pe lângă Oficiul Român
pentru Drepturile de Autor.
La data de 27 februarie 2006, părțile și arbitrii au fost
convocați la sediul O.R.D.A., unde s-au stabilit completul
de arbitraj, onorariul, primul termen și locul arbitrajului,
procedându-se la informarea părților cu privire la aceste
aspecte.
Față de toate acestea, completul de arbitraj a constatat
că este legal constituit și că este competent să soluționeze
cererea formulată.
II. Completul constată că părțile nu au putut ajunge la
un acord asupra modalității de repartizare între organismele
de gestiune colectivă beneficiare a remunerației
compensatorii pentru copia privată colectată de către
organismele colectoare unice. Aspectele rămase în
divergență se referă în special la punerea în practică a
prevederilor art. 107 2 alin. (1) lit. c) și d) din Legea
nr. 8/1996, cu modificările și completările ulterioare.
Prin cererea de arbitraj comună formulată de
D A C I N - SARA, CREDIDAM, UCMR-ADA, UPFR și
UPFAR-ARGOA se solicită următoarea împărțire a
remunerației compensatorii pentru copia privată colectată
de către colectorii unici:
1. suporturi și aparate pentru copii înregistrate sonor,
prin procedeu analogic [art. 1072 alin. (1) lit. a) din Legea
nr. 8/1996, cu modificările și completările ulterioare], după
cum urmează:
a) 40% pentru UCMR-ADA (autorii și editorii operelor
înregistrate);
b) 30% pentru CREDIDAM (artiștii interpreți și
executanți);
c) 30% pentru UPFR (producătorii de înregistrări
sonore);
2. suporturi și aparate pentru copii înregistrate
audiovizual, prin procedeu analogic [art. 1072 alin. (1) lit. b)
din Legea nr. 8/1996, cu modificările și completările
ulterioare], după cum urmează:
a) 33,33% pentru DACIN-SARA și UCMR-ADA, din
care:
— 50% pentru DACIN-SARA (autorii operelor audiovizuale);
— 50% pentru UCMR-ADA (autorii operelor muzicale);
b) 33,33% pentru CREDIDAM (artiștii interpreți și
executanți);
c) 33,33% pentru UPFAR-ARGOA (producătorii de
înregistrări audiovizuale), din care o parte din remunerații
va fi redistribuită și UPFR pentru videoclipurile muzicale);
3. orice tip de suport, copii înregistrate prin procedeu
digital [art. 1072 alin. (1) lit. d) din Legea nr. 8/1996, cu
modificările și completările ulterioare] — remunerații
colectate de UPFR după cum urmează:
a) 33,33% pentru titularii de drepturi prevăzuți la
art. 107 2 alin. (1) lit. a) din Legea nr. 8/1996, cu
modificările și completările ulterioare:
— 40% pentru UCMR-ADA (autorii și editorii operelor
înregistrate);
— 30% pentru CREDIDAM (artiștii interpreți și
executanți);
— 30% pentru UPFR (producătorii de înregistrări sonore);

MONITORUL OFICIAL AL ROMÂNIEI, PARTEA I, Nr. 408/11.V.2006
b) 33,33% pentru titularii de drepturi prevăzuți la
art. 107 2 alin. (1) lit. b) din Legea nr. 8/1996, cu
modificările și completările ulterioare:
— 33,33% pentru DACIN-SARA și UCMR-ADA, din
care:
• 50% pentru DACIN-SARA (autorii operelor audiovizuale);
• 50% pentru UCMR-ADA (autorii operelor muzicale);
— 33,33% pentru CREDIDAM (artiștii interpreți și
executanți);
— 33,33% pentru UPFAR-ARGOA (producătorii de
înregistrări audiovizuale), din care o parte din remunerații
va fi redistribuită și UPFR pentru videoclipurile muzicale;
c) 33,33% pentru titularii de drepturi prevăzuți la
art. 1072 alin. (1) lit. c) (copii înregistrate prin procedeu
digital pe hârtie, procent care se împarte egal între autori
și editori);
— 50% pentru autori:
• 29% pentru COPYRO;
• 13% pentru VISARTA;
• 29% pentru UCMR-ADA;
• 29% pentru DACIN-SARA;
— 50% pentru editori (inclusiv editorii de muzică);
4. orice tip de suport, copii înregistrate prin procedeu
digital [art. 1072 alin. (1) lit. d) din Legea nr. 8/1996, cu
modificările și completările ulterioare] — remunerații
colectate de COPYRO după cum urmează:
a) 33,33% pentru titularii de drepturi prevăzuți la
art. 107 2 alin. (1) lit. a) din Legea nr. 8/1996, cu
modificările și completările ulterioare:
— 40% pentru UCMR-ADA (autorii și editorii operelor
înregistrate);
— 30% pentru CREDIDAM (artiștii interpreți și
executanți);
— 30% pentru UPFR (producătorii de înregistrări
sonore);
b) 33,33% pentru titularii de drepturi prevăzuți la
art. 107 2 alin. (1) lit. b) din Legea nr. 8/1996, cu
modificările și completările ulterioare:
— 33,33% pentru DACIN-SARA și UCMR-ADA, din
care:
• 50% pentru DACIN-SARA (autorii operelor audiovizuale);
• 50% pentru UCMR-ADA (autorii operelor muzicale);
— 33,33% pentru CREDIDAM (artiștii interpreți și
executanți);
— 33,33% pentru UPFAR-ARGOA (producătorii de
înregistrări audiovizuale), din care o parte din remunerații
vor fi redistribuite și UPFR pentru videoclipurile muzicale;
c) 33,33% pentru titularii de drepturi prevăzuți la
art. 107 2 alin. (1) lit. c) din Legea nr. 8/1996, cu
modificările și completările ulterioare (copii înregistrate prin
procedeu digital pe hârtie, procent care se împarte egal
între autori și editori):
— 50% pentru autori:
• 29% pentru COPYRO;
• 13% pentru VISARTA;
• 29% pentru UCMR-ADA;
• 29% pentru DACIN-SARA;
— 50% pentru editori (inclusiv editorii de muzică);
5. copii înregistrate prin procedeu analogic pe hârtie
[art. 107 2 alin. (1) lit. c) din Legea nr. 8/1996, cu
modificările și completările ulterioare] — remunerații
colectate de COPYRO după cum urmează:
a) 50% pentru autori:
• 29% pentru COPYRO;
• 13% pentru VISARTA;
• 29% pentru UCMR-ADA;
• 29% pentru DACIN-SARA;
b) 50% pentru editori (inclusiv editorii de muzică).

31

În întâmpinarea formulată, COPYRO și VISARTA au
invocat următoarele două excepții:
— excepția inadmisibilității cererii de arbitraj formulată
de UCMR-ADA, motivată pe lipsa convenției de arbitraj
între părți conform art. 340 și următoarele din Codul de
procedură civilă;
— excepția lipsei calității procesuale active a UCMRADA, UPFR, DACIN-SARA, CREDIDAM și UPFAR-ARGOA
pentru copia privată pentru hârtie format A4 și pentru
aparatele ce permit reproducerea operelor scrise.
În privința excepțiilor invocate de COPYRO și VISARTA
în cursul dezbaterilor, completul de arbitraj, în considerarea
faptului că procedura arbitrajului este o procedură de
urgență și pentru a se respecta termenul de 30 de zile
prevăzut de Legea nr. 8/1996, cu modificările și
completările ulterioare, pentru desfășurarea procedurii de
arbitraj, a decis unirea excepțiilor invocate cu fondul
cauzei.
III. Completul de arbitraj, trecând la analizarea aspectelor
supuse arbitrajului, constată următoarele:
Excepția inadmisibilității cererii de arbitraj urmează a fi
respinsă, întrucât art. 131 2 alin. (3) lit. c) din Legea
nr. 8/1996, cu modificările și completările ulterioare,
prevede o procedură specială de arbitraj derogatorie de la
prevederile art. 340 și următoarele din Codul de procedură
civilă. Prin urmare nu era necesară încheierea unei
convenții arbitrale în acest sens, cu atât mai mult cu cât
COPYRO și-a manifestat implicit acordul în vederea
organizării arbitrajului, prin participarea la tragerea la sorți a
arbitrilor.
Excepția lipsei calității procesuale active a UCMR-ADA,
UPFR, DACIN-SARA, CREDIDAM și UPFAR-ARGOA
pentru copia privată pentru hârtie format A4 și pentru
aparatele ce permit reproducerea operelor scrise, în
realitate, nu are caracterul unei excepții, ci vizează în fapt
fondul cauzei și urmează a fi soluționată în cadrul
acestuia.
Referitor la împărțirea sumelor prevăzute la art. 1072
alin. (1) lit. a) și b) din Legea nr. 8/1996, cu modificările și
completările ulterioare, completul de arbitraj constată că nu
sunt divergențe între părți și sunt respectate întocmai
dispozițiile legale în materie.
Cât privește împărțirea remunerației prevăzute la art. 1072
alin. (1) lit. c) din Legea nr. 8/1996, cu modificările și
completările ulterioare, se constată că aceasta se împarte
în mod egal între autori și editori. Din categoria autorilor
beneficiari fac parte autorii de opere scrise și de opere
fotografice sau orice alte opere exprimate printr-un
procedeu analog fotografiei, reprezentați în domeniu numai
de către COPYRO și VISARTA, precum și autorii operelor
muzicale pentru partituri, reprezentați de UCMR-ADA.
Arbitrii rețin că utilizarea separată a unei părți din opera
audiovizuală și muzicală prin reproducere pe hârtie
determină pierderea caracterului de operă audiovizuală și
muzicală; prin urmare nu poate atrage plata remunerației
compensatorii pentru copia privată. Astfel, reproducerea
separată a textului operei muzicale, cât și a scenariului
unui film le conferă acestora caracterul de opere scrise. În
mod similar, descompunerea fotogramelor din cadrul
filmelor de animație le conferă acestora caracterul de
opere fotografice.
În privința repartizării sumelor colectate în baza art. 1072
alin. (1) lit. d) din Legea nr. 8/1996, cu modificările și
completările ulterioare, remunerația se împarte în mod egal
numai acelor beneficiari ale căror opere pot fi reproduse
pe suporturile și de aparatele pentru care se plătește
această remunerație. Astfel, sumele colectate de către
COPYRO în calitate de colector unic pentru reproduceri
prin procedeu digital, direct sau indirect, pe hârtie, se
repartizează în condițiile prevăzute la art. 1072 alin. (1)

32

MONITORUL OFICIAL AL ROMÂNIEI, PARTEA I, Nr. 408/11.V.2006

lit. c) din Legea nr. 8/1996, cu modificările și completările
ulterioare, către COPYRO și VISARTA. Tot astfel, sumele
colectate de către UPFR în calitate de colector unic pentru
copii înregistrate sonor sau audiovizual prin procedeu

digital se repartizează în condițiile prevăzute la art. 1072
alin. (1) lit. a), b) și c) din Legea nr. 8/1996, cu
modificările și completările ulterioare, către beneficiarii
prevăzuți la lit. a), b) și c).

PENTRU ACESTE MOTIVE
COMPLETUL DE ARBITRAJ
H O T Ă R Ă Ș T E:

I. Se respinge excepția inadmisibilității cererii de arbitraj formulate de COPYRO și VISARTA, ca nefondată.
II. Repartizarea remunerației compensatorii pentru copia privată între organismele de gestiune colectivă
beneficiare, încasată de către organismele colectoare unice, va fi realizată după cum urmează:
1. Remunerația compensatorie încasată de UPFR pentru suporturile și aparatele pentru copii înregistrate sonor,
prin procedeu analogic [art. 1072 alin. (1) lit. a) din Legea nr. 8/1996, cu modificările și completările ulterioare], va fi
repartizată astfel:
a) 40% revin UCMR-ADA pentru autorii și editorii operelor înregistrate;
b) 30% revin CREDIDAM pentru artiștii interpreți sau executanți;
c) 30% revin UPFR pentru producătorii de înregistrări sonore.
2. Remunerația compensatorie încasată de UPFR pentru copiile înregistrate audiovizual, prin procedeu analogic
[art. 1072 alin. (1) lit. b) din Legea nr. 8/1996, cu modificările și completările ulterioare], va fi repartizată astfel:
a) 33,33% revin DACIN-SARA și UCMR-ADA, din care:
— 50% revin DACIN-SARA pentru autorii operelor audiovizuale;
— 50% revin UCMR-ADA pentru autorii operelor muzicale;
b) 33,33% revin CREDIDAM pentru artiștii interpreți sau executanți;
c) 33,33% revin UPFAR-ARGOA pentru producătorii de înregistrări audiovizuale.
3. Remunerația compensatorie încasată de COPYRO pentru copiile înregistrate prin procedeu analogic pe hârtie
[art. 1072 alin. (1) lit. c) din Legea nr. 8/1996, cu modificările și completările ulterioare], va fi repartizată astfel:
a) 50% pentru autori, din care:
— 95% revin COPYRO și VISARTA, conform înțelegerii acestora;
— 5% revin UCMR-ADA, din remunerația compensatorie colectată, până la data intrării în vigoare a Ordonanței
de urgență a Guvernului nr. 123/2005 pentru modificarea și completarea Legii nr. 8/1996 privind dreptul de autor și
drepturile conexe;
b) 50% pentru editori, din care:
— 95% revin editorilor de opere scrise;
— 5% revin editorilor de muzică, reprezentați de către UCMR-ADA.
4. Remunerația compensatorie încasată de UPFR pentru copiile înregistrate sonor și audiovizual prin procedeu
digital [art. 1072 alin. (1) lit. d) din Legea nr. 8/1996, cu modificările și completările ulterioare], va fi repartizată astfel:
a) 33,33% potrivit pct. II.1;
b) 33,33% potrivit pct. II.2;
c) 33,33% potrivit pct. II.3.
5. Remunerația compensatorie încasată de COPYRO pentru copiile înregistrate prin procedeu digital pe hârtie
[art. 1072 alin. (1) lit. d) din Legea nr. 8/1996, cu modificările și completările ulterioare], va fi repartizată potrivit pct. II.3.
*
*
*
Pronunțată astăzi, 13 aprilie 2006, la sediul Baroului București din str. Dr. Râureanu nr. 3, sectorul 5, București.
Executorie de la data publicării sale în Monitorul Oficial al României, Partea I.
Cu apel în termen de 30 de zile de la data publicării în Monitorul Oficial al României, Partea I.
Completul de arbitraj:
Calmuschi Otilia
Dragomir Toma
Duțescu Georgeta Felicia
Iordănescu Cristian
Țiclea Alexandru

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 408/11.V.2006 conține 32 de pagini.

Prețul: 2,25 lei noi/22.500 lei vechi

&JUYDGY|115842]
ISSN 1453—4495

