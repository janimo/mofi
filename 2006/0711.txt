PARTEA

Anul 174 (XVIII) — Nr. 711

I

LEGI, DECRETE, HOTĂRÂRI ȘI ALTE ACTE

Vineri, 18 august 2006

SUMAR

Pagina

Nr.

Pagina

DECIZII ALE CURȚII CONSTITUȚIONALE
Decizia nr. 526 din 27 iunie 2006 referitoare la excepția
de neconstituționalitate a dispozițiilor art. 302 1
alin. 1 lit. b) și c), art. 303 alin. 1 și 2, art. 306
alin. 1 și alin. 2 teza a doua din Codul de
procedură civilă și ale art. II alin. (2) și (3) din
Legea nr. 219/2005 privind aprobarea Ordonanței
de urgență a Guvernului nr. 138/2000 pentru
modificarea și completarea Codului de procedură
civilă ...........................................................................

DECIZII

ALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
159.

1–3

CURȚII

— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei pentru siguranța
alimentelor care stabilește procedurile la importul
și exportul de produse alimentare de origine
nonanimală supuse supravegherii și controlului
pentru siguranța alimentelor .....................................

4–16

CONSTITUȚIONALE

CURTEA CONSTITUȚIONALĂ

D E C I Z I A Nr. 526
din 27 iunie 2006

referitoare la excepția de neconstituționalitate a dispozițiilor art. 3021 alin. 1 lit. b) și c), art. 303
alin. 1 și 2, art. 306 alin. 1 și alin. 2 teza a doua din Codul de procedură civilă și ale art. II alin. (2)
și (3) din Legea nr. 219/2005 privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3021 alin. 1 lit. b) și c), art. 303 alin. 1
și 2, art. 306 alin. 1 și alin. 2 teza a doua din Codul de
procedură civilă și ale art. II alin. (2) și (3) din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, excepție ridicată de Elisabeta
Răducanu în Dosarul nr. 29.750/2005 (nr. vechi 3.364/2005)
al Curții de Apel București — Secția a III-a civilă și pentru
cauze cu minori și de familie.

2

MONITORUL OFICIAL AL ROMÂNIEI, PARTEA I, Nr. 711/18.VIII.2006

La apelul nominal se prezintă părțile Frosa Răducanu și
Constanța Coșuleanu, lipsind autorul excepției și celelalte
părți, față de care procedura de citare este legal
îndeplinită.
Părțile prezente solicită respingerea excepției de
neconstituționalitate, invocând, în acest sens, jurisprudența
Curții Constituționale.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 16 februarie 2006, pronunțată în
Dosarul nr. 29.750/2005 (nr. vechi 3.364/2005), Curtea de
Apel București — Secția a III-a civilă și pentru cauze cu
minori și de familie a sesizat Curtea Constituțională cu
excepția de neconstituționalitate a dispozițiilor art. 3021
alin. 1 lit. b) și c), art. 303 alin. 1 și 2, art. 306 alin. 1 și
alin. 2 teza a doua din Codul de procedură civilă și ale
art. II alin. (2) și (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă. Excepția a fost ridicată de către Elisabeta
Răducanu cu prilejul soluționării unui recurs civil.
În motivarea excepției de neconstituționalitate autorul
acesteia susține, în esență, următoarele: art. 3021 alin. 1
lit. b) și c) este neconstituțional deoarece sancționează
recursul cu nulitate absolută, în situația în care nu s-a
indicat numărul hotărârii judecătorești atacate, deși a fost
arătat numărul dosarului instanței a cărei hotărâre este
recurată. Deoarece numărul hotărârii atacate rezultă din
dosarul al cărui număr a fost indicat, consideră că cerința
instituită de art. 3021 alin. 1 lit. b) și c) este excesivă și
contravine art. 21 din Constituție. Cu privire la art. 303
alin. 1 și 2, art. 306 alin. 1 și alin. 2 teza a doua din
Codul de procedură civilă, consideră că acestea sunt
neconstituționale deoarece lovesc recursul cu aceeași
sancțiune a nulității absolute, în cazul în care nu sunt
indicate cifric articolele de drept procesual pe care se
întemeiază recursul, deși motivele acestuia sunt dezvoltate
pe larg, în scris, permițând judecătorului încadrarea lor
într-unul din cazurile prevăzute de art. 304 din Codul de
procedură civilă. De asemenea, arată că textele criticate
prevăd sancțiunea nulității, fără a preciza tipul acesteia, în
vreme ce instanțele de judecată interpretează această
prevedere în mod restrictiv, considerând că este vorba de
nulitatea absolută. În sfârșit, cu privire la art. II alin. (2) și
(3) din Legea nr. 219/2005, solicită declararea acestuia ca
fiind neconstituțional, deoarece nu permite Înaltei Curți de
Casație și Justiție să judece recursurile promovate
împotriva deciziilor pronunțate în apel de curțile de apel, ci
dă în competența acestora din urmă judecarea recursurilor
împotriva propriilor lor hotărâri.
Curtea de Apel București — Secția a III-a civilă și pentru
cauze cu minori și de familie apreciază că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.

Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
următoarele dispoziții de lege:
— Art. 3021 alin. 1 lit. b) și c) din Codul de procedură
civilă. Art. 302 1 a fost introdus prin art. I pct. 9 din
Ordonanța de urgență a Guvernului nr. 58/2003 privind
modificarea și completarea Codului de procedură civilă,
publicată în Monitorul Oficial al României, Partea I, nr. 460
din 28 iunie 2003, și a fost completat prin art. I pct. 6 din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, lege publicată în
Monitorul Oficial al României, Partea I, nr. 470 din 26 mai
2004. Textul de lege criticat are următorul cuprins:
îCererea de recurs va cuprinde, sub sancțiunea nulității,
următoarele mențiuni:
[...] b) indicarea hotărârii care se atacă;
c) motivele de nelegalitate pe care se întemeiază recursul și
dezvoltarea lor sau, după caz, mențiunea că motivele vor fi
depuse printr-un memoriu separat;“;
— Art. 303 alin. 1 și 2 din Codul de procedură civilă:
îRecursul se va motiva prin însăși cererea de recurs sau
înăuntrul termenului de recurs.
Termenul pentru depunerea motivelor se socotește de la
comunicarea hotărârii, chiar dacă recursul s-a făcut mai
înainte.“;
— Art. 306 alin. 1 și alin. 2 teza a doua din Codul de
procedură civilă: îRecursul este nul dacă nu a fost motivat în
termenul legal, cu excepția cazurilor prevăzute în alin. 2.
Motivele de ordine publică pot fi invocate și din oficiu de
instanța de recurs, care însă este obligată să le pună în
dezbatere părților.“;
— Art. II alin. (2) și (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005: î(2) Apelurile aflate pe
rolul curților de apel la data intrării în vigoare a prezentei legi și
care, potrivit prezentei legi, sunt de competența tribunalului se
trimit la tribunale.
(3) Recursurile aflate pe rolul Înaltei Curți de Casație și
Justiție la data intrării în vigoare a prezentei legi și care, potrivit
prezentei legi, sunt de competența curților de apel se trimit la
curțile de apel.“
În susținerea neconstituționalității acestor texte de lege,
autorul excepției invocă încălcarea prevederilor art. 21 din
Constituție, referitoare la accesul liber la justiție.
Examinând excepția de neconstituționalitate, Curtea
constată următoarele:

MONITORUL OFICIAL AL ROMÂNIEI, PARTEA I, Nr. 711/18.VIII.2006
I. Cu privire la constituționalitatea art. 3021 alin. 1 lit. b)
și c), Curtea Constituțională s-a mai pronunțat, iar prin
Decizia nr. 364 din 5 iulie 2005, publicată în Monitorul
Oficial al României, Partea I, nr. 839 din 16 septembrie
2005, a constatat că, îdincolo de semnificația esențială a
acestor mențiuni pentru buna administrare a justiției în faza
de atac a recursului, coroborarea reglementării criticate cu
dispozițiile art. 287 și cu cele ale art. 316 din Codul de
procedură civilă, potrivit cărora partea are posibilitatea să
complinească omisiunea lor până la prima zi de înfățișare,
în cererea de apel și, prin extindere, și în aceea de
recurs, se impune concluzia că dispozițiile legale deduse
controlului nu contravin normelor constituționale de
referință“.
II. Referitor la art. 303 alin. 1 și 2 din Codul de
procedură civilă, care prevăd că recursul se va motiva prin
însăși cererea de recurs sau înăuntrul termenului de
recurs, iar termenul pentru depunerea motivelor se
socotește de la comunicarea hotărârii, chiar dacă recursul
s-a făcut mai înainte, Curtea constată că aceste prevederi
nu contravin dispozițiilor constituționale conținute în art. 21.
Astfel, părțile pot indica motivele de recurs fie prin
cererea de recurs, fie printr-un memoriu separat, arătând
motivele de modificare sau casare a hotărârii atacate și
dezvoltarea acestora. Faptul că termenul de depunere a
acestor motive se socotește de la comunicarea hotărârii,
chiar dacă recursul s-a făcut mai înainte, se justifică prin
aceea că, în momentul cunoașterii soluției, partea
interesată poate aprecia dacă este sau nu util să declare
recurs, însă motivarea acestuia nu poate fi făcută decât
după redactarea integrală a hotărârii.
III. Cu privire la art. 306 alin. 1 din Codul de procedură
civilă, Curtea constată că acest text de lege a mai fost
supus controlului de constituționalitate, prin raportare la
aceleași dispoziții din Legea fundamentală, iar prin Decizia
nr. 475 din 22 septembrie 2005, publicată în Monitorul
Oficial al României, Partea I, nr. 958 din 28 octombrie
2005, au fost respinse criticile de neconstituționalitate,
arătându-se că soluția astfel adoptată se înscrie în cadrul
competenței conferite legiuitorului prin art. 126 alin. (2) din
Constituție de a reglementa procedura de judecată, inclusiv
căile de atac împotriva hotărârilor pronunțate de instanțe.
Faptul că motivele de ordine publică ce pot duce la
modificarea sau casarea unei hotărâri pot fi invocate și din

3

oficiu de instanță, care însă este obligată să le pună în
dezbatere părților, reglementat în alin. 2 teza a doua a
art. 306 din Codul de procedură civilă, nu reprezintă o
încălcare a drepturilor și libertăților constituționale, ci,
dimpotrivă, constituie un caz de exercitare a rolului activ al
judecătorului și o reafirmare a ocrotirii interesului public,
dar reprezintă, în același timp, și o garanție procesuală
recunoscută părților, care vor putea să-și exprime punctul
de vedere față de motivele de nulitate reținute din oficiu.
IV. În ceea ce privește art. II din Legea nr. 219/2005,
Curtea reține că și acest text de lege a mai fost supus,
de numeroase ori, controlului de constituționalitate. Astfel,
prin Decizia nr. 90 din 7 februarie 2006, publicată în
Monitorul Oficial al României, Partea I, nr. 193 din
1 martie 2006, au fost respinse criticile de neconstituționalitate, arătându-se că reglementarea criticată a fost
adoptată de legiuitor în cadrul competenței sale
constituționale, astfel cum este consacrată prin dispozițiile
art. 126 alin. (2) și art. 129 din Constituție, potrivit cărora
îCompetența instanțelor judecătorești și procedura de judecată
sunt prevăzute numai prin lege“, iar îÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii.“ De asemenea, Curtea a
reținut că, deși prin efectul aplicării imediate a noii
reglementări referitoare la competența materială, aceeași
instanță urmează să soluționeze o cale de atac împotriva
propriei sale hotărâri, soluția legislativă adoptată nu relevă
nici un fine de neconstituționalitate. Astfel, dincolo de
caracterul tranzitoriu al acestei reglementări, soluționarea
aparține unor complete cu o compunere diferită, iar părțile
beneficiază de toate drepturile și garanțiile procesuale
menite să le asigure dreptul la apărare, dreptul la un
proces echitabil și la soluționarea acestuia într-un termen
rezonabil. În fine, Curtea a constatat că nu poate fi primită
nici critica privind încălcarea principiului controlului judiciar
ierarhic, întrucât Constituția nu consacră un asemenea
principiu, ci, potrivit art. 129, numai folosirea căilor de atac
prevăzute de lege.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3021 alin. 1 lit. b) și c), art. 303 alin. 1 și 2, art. 306
alin. 1 și alin. 2 teza a doua din Codul de procedură civilă și ale art. II alin. (2) și (3) din Legea nr. 219/2005 privind
aprobarea Ordonanței de urgență a Guvernului nr. 138/2000 pentru modificarea și completarea Codului de procedură
civilă, excepție ridicată de Elisabeta Răducanu în Dosarul nr. 29.750/2005 (nr. vechi 3.364/2005) al Curții de Apel
București — Secția a III-a civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

4

MONITORUL OFICIAL AL ROMÂNIEI, PARTEA I, Nr. 711/18.VIII.2006

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei pentru siguranța alimentelor care stabilește procedurile
la importul și exportul de produse alimentare de origine nonanimală supuse supravegherii
și controlului pentru siguranța alimentelor
Văzând Referatul de aprobare nr. 40.753 din 30 mai 2006, întocmit de Direcția generală siguranța alimentelor,
în baza Legii nr. 150/2004 privind siguranța alimentelor și a hranei pentru animale, cu modificările și completările
ulterioare,
în temeiul prevederilor art. 10 lit. b) din Ordonanța Guvernului nr. 42/2004 privind organizarea activității sanitare
veterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma pentru siguranța alimentelor
care stabilește procedurile la importul și exportul de
produse alimentare de origine nonanimală supuse
supravegherii și controlului pentru siguranța alimentelor,
prevăzută în anexa care face parte integrantă din prezentul
ordin.
Art. 2. — Institutele centrale de profil, direcțiile sanitare
veterinare și pentru siguranța alimentelor județene și a
municipiului București, punctele de inspecție la frontieră,
autoritățile vamale implicate și operatorii implicați în
derularea operațiunilor comerciale de import-export vor duce
la îndeplinire prevederile prezentului ordin.

Art. 3. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. 4. — La data intrării în vigoare a prezentului ordin
se abrogă Ordinul președintelui Autorității Naționale Sanitare
Veterinare și pentru Siguranța Alimentelor nr. 38/2006
privind aprobarea Normei pentru siguranța alimentelor care
stabilește procedurile la importul și exportul de produse
alimentare de origine nonanimală supuse supravegherii și
controlului pentru siguranța alimentelor, publicat în Monitorul
Oficial al României, Partea I, nr. 204 din 6 martie 2006.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
60 de zile de la data publicării.

p. Președintele Autorității Naționale Sanitare Veterinare și pentru Siguranța Alimentelor,
Radu Roatiș Chețan
București, 4 iulie 2006.
Nr. 159.
ANEXĂ

NORMĂ PENTRU SIGURANȚA ALIMENTELOR
care stabilește procedurile la importul și exportul de produse alimentare de origine nonanimală
supuse supravegherii și controlului pentru siguranța alimentelor
CAPITOLUL I
Definiții
Art. 1. — În scopul prezentei norme pentru siguranța
alimentelor, următorii termeni se definesc astfel:
a) produse alimentare de origine nonanimală — vegetale și
produse vegetale: legume, inclusiv cartofi și sfeclă de
zahăr, fructe proaspete sau conservate, semințe de
leguminoase, oleaginoase, semințe pentru băuturi și dulciuri,
cereale boabe, produse din cereale, condimente, alimente
procesate, altele decât cele de origine animală, grăsimile și
uleiurile de origine vegetală, băuturi alcoolice și
nonalcoolice, guma de mestecat și orice altă substanță,
inclusiv apa, încorporate intenționat în alimente în timpul

producerii, pregătirii sau tratării acestora, suplimentele
nutritive;
b) certificat de sănătate — document emis de o
autoritate competentă din țara exportatoare a produsului
importat, care atestă că produsul alimentar de origine
nonanimală este conform cu prevederile legislației specifice
în vigoare din țara de destinație;
c) post de inspecție la frontieră — post organizat în orice
aeroport, port, punct feroviar sau rutier, deschis traficului
internațional, aprobat de autoritatea sanitară veterinară și
pentru siguranța alimentelor centrală, în care se efectuează
inspecții și controale asupra produselor de origine
nonanimală;

MONITORUL OFICIAL AL ROMÂNIEI, PARTEA I, Nr. 711/18.VIII.2006
d) inspectorul Autorității Naționale Sanitare Veterinare și
pentru Siguranța Alimentelor — inspectorul Autorității
Naționale Sanitare Veterinare și pentru Siguranța
Alimentelor cu atribuțiuni de control conform fișei postului,
așa cum este prevăzut în Hotărârea Guvernului
nr. 130/2006 privind organizarea și funcționarea Autorității
Naționale Sanitare Veterinare și pentru Siguranța
Alimentelor și a unităților din subordinea acesteia, publicată
în Monitorul Oficial al României, Partea I, nr. 90 din
31 ianuarie 2006;
e) controlul documentelor — examinarea de către
inspectorul Autorității Naționale Sanitare Veterinare și
pentru Siguranța Alimentelor a certificatelor de sănătate,
precum și a altor documente ce însoțesc un transport;
f) controlul identității — controlul conformității
transportului cu informațiile din documentele însoțitoare,
efectuat de către inspectorul Autorității Naționale Sanitare
Veterinare și pentru Siguranța Alimentelor, pentru a se
asigura că documentele însoțitoare corespund cu marfa
transportată;
g) controlul fizic — controlul efectuat de către inspectorul
Autorității Naționale Sanitare Veterinare și pentru Siguranța
Alimentelor asupra produselor de origine nonanimală, care
poate include prelevarea de probe în vederea efectuării
testelor de laborator;
h) condiții de import — cerințele privind siguranța
alimentelor, stabilite prin actele normative în vigoare, pentru
produsele de origine nonanimală supuse supravegherii și
controlului privind siguranța alimentelor ce urmează a fi
importate în România;
i) condiții speciale la importul de produse de origine
nonanimală — cerințe privind siguranța alimentelor, stabilite
de legislația națională în vigoare pentru anumite produse
de origine nonanimală, supuse supravegherii și controlului
privind siguranța alimentelor, ce urmează a fi importate în
România;
j) transport de produse importate — lot de produse de
origine nonanimală de același tip, înscrise în același
certificat sau în alt document prevăzut de legislația privind
siguranța alimentelor, încărcat în același mijloc de
transport, provenind din aceeași țară sau regiune a unei
țări și pentru care se întocmește același document vamal
la import;
k) mijloc de transport — acele părți ale autovehiculelor
rutiere, vehiculelor pe șină și avioanelor, precum și calele
vaselor, destinate transporturilor de bunuri, și containerele
pentru transportul aerian, terestru sau naval încărcate cu
produse de origine nonanimală din aceeași categorie, cu
aceeași origine și acoperite de același document la import;
l) documentul de intrare a produselor alimentare de origine
nonanimală — documentul care însoțește transportul de
produse alimentare de origine nonanimală până la
destinația finală și care este compus din partea A,
completată de operator, și din partea B, care va fi
completată de către inspectorul Autorității Naționale
Sanitare Veterinare și pentru Siguranța Alimentelor de la
punctul de inspecție la frontieră;
m) aplicația TRAFFIC — sistem informatic pentru
monitorizarea operațiunilor de import al produselor de
origine nonanimală supuse supravegherii și controlului
privind siguranța alimentelor și a produselor de origine
nonanimală pentru care se impun condiții speciale la
import;
n) organizații — persoanele juridice înregistrate și
autorizate pentru desfășurarea activităților specifice, definite
conform art. 2 din Legea nr. 359/2004 privind simplificarea
formalităților la înregistrarea în registrul comerțului a

5

persoanelor fizice, asociațiilor familiale și persoanelor
juridice, înregistrarea fiscală a acestora, precum și la
autorizarea funcționării persoanelor juridice, publicată în
Monitorul Oficial al României, Partea I, nr. 839 din
13 septembrie 2004, cu modificările și completările
ulterioare, care vor fi înregistrate în cadrul aplicației
TRAFFIC și care apar în cadrul documentului de intrare a
produselor alimentare de origine nonanimală provenite din
import, în calitate de importatori, exportatori, destinatari sau
destinație finală;
o) operatori economici — reprezentanții unor organizații
care sunt împuterniciți de către acestea pentru a înregistra
documente de intrare a produselor alimentare de origine
nonanimală; operatorii economici sunt înregistrați în cadrul
aplicației și sunt validați de către direcțiile sanitare
veterinare și pentru siguranța alimentelor județene,
respectiv a municipiului București.
CAPITOLUL II
Dispoziții generale
Art. 2. — (1) Autoritatea Națională Sanitară Veterinară
și pentru Siguranța Alimentelor stabilește condițiile pentru
siguranța alimentelor în care se pot derula operațiunile de
import și export pentru produsele alimentare de origine
nonanimală prevăzute în anexa nr. 1 la prezenta normă
pentru siguranța alimentelor.
(2) Importul și exportul de produse alimentare de origine
nonanimală ce sunt supuse supravegherii și controlului
pentru siguranța alimentelor se efectuează numai în
condițiile stabilite de Autoritatea Națională Sanitară
Veterinară și pentru Siguranța Alimentelor.
(3) Transporturile de produse alimentare de origine
nonanimală ce sunt supuse supravegherii și controlului
pentru siguranța alimentelor sunt acceptate la import și
export numai dacă sunt respectate cerințele prezentei
norme și dacă îndeplinesc cerințele prevăzute de
reglementările naționale și internaționale în vigoare.
(4) Importul de produse alimentare de origine
nonanimală ce sunt supuse supravegherii și controlului
privind siguranța alimentelor se efectuează prin posturile de
inspecție la frontieră aprobate de Autoritatea Națională
Sanitară Veterinară și pentru Siguranța Alimentelor, prin
decizia inspectorilor Autorității Naționale Sanitare Veterinare
și pentru Siguranța Alimentelor de la respectivele posturi,
în conformitate cu prevederile prezentei norme pentru
siguranța alimentelor.
(5) În vederea efectuării importului de produse
alimentare de origine nonanimală ce sunt supuse
supravegherii și controlului privind siguranța alimentelor, cât
și al celor pentru care se impun condiții speciale la import
în conformitate cu legislația în vigoare, cuprinse în anexa
nr. 1 la prezenta normă pentru siguranța alimentelor,
organizațiile trebuie să solicite compartimentului/serviciului
privind siguranța alimentelor al direcțiilor sanitare veterinare
și pentru siguranța alimentelor județene și a municipiului
București înscrierea în lista cuprinzând organizațiile și
operatorii acestora care sunt înregistrați pentru efectuarea
operațiunilor de import.
(6) Înregistrarea în lista întocmită de compartimentele/
serviciile privind siguranța alimentelor din cadrul direcțiilor
sanitare veterinare și pentru siguranța alimentelor județene
și a municipiului București se realizează în baza datelor
furnizate de către operator privind activitățile pe care le
desfășoară conform înregistrării în baza Legii nr. 359/2004,
cu modificările și completările ulterioare.

6

MONITORUL OFICIAL AL ROMÂNIEI, PARTEA I, Nr. 711/18.VIII.2006
CAPITOLUL III

Obligațiile organizațiilor și operatorilor acestora
în derularea operațiunilor de import de produse
de origine nonanimală ce sunt supuse supravegherii
și controlului privind siguranța alimentelor
Art. 3. — (1) Organizațiile vor desemna un reprezentant
care va înregistra detaliile organizației în cadrul sistemului
TRAFFIC. Organizația va fi validată de direcția sanitară
veterinară și pentru siguranța alimentelor județeană,
respectiv a municipiului București, pe raza căreia este
înregistrată organizația. De asemenea, toți operatorii
economici ai organizațiilor se vor înregistra în cadrul
sistemului TRAFFIC.
(2) Importatorii vor informa partenerii externi asupra
condițiilor privind siguranța alimentelor stabilite de
Autoritatea Națională Sanitară Veterinară și pentru
Siguranța Alimentelor din România ce trebuie respectate
pentru derularea importurilor.
(3) Pentru importurile de produse alimentare de origine
nonanimală prevăzute în anexa nr. 1 la prezenta normă
pentru siguranța alimentelor, importatorul trebuie să notifice
la postul de inspecție la frontieră date complete privind
transportul, într-un interval de 24 de ore înaintea sosirii
transportului la postul de inspecție la frontieră pe unde
urmează să se desfășoare importul.
(4) Notificarea importului la postul de inspecție la
frontiera de intrare se realizează prin completarea și
transmiterea electronică a părții A a documentului de
intrare a produselor alimentare de origine nonanimală de
către un operator economic al organizației importatoare,
conform modelului prevăzut în anexa nr. 2 la prezenta
normă pentru siguranța alimentelor. Importatorii vor
răspunde de corectitudinea completării datelor înscrise în
partea A a documentului de intrare a produselor alimentare
de origine nonanimală.
(5) Fiecare transport de produse importate trebuie să fie
însoțit până la destinație de originalul documentului de
intrare a produselor alimentare de origine nonanimală,
completat conform anexei nr. 2 la prezenta normă pentru
siguranța alimentelor, semnat și parafat de inspectorul
Autorității Naționale Sanitare Veterinare și pentru Siguranța
Alimentelor de la postul de inspecție la frontiera de intrare.
(6) Originalul documentului de intrare a produselor de
origine nonanimală trebuie să fie prezentat autorității
vamale de către importator/reprezentantul organizației
importatoare.
(7) Importatorul are obligația de a achita tariful stabilit
pentru controlul fiecărui transport de produse alimentare de
origine nonanimală importate.
(8) În cazul în care produsele importate sunt prevăzute
în Programul de supraveghere și control în domeniul
siguranței alimentelor, aprobat anual prin ordin al
președintelui Autorității Naționale Sanitare Veterinare și
pentru Siguranța Alimentelor, importatorii trebuie să
informeze inspectorul Autorității Naționale Sanitare
Veterinare și pentru Siguranța Alimentelor din cadrul
compartimentului/serviciului privind siguranța alimentelor al
direcțiilor sanitare veterinare și pentru siguranța alimentelor
județene și a municipiului București,
care asigură
supravegherea privind siguranța alimentelor a depozitului de
destinație, despre data și ora posibile ale sosirii
transporturilor, în vederea efectuării controalelor la
destinație, în conformitate cu prevederile legislației în
vigoare privind siguranța alimentelor.

(9) Punerea pe piață a produselor importate prevăzute
în Programul anual de supraveghere și control în domeniul
siguranței alimentelor se va realiza doar după ce
deținătorul mărfii face dovada expertizei contaminanților,
reziduurilor de pesticide, a condițiilor microbiologice, prin
prezentarea rezultatelor prelevărilor oficiale de probe, a
analizelor pentru produsele importate și a conformității
acestora cu prevederile legislației în vigoare.
Art. 4. — (1) În cazul produselor alimentare de origine
nonanimală pentru care se impun condiții speciale la import
în conformitate cu legislația în vigoare, importatorii,
persoane fizice sau juridice, au următoarele obligații:
a) să respecte prevederile art. 3 alin. (1), (3), (4), (6), (7);
b) să informeze partenerii externi asupra condițiilor
speciale care se impun anumitor produse de origine
nonanimală, în conformitate cu legislația în vigoare privind
siguranța alimentelor, ce trebuie respectate pentru
derularea importurilor;
c) să prezinte inspectorilor Autorității Naționale Sanitare
Veterinare și pentru Siguranța Alimentelor din posturile de
inspecție la frontiera de intrare documentele solicitate,
respectiv certificatul de sănătate și raportul însoțitor
cuprinzând rezultatele prelevărilor oficiale de probe și ale
analizelor pentru determinarea nivelului de contaminare, în
conformitate cu legislația în vigoare;
d) să se asigure că transportul de produse importate
este însoțit de originalul documentului de intrare a
produselor de origine nonanimală, conform modelului din
anexa nr. 2 la prezenta normă pentru siguranța alimentelor,
și de certificatul de sănătate și documentele însoțitoare, în
copii, cu mențiunea îConform cu originalul“, semnate și
parafate de inspectorul Autorității Naționale Sanitare
Veterinare și pentru Siguranța Alimentelor de la postul de
inspecție la frontiera de intrare.
(2) În cazul în care condițiile speciale la importul de
produse de origine nonanimală sunt îndeplinite ca urmare
a controalelor privind siguranța alimentelor la postul de
inspecție la frontieră, importatorii trebuie să informeze
inspectorul Autorității Naționale Sanitare Veterinare și
pentru Siguranța Alimentelor din cadrul compartimentului/
serviciului privind siguranța alimentelor al direcțiilor sanitare
veterinare și pentru siguranța alimentelor județene și a
municipiului București, care asigură supravegherea privind
siguranța alimentelor a depozitului de destinație, despre
data și ora posibile ale sosirii transporturilor, în vederea
efectuării controalelor la destinație, în conformitate cu
prevederile legislației în vigoare privind siguranța
alimentelor.
(3) La sosirea mărfii în depozitul de destinație înscris în
documentul de intrare a produselor alimentare de origine
nonanimală, importatorii/deținătorii de depozite de destinație
trebuie:
a) să prezinte la sosirea transportului la locul de
destinație inspectorului din cadrul compartimentului/
serviciului pentru siguranța alimentelor al direcțiilor județene
sanitare veterinare și pentru siguranța alimentelor și a
municipiului București, în raza căreia se află locul de
destinație, documentele însoțitoare, respectiv certificatul de
sănătate, raportul însoțitor cuprinzând rezultatele prelevărilor
oficiale de probe și ale analizelor pentru determinarea
nivelului de contaminare și documentul de intrare a
produselor alimentare de origine nonanimală;
b) să permită inspectorului din cadrul compartimentului/
serviciului pentru siguranța alimentelor al direcțiilor sanitare
veterinare și pentru siguranța alimentelor județene și a
municipiului București, în raza căreia se află locul de
destinație, accesul pentru realizarea prelevării de probe;

MONITORUL OFICIAL AL ROMÂNIEI, PARTEA I, Nr. 711/18.VIII.2006
c) să păstreze contraprobele;
d) să respecte orice alte obligații stabilite în conformitate
cu legislația în vigoare, inclusiv cele legate de plata
cheltuielilor pentru analizele de laborator.
CAPITOLUL IV
Obligațiile ce revin organizațiilor și operatorilor acestora
pentru derularea operațiunilor de export al produselor
alimentare de origine nonanimală ce sunt supuse
supravegherii și controlului privind siguranța alimentelor
Art. 5. — Pentru efectuarea operațiunilor de export de
produse alimentare de origine nonanimală, operatorii trebuie
să solicite informațiile necesare asupra condițiilor privind
siguranța alimentelor, stabilite prin legislația țării
importatoare, înainte de începerea derulării acestor
operațiuni.
Art. 6. — Exportatorii, persoane fizice sau juridice, care
urmează să efectueze export de produse alimentare de
origine nonanimală comunică cu 48 de ore înainte de data
efectuării exportului compartimentului/serviciului pentru
siguranța alimentelor al direcțiilor județene sanitare
veterinare și pentru siguranța alimentelor și a municipiului
București, prin notă telefonică, fax sau e-mail, intenția de a
efectua export și menționează următoarele:
a) data efectuării exportului;
b) unitatea/depozitul din care urmează să se efectueze
exportul;
c) tipul produselor alimentare de origine nonanimală;
d) cantitatea produselor alimentare de origine nonanimală;
e) destinația;
f) postul de inspecție la frontieră prin care se va
efectua exportul.
Art. 7. — În cazul în care autoritățile din țara de
destinație solicită un certificat care să ateste că produsul
ce urmează să fie exportat respectă condițiile impuse
privind siguranța alimentelor, exportatorul are obligația să
prezinte inspectorilor Autorității Naționale Sanitare
Veterinare și pentru Siguranța Alimentelor din cadrul
compartimentului/serviciului privind siguranța alimentelor al
direcțiilor sanitare veterinare și pentru siguranța alimentelor
județene și a municipiului București, în raza căreia sunt
situați, modelul de certificat solicitat de țara de destinație,
precum și rezultatele analizelor efectuate și solicitate de
țara de destinație.
CAPITOLUL V
Atribuțiile și responsabilitățile inspectorilor direcțiilor
sanitare veterinare și pentru siguranța alimentelor
județene și a municipiului București și ale inspectorilor
Autorității Sanitare Veterinare și pentru Siguranța
Alimentelor din posturile de inspecție la frontieră,
privind importul și exportul produselor alimentare
de origine nonanimală ce sunt supuse supravegherii
și controlului privind siguranța alimentelor
SECȚIUNEA 1
Pentru import
1. Atribuțiile și responsabilitățile inspectorilor din posturile de
inspecție la frontieră

Art. 8. — (1) Inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră prin care se derulează operațiunea de
import a produselor alimentare de origine nonanimală au
obligația de a verifica partea A a documentului de intrare a

7

produselor de origine nonanimală, în conformitate cu anexa
nr. 2 la prezenta normă pentru siguranța alimentelor,
completată de către importator/reprezentantul acestuia la
fiecare transport, cu informațiile din documentele care
însoțesc transportul și de a solicita dovada achitării tarifului
stabilit pentru controlul produselor importate, în conformitate
cu legislația în vigoare.
(2) După primirea documentelor de la alin. (1)
inspectorii Autorității Naționale Sanitare Veterinare și pentru
Siguranța Alimentelor din posturile de inspecție la frontieră
efectuează controlul identității și controlul fizic, după caz, la
10% din transporturile de produse de origine nonanimală
sosite în posturile de inspecție la frontieră, în funcție de
factorii de risc acest procent putând fi depășit, dar nu mai
mult de 20% din transporturi.
(3) În cazul în care inspectorii Autorității Naționale
Sanitare Veterinare și pentru Siguranța Alimentelor din
posturile de inspecție la frontieră constată neconformități
privind siguranța alimentelor în urma controalelor efectuate
la produsele de origine nonanimală importate, solicită
inspectorului din cadrul direcției județene sanitare veterinare
și pentru siguranța alimentelor pe raza căreia se află
postul de inspecție la frontiera de intrare a produsului să ia
decizii în conformitate cu legislația în vigoare privind
siguranța alimentelor.
(4) În cazul în care toate condițiile de intrare în țară
sunt îndeplinite, inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră au următoarele atribuții:
a) completează partea B a documentului de intrare a
produselor alimentare de origine nonanimală în conformitate
cu anexa nr. 2 la prezenta normă pentru siguranța
alimentelor, care, împreună cu partea A a documentului de
intrare a produselor alimentare de origine nonanimală, va
fi transmisă electronic serviciului/compartimentului pentru
siguranța alimentelor din cadrul direcțiilor sanitare veterinare
și pentru siguranța alimentelor județene și a municipiului
București de la locul de destinație. În cazul produselor
importate care au destinații diferite, se va întocmi un
document de intrare separat pentru fiecare destinație;
b) eliberează importatorului/reprezentantului acestuia
documentul prezentat în anexa nr. 2 la prezenta normă
pentru siguranța alimentelor; originalul documentului de
intrare a produselor alimentare de origine nonanimală
prevăzut în anexa nr. 2 la prezenta normă pentru siguranța
alimentelor însoțește transportul de produse importate până
la depozitul de destinație, o copie a acestui document
păstrându-se la postul de inspecție la frontieră;
c) înregistrează și îndosariază importurile de produse
alimentare de origine nonanimală pentru fiecare transport;
d) notifică toate importurile de produse de origine
nonanimală înregistrate la postul de inspecție la frontieră
serviciului/compartimentului pentru siguranța alimentelor din
cadrul direcțiilor sanitare veterinare și pentru siguranța
alimentelor județene și a municipiului București de la locul
de destinație, prin transmiterea electronică a documentului
de intrare a produselor alimentare de origine nonanimală,
în conformitate cu anexa nr. 2 la prezenta normă pentru
siguranța alimentelor.
(5) În cazul transporturilor mai mari de 100 de tone,
inspectorii Autorității Naționale Sanitare Veterinare și pentru
Siguranța Alimentelor din posturile de inspecție la frontieră
informează despre sosirea transportului și solicită
deplasarea directorului executiv pentru siguranța alimentelor
din cadrul direcției județene sanitare veterinare și pentru
siguranța alimentelor pe raza căreia se află postul de

8

MONITORUL OFICIAL AL ROMÂNIEI, PARTEA I, Nr. 711/18.VIII.2006

inspecție la frontieră de intrare a produsului sau a
înlocuitorului legal al acestuia, pentru a-și da avizul la
importul acestor produse de origine nonanimală.
Art. 9. — (1) În cazul în care se derulează operațiuni
de import al produselor de origine nonanimală în condiții
speciale, în conformitate cu legislația în vigoare, inspectorii
Autorității Naționale Sanitare Veterinare și pentru Siguranța
Alimentelor din posturile de inspecție la frontieră au
obligația să verifice următoarele:
a) certificatul de sănătate, eliberat de un reprezentant al
instituției abilitate din țara exportatoare, în original,
obligatoriu în limba română și într-o altă limbă de circulație
internațională;
b) raportul însoțitor, cuprinzând rezultatele prelevărilor
oficiale de probe și ale analizelor pentru determinarea
nivelului de contaminare;
c) conformitatea ștampilelor aplicate cu cele de pe
certificatele oficiale care identifică țara și firma exportatoare;
d) sigiliile mijloacelor de transport;
e) conformitatea datelor înscrise în documentele
însoțitoare cu produsul importat;
f) dovada achitării tarifului stabilit conform legislației
specifice.
(2) Certificatul de sănătate și documentele însoțitoare în
original se vor reține în frontieră, iar copiile acestora, cu
mențiunea îConform cu originalul“, semnate și parafate de
inspectorii Autorității Naționale Sanitare Veterinare și pentru
Siguranța Alimentelor din posturile de inspecție la frontieră,
vor însoți transportul până la destinație.
(3) Dacă inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră constată neconformități în urma
controlului efectuat, interzic intrarea în țară a transporturilor
respective.
(4) Transporturile respinse sunt notificate Autorității
Naționale Sanitare Veterinare și pentru Siguranța
Alimentelor, conform anexei nr. 3 la prezenta normă pentru
siguranța alimentelor.
(5) În cazul în care toate condițiile de intrare în țară
sunt îndeplinite, inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră completează partea B a documentului
de intrare a produselor alimentare de origine nonanimală,
în conformitate cu anexa nr. 2 la prezenta normă pentru
siguranța alimentelor, care, împreună cu partea A a
documentului de intrare a produselor alimentare de origine
nonanimală, va fi transmisă electronic serviciului/
compartimentului pentru siguranța alimentelor din cadrul
direcțiilor sanitare veterinare și pentru siguranța alimentelor
județene și a municipiului București de la locul de
depozitare a produselor importate.
2. Atribuțiile și responsabilitățile inspectorilor serviciului/
compartimentului pentru siguranța alimentelor de la nivelul direcțiilor
sanitare veterinare și pentru siguranța alimentelor județene și a
municipiului București

Art. 10. — (1) În baza solicitării organizațiilor, inspectorii
serviciului/compartimentului pentru siguranța alimentelor de
la nivelul direcțiilor sanitare veterinare și pentru siguranța
alimentelor județene și a municipiului București au obligația
să pună la dispoziția acestora toate informațiile necesare
referitoare la cadrul legal prin care se poate desfășura
importul de produse alimentare de origine nonanimală ce
sunt supuse supravegherii și controlului privind siguranța

alimentelor, cuprinse în anexa nr. 1 la prezenta normă
pentru siguranța alimentelor, după cum urmează:
a) lista cuprinzând posturile de inspecție la frontieră
aprobate, precizându-se adresa, telefonul, faxul și numele
inspectorilor Autorității Naționale Sanitare Veterinare și
pentru Siguranța Alimentelor din posturile de inspecție la
frontieră;
b) adresa web-site-ului aplicației TRAFFIC;
c) condițiile privind siguranța alimentelor, pe care trebuie
să le îndeplinească produsele de origine nonanimală ce fac
obiectul importului.
(2) Serviciile/compartimentele pentru siguranța
alimentelor de la nivelul direcțiilor sanitare veterinare și
pentru siguranța alimentelor județene și a municipiului
București vor valida organizațiile înregistrate în cadrul
sistemului TRAFFIC. După validare vor transmite un mesaj
prin e-mail, prin care vor înștiința validarea înregistrării.
(3) Inspectorii direcțiilor sanitare veterinare și pentru
siguranța alimentelor județene și a municipiului București
au obligația de a păstra copiile documentelor de intrare a
produselor alimentare de origine nonanimală, de a
înregistra și îndosaria documentele primite cu privire la
importurile de produse alimentare de origine nonanimală.
(4) În cazul în care produsele alimentare de origine
nonanimală importate conțin organisme modificate genetic,
inspectorii direcțiilor sanitare veterinare și pentru siguranța
alimentelor județene și a municipiului București au obligația
înregistrării și urmăririi separat a importatorilor de astfel de
produse.
(5) În cazul în care produsele importate sunt prevăzute
în Programul anual de supraveghere și control în domeniul
siguranței alimentelor, inspectorii serviciului/compartimentului
pentru siguranța alimentelor din cadrul direcțiilor sanitare
veterinare și pentru siguranța alimentelor județene și a
municipiului București de la locul de depozitare a
produselor importate au următoarele obligații:
a) solicită deținătorului mărfii să facă dovada expertizei
contaminanților, reziduurilor de pesticide, a condițiilor
microbiologice, a contaminării radioactive pentru produsele
importate, prin prezentarea rezultatelor prelevărilor oficiale
de probe și ale analizelor, și verifică conformitatea acestora
cu prevederile legislației în vigoare;
b) în funcție de conformitatea rezultatelor analizelor,
inspectorii de la nivelul direcțiilor sanitare veterinare și
pentru siguranța alimentelor județene, respectiv a
municipiului București, aprobă sau resping punerea pe
piață a produselor importate, astfel încât produsele să nu
prezinte risc pentru sănătatea populației.
Art. 11. — În cazul în care transportul nu a ajuns la
destinația finală în 5 zile lucrătoare de la data posibilă
anunțată ca sosire, inspectorul serviciului/compartimentului
pentru siguranța alimentelor de la nivelul direcțiilor sanitare
veterinare și pentru siguranța alimentelor județene și a
municipiului București, utilizator al aplicației TRAFFIC, va
bloca accesul firmei importatoare la aplicație, astfel încât
aceasta să nu mai poată crea sau utiliza documente de
intrare a produselor alimentare de origine nonanimală. La a
treia blocare a firmei respective se va interzice firmei
importatoare să mai efectueze operațiuni de import timp de
un an.
Art. 12. — (1) În cazul în care se derulează operațiuni
de import, în condiții speciale, al anumitor produse de
origine nonanimală în conformitate cu legislația în vigoare,
la solicitarea organizațiilor, inspectorii serviciului/
compartimentului pentru siguranța alimentelor de la nivelul
direcțiilor sanitare veterinare și pentru siguranța alimentelor
județene și a municipiului București au obligația să pună la

MONITORUL OFICIAL AL ROMÂNIEI, PARTEA I, Nr. 711/18.VIII.2006
dispoziție acestora toate informațiile necesare referitoare la
cadrul legal prin care se poate desfășura importul, după
cum urmează:
a) informațiile conform prevederilor art. 9 alin. (1) lit. a)
și b);
b) listele cuprinzând țările sau regiuni ale unei țări
pentru care se impun condiții speciale la importul anumitor
produse de origine nonanimală, în conformitate cu legislația
în vigoare;
c) condițiile speciale pe care trebuie să le îndeplinească
anumite produse de origine nonanimală la import;
d) modelele de certificate de sănătate care trebuie să
însoțească transporturile de produse importate în condiții
speciale, cât și tipul analizelor pentru determinarea nivelului
de contaminare.
(2) La sosirea transportului la depozitul de destinație
inspectorii direcțiilor sanitare veterinare și pentru siguranța
alimentelor județene și a municipiului București au
următoarele obligații:
a) să se deplaseze la depozitul de destinație, unde se
descarcă produsele importate, pentru a verifica următoarele:
certificatul de sănătate, raportul însoțitor cuprinzând
rezultatele prelevărilor oficiale de probe și ale analizelor
pentru determinarea nivelului de contaminare, conformitatea
specificațiilor din documente cu produsul importat,
concordanța dintre codurile de pe certificat, raportul
însoțitor și cele de pe ambalaje;
b) să preleveze probe și contraprobe pentru examenul
de laborator, conform procedurilor stabilite prin legislația în
vigoare;
c) să sigileze, să eticheteze probele și să sigileze marfa
importată din depozit până la obținerea rezultatelor
analizelor de laborator; pe etichetă se va menționa un cod
reprezentând numărul de înregistrare din registrul de probe
prelevate;
d) să întocmească un proces-verbal de prelevare de
probe, conform anexei nr. 4 la prezenta normă pentru
siguranța alimentelor, și o cerere de analiză cuprinzând
analizele solicitate laboratorului, conform anexei nr. 5 la
prezenta normă pentru siguranța alimentelor; probele care
se transmit laboratorului specializat vor fi însoțite de
procesul-verbal semnat de către inspectorul direcției
sanitare veterinare și pentru siguranța alimentelor județene,
respectiv a municipiului București, și de către agentul
economic, precum și de cererea de analiză, conform
anexei nr. 5 la prezenta normă pentru siguranța
alimentelor;
e) să urmărească realizarea examenelor de laborator;
f) să rețină, să îndosarieze și să arhiveze documentele
întocmite, pe o durată de minimum 3 ani.
(3) În funcție de conformitatea rezultatelor analizelor,
inspectorii de la nivelul direcțiilor sanitare veterinare și
pentru siguranța alimentelor județene, respectiv a
municipiului București, aprobă sau resping punerea pe
piață a produselor importate, astfel încât produsele să nu
prezinte risc pentru sănătatea populației.
(4) În cazul în care probele nu sunt corespunzătoare,
inspectorii de la nivelul direcțiilor sanitare veterinare și
pentru siguranța alimentelor județene, respectiv a
municipiului București, iau următoarele măsuri:
a) interzic agentului economic importator/distribuitor
punerea pe piață a produselor importate;
b) notifică neconformitatea Autorității Naționale Sanitare
Veterinare și pentru Siguranța Alimentelor.

9

SECȚIUNEA a 2-a
Pentru export
1. Atribuțiile și responsabilitățile inspectorilor din posturile de
inspecție la frontieră

Art. 13. — Inspectorii Autorității Naționale Sanitare
Veterinare și pentru Siguranța Alimentelor din posturile de
inspecție la frontieră prin care se derulează operațiunea de
export a produselor alimentare de origine nonanimală au
obligația de a verifica documentele, conform legislației în
vigoare.
2. Atribuțiile și responsabilitățile inspectorilor direcțiilor sanitare
veterinare și pentru siguranța alimentelor județene și a municipiului
București

Art. 14. — În cazul în care autoritățile din țara de
destinație solicită un certificat care să ateste că produsul
ce urmează să fie exportat respectă condițiile impuse
privind siguranța alimentelor, inspectorii compartimentului/
serviciului pentru siguranța alimentelor din direcțiile sanitare
veterinare și pentru siguranța alimentelor județene,
respectiv a municipiului București, verifică rezultatele
analizelor efectuate de laboratoarele specializate și
eliberează un certificat conform modelului solicitat de
autoritățile țării importatoare.
CAPITOLUL VI
Dispoziții finale
Art. 15. — (1) În raport cu evoluția situației
epidemiologice naționale și internaționale, Autoritatea
Națională Sanitară Veterinară și pentru Siguranța
Alimentelor poate limita sau interzice, după caz, derularea
pe teritoriul României a operațiunilor de import și export de
produse de origine nonanimală cu impact asupra sănătății
publice și care sunt supuse supravegherii și controlului
sanitar-veterinar și pentru siguranța alimentelor.
(2) În situația în care se constată că un transport de
produse de origine nonanimală supus supravegherii și
controlului privind siguranța alimentelor, ca urmare a
inspecției efectuate la postul de inspecție la frontieră sau la
unitatea de destinație, nu îndeplinește condițiile pentru
siguranța alimentelor la import, agentul economic trebuie să
ia măsurile necesare pentru distrugerea sau, după caz,
retragerea produselor neconforme și să suporte costurile
aferente.
(3) În situația de la alin. (2), agentul economic trebuie
să facă dovada, către inspectorii compartimentului/serviciului
pentru siguranța alimentelor din cadrul direcțiilor sanitare
veterinare și pentru siguranța alimentelor județene,
respectiv a municipiului București, că măsurile pentru
distrugerea sau, după caz, retragerea produselor
neconforme au fost luate.
(4) În vederea aplicării unitare a prevederilor prezentei
norme pentru siguranța alimentelor, Autoritatea Națională
Sanitară Veterinară și pentru Siguranța Alimentelor poate
emite dispoziții sau ghiduri de aplicare.
Art. 16. — În cazul notificărilor primite de la Uniunea
Europeană, în mod direct, prin sistemul rapid de alertă
pentru alimente și furaje (RASFF—Rapid Alert System for
Food and Feed) sau prin intermediul misiunilor diplomatice,
agenții economici au obligația să respecte cerințele de la
art. 15 alin. (2) și (3).

10

MONITORUL OFICIAL AL ROMÂNIEI, PARTEA I, Nr. 711/18.VIII.2006
ANEXA Nr. 1*)
la norma pentru siguranța alimentelor

LISTA
produselor de origine nonanimală supuse supravegherii la import

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 711/18.VIII.2006

11

12

MONITORUL OFICIAL AL ROMÂNIEI, PARTEA I, Nr. 711/18.VIII.2006

MONITORUL OFICIAL AL ROMÂNIEI, PARTEA I, Nr. 711/18.VIII.2006

13

ANEXA Nr. 2*)
la norma pentru siguranța alimentelor

DOCUMENT DE INTRARE
a produselor alimentare de origine nonanimală

*) Anexa nr. 2 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 711/18.VIII.2006
ANEXA Nr. 31)
la norma pentru siguranța alimentelor

*) Se bifează căsuța corespunzătoare.
1) Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 711/18.VIII.2006

15
ANEXA Nr. 4*)

la norma pentru siguranța alimentelor

*) Anexa nr. 4 este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 711/18.VIII.2006
ANEXA Nr. 51)
la norma pentru siguranța alimentelor

*) Se bifează căsuța corespunzătoare.
1) Anexa nr. 5 este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 711/18.VIII.2006 conține 16 pagini.

Prețul: 1,15 lei

&JUYDGY|118874]
ISSN 1453—4495

