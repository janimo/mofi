Anul 174 (XVIII) — Nr. 960

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 29 noiembrie 2006

SUMAR

Nr.

Pagina

1.643. — Hotărâre pentru modificarea și completarea
Hotărârii Guvernului nr. 149/2002 privind stabilirea
și ajustarea tarifelor pentru furnizarea serviciilor
publice de alimentare cu apă și de canalizare în
municipiul Ploiești ....................................................
1.645. — Hotărâre pentru stabilirea nivelului reducerii
sumei de rambursat din volumul creditului acordat
în condițiile Legii nr. 231/2005 privind stimularea
investițiilor în agricultură, diferențiat în funcție de
tipul proiectului de investiții, pentru anul 2006,
precum și pentru modificarea Normelor
metodologice pentru aplicarea prevederilor Legii
nr. 231/2005 privind stimularea investițiilor în
agricultură, aprobate prin Hotărârea Guvernului
nr. 934/2005 ..............................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.220. — Decizie a președintelui Autorității Naționale de
Reglementare în Domeniul Gazelor Naturale
privind aprobarea Normelor tehnice pentru

Pagina
proiectarea și execuția conductelor de alimentare
din amonte și de transport gaze naturale ..............

HOTĂRÂRI ALE GUVERNULUI ROMÂNIEI
1.592. — Hotărâre pentru aprobarea Normelor
metodologice privind organizarea și desfășurarea
controlului doping ......................................................

Nr.

2–18

23

ACTE ALE COMISIEI DE SUPRAVEGHERE
A ASIGURĂRILOR

22–23

24

113.130. — Ordin pentru punerea în aplicare a Normelor
privind activele admise să acopere rezervele
tehnice brute pentru asigurătorul care practică
activitatea de asigurări generale, dispersia activelor
admise să acopere rezervele tehnice brute,
precum și coeficientul de lichiditate.........................

19–21

113.129. — Ordin privind modificarea și completarea
Ordinului nr. 3.109/2003 pentru punerea în
aplicare a Normelor privind metodologia de calcul
și evidență a rezervelor tehnice minimale pentru
activitatea de asigurări generale ..............................

24–27

113.131. — Ordin pentru punerea în aplicare a Normelor
privind rezervele tehnice pentru asigurările de
viață, activele admise să le acopere și dispersia
activelor admise să acopere rezervele tehnice
brute ...........................................................................

27–32

114.410. — Decizie privind autorizarea funcționării ca
broker de asigurare a Societății Comerciale
îInsurance Claims Broker de Asigurare-Reasigurare“ —
S.R.L. .........................................................................

32

2

MONITORUL OFICIAL AL ROMÂNIEI, PARTEA I, Nr. 960/29.XI.2006

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice
privind organizarea și desfășurarea controlului doping
În temeiul art. 108 din Constituția României, republicată, și al art. 62
din Legea nr. 227/2006 privind prevenirea și combaterea dopajului în sport,
Guvernul României adoptă prezenta hotărâre.
Articol unic. — Se aprobă Normele metodologice privind organizarea
și desfășurarea controlului doping, prevăzute în anexa care face parte
integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
p. Președintele Agenției Naționale
Anti-Doping,
Man Florin-Trandafir
Președintele Agenției Naționale
pentru Sport,
Florian Gheorghe
Ministrul sănătății publice,
Gheorghe Eugen Nicolăescu
București, 8 noiembrie 2006.
Nr. 1.592.

ANEXĂ

NORME METODOLOGICE
privind organizarea și desfășurarea controlului doping
CAPITOLUL I
Dispoziții generale
Art. 1. — (1) Controlul doping reprezintă procesul care
include planificarea distribuirii testărilor, recoltarea și
mânuirea de probe biologice, analiza de laborator,
gestionarea rezultatelor, audierile și apelurile și care se
realizează în condițiile prezentelor norme metodologice.
(2) La nivel național, controlul doping în competiție și în
afara competiției este inițiat, condus și coordonat de
Agenția Națională Anti-Doping, denumită în continuare
Agenția.
Art. 2. — (1) În înțelesul prezentelor norme
metodologice, expresiile de mai jos au următoarele
semnificații:
a) personal pentru recoltarea probei — oficialii calificați și
autorizați de Agenție care pot efectua sau asista la ședința
de recoltare a probei biologice;
b) oficial care se ocupă cu recoltarea probei sanguine —
un oficial care este calificat și autorizat de Agenție să
recolteze o probă sanguină de la un sportiv;

c) lanț de custodie — succesiunea de persoane sau de
organizații care au responsabilitate asupra probei, din
momentul recoltării acesteia până în momentul când proba
a fost predată la laborator pentru analiză;
d) stație de control doping — spațiu amenajat conform
prevederilor art. 23 alin. (1) din Legea nr. 227/2006 privind
prevenirea și combaterea dopajului în sport și în care se
desfășoară ședințe de recoltare a probelor biologice;
e) echipamente pentru recoltarea probelor — recipiente
utilizate pentru recoltarea directă sau pentru conservarea
probei biologice a sportivului, pe parcursul procesului de
testare, recunoscute de Agenția Mondială Anti-Doping;
f) ședință de recoltare a probei — toate activitățile
succesive care implică direct sportivul din momentul
înștiințării cu privire la recoltarea probelor până când
acesta părăsește stația de control doping după recoltarea
probei;
g) lot de testare înregistrat — lot stabilit de Agenție,
format din sportivi de elită, care sunt supuși atât controlului
doping în competiție, cât și în afara competiției;

MONITORUL OFICIAL AL ROMÂNIEI, PARTEA I, Nr. 960/29.XI.2006
h) reprezentant al sportivului — persoana fizică cu
capacitate deplină de exercițiu care reprezintă interesele
sportivului pe parcursul controlului doping.
(2) Pentru recoltarea probei de urină, echipamentul
prevăzut la alin. (1) lit. e) se compune din:
a) pahar de recoltare a probei de urină în timpul
emiterii acesteia;
b) două recipiente, A și B, cu același cod, care se
sigilează, prevăzute cu capace pentru asigurarea securității
probei de urină și accesorii speciale pentru prevenirea
falsificării probei.
(3) Pentru recoltarea probei sanguine, echipamentul
prevăzut la alin. (1) lit. e) se compune din:
a) ace pentru recoltarea probei sanguine;
b) eprubete care se pot sigila și accesorii speciale
împotriva falsificării probei sanguine.
CAPITOLUL II
Testarea doping
SECȚIUNEA 1
Planificarea testărilor doping

Art. 3. — (1) Agenția are obligația de a întocmi planul
național anual de testare, în competiție și în afara
competiției, pe baza datelor primite de la federațiile sportive
naționale, în condițiile prevăzute de Legea nr. 227/2006,
potrivit anexei nr. 1.
(2) Testările în afara competiției, fără aviz prealabil, au
prioritate și trebuie să reprezinte minimum 45% din totalul
testelor efectuate.
Art. 4. — (1) Planificarea testărilor doping constă în
distribuirea eficientă a testelor doping pentru sportivi de
nivel național și internațional, care sunt incluși în Lotul de
testare înregistrat, pe parcursul unui an calendaristic, atât
în competiție, cât și în afara competiției.
(2) Lotul de testare înregistrat se revizuiește și se
actualizează periodic, în scopul evidențierii modificărilor
survenite sub aspectul includerii sau excluderii din lot a
sportivului.
Art. 5. — Categoriile de sportivi incluși în Lotul de
testare înregistrat sunt:
a) sportivi de nivel internațional și sportivi componenți ai
loturilor olimpice și paralimpice;
b) sportivi de nivel național — seniori, tineret, cadeți,
juniori — selectați pe baza locului ocupat în clasamentele
anuale ale federațiilor sportive naționale de specialitate.
SECȚIUNEA a 2-a
Cerințe referitoare la ofițerii de control doping

Art. 6. — (1) Testările doping pot fi efectuate numai
către ofițerii de control doping care au absolvit un curs
perfecționare și dețin un atestat în acest sens, eliberat
Agenție.
(2) Condițiile pe care trebuie să le îndeplinească
ofițer de control doping sunt:
a) să aibă vârsta minimă de 18 ani;
b) să dețină un atestat eliberat de Agenție;

de
de
de
un

3

c) să nu se afle în conflict de interese cu sportivul care
urmează să fie testat și/sau cu membrii personalului
asistent al acestuia.
(3) Ofițerul de control doping se află în conflict de
interese dacă are legături de rudenie cu sportivul testat,
dacă este implicat în viața personală a acestuia și dacă
are raporturi contractuale cu structurile sportive.
Art. 7. — (1) Agenția asigură instruirea ofițerilor de
control doping în cadrul unor programe de instruire care
cuprind următoarele:
a) pregătire teoretică aprofundată privind diferite tipuri
de activități operaționale ale controlului doping;
b) pregătire practică privind executarea corespunzătoare
a recoltării complete a probei.
(2) La absolvirea programului de instruire, ofițerii de
control doping susțin un examen în vederea acreditării.
Agenția acreditează pentru o perioadă de un an, prin
eliberarea unui atestat, ofițerii de control doping care și-au
însușit în bune condiții noțiunile teoretice și practice ale
programului.
(3) Ofițerii de control doping sunt instruiți cu privire la
principalele aspecte ale controlului doping înaintea fiecărei
acțiuni și sunt reexaminați din 3 în 3 luni.
(4) După expirarea termenului prevăzut la alin. (2),
ofițerii de control doping sunt examinați în vederea
reacreditării.
Art. 8. — Ofițerul de control doping are următoarele
obligații:
a) să se legitimeze față de sportiv, folosind legitimația
oficială de identificare, prevăzută cu fotografie, precum și
delegația, eliberate de Agenție;
b) să țină permanent sportivul sub observație, din
momentul înmânării invitației și până la finalizarea ședinței
de recoltare a probei biologice;
c) să verifice și să confirme identitatea sportivului pe
baza actelor prevăzute la art. 18. Orice neconcordanță în
confirmarea identității sportivului este consemnată în
formularul suplimentar de raport — comentarii și raportată
Agenției, care inițiază cercetări privind o posibilă încălcare
a reglementărilor anti-doping.
SECȚIUNEA a 3-a
Selecția sportivilor

Art. 9. — (1) Sportivii sunt selecționați pentru testarea
doping astfel:
a) în competiție — prin ierarhizare, prin tragere la sorți
și prin nominalizare;
b) în afara competiției — prin tragere la sorți și prin
nominalizare.
(2) Criteriile specifice pe baza cărora sportivii sunt
selecționați pentru testarea țintă sunt:
a) accidentări repetate;
b) retragerea sau absența de la competiția unde era
planificată participarea;
c) retragerea din viața sportivă;
d) sportivii care se află în perioada de suspendare ca
urmare a consecințelor încălcării reglementărilor anti-doping;
e) sportivii pregătiți de antrenorii care au avut în cariera
lor mai mulți sportivi care au încălcat reglementările antidoping;

4

MONITORUL OFICIAL AL ROMÂNIEI, PARTEA I, Nr. 960/29.XI.2006

f) revenirea în viața sportivă după retragere;
g) comportament și/sau constituție care trădează
dopajul;
h) ameliorarea neașteptată a performanțelor;
i) schimbarea bruscă a adresei sportivului într-o
localitate îndepărtată, greu accesibilă;
j) istoricul performanțelor obținute;
k) detalii despre controalele doping anterioare;
l) reluarea activității de către sportiv după o perioadă de
suspendare;
m) existența unor informații sigure, provenite de la o
terță parte, că utilizează substanțe interzise și/sau metode
interzise.
Art. 10. — (1) În competiție și în afara competiției, la
sporturile individuale, cluburile sportive pot solicita control
doping numai pentru sportivii proprii.
(2) În competiție, la sporturile pe echipe, selecția
jucătorilor pentru controlul doping se face prin tragere la
sorți în mod egal pentru ambele echipe.
(3) În afara competiției, la sporturile pe echipe, selecția
sportivilor pentru controlul doping se face prin nominalizare
sau prin tragere la sorți.
Art. 11. — (1) Observatorul federal are obligația să
prezinte la ședința tehnică lista cu jucătorii celor două
echipe, inclusiv rezervele, și numărul corespunzător de pe
tricou.
(2) Ofițerii de control doping au dreptul să participe la
ședința tehnică, iar organizatorii sau reprezentanții
structurilor sportive au obligația să permită accesul ofițerului
de control doping la ședințele tehnice.
Art. 12. — (1) Tragerea la sorți are loc în pauza
meciului pentru jocurile cu două reprize. În cazul jocurilor
cu mai multe reprize, tragerea la sorți are loc în ultima
pauză.
(2) Tragerea la sorți se efectuează în prezența
observatorului federal al meciului respectiv și a
reprezentanților desemnați de către fiecare echipă.
(3) Tragerea la sorți se face de către reprezentanții
celor două echipe, care extrag un număr egal de bilete
sigilate, corespunzătoare echipei adverse. Totodată, sunt
extrase cel puțin câte două bilete de rezervă pentru fiecare
echipă, care vor fi marcate cu litera îR“ și cu numărul de
ordine.
(4) În cazul în care un jucător suferă, după tragerea la
sorți, o accidentare gravă care necesită spitalizare,
jucătorul de rezervă selecționat primul prin extragere este
chemat la controlul doping. Dacă acesta nu se poate
prezenta la controlul doping, este chemat la controlul
doping cel de-al doilea jucător de rezervă extras.
(5) Biletele sigilate extrase sunt semnate de
reprezentanții celor două echipe și de observatorul federal
și sunt păstrate în plic sigilat de către ofițerul de control
doping. Plicul și biletele extrase se desigilează, după
fluierul final al meciului, fie în prezența doar a
observatorului federal, fie în prezența reprezentanților celor
două echipe și a observatorului federal, pentru a fi
cunoscute numele jucătorilor selecționați pentru controlul
doping.
Art. 13. — (1) Modalitatea de extragere rămâne la
latitudinea Agenției, care are dreptul să decidă ca tragerea

la sorți să se facă în funcție de posturile ocupate de
jucători în echipă, pentru creșterea eficienței controlului
doping, având în vedere efectele substanțelor și/sau
metodelor interzise asupra diferitelor calități motrice.
(2) Dacă un jucător este eliminat în timpul meciului,
acesta trebuie să rămână disponibil în eventualitatea în
care a fost tras la sorți sau a fost nominalizat de Agenție.
Art. 14. — (1) Agenția are dreptul să nominalizeze la
finalul competiției și alți sportivi pentru controlul doping, în
afara celor selecționați.
(2) Agenția poate selecționa pentru testarea doping și
sportivi care nu sunt incluși în Lotul de testare înregistrat.
SECȚIUNEA a 4-a
Înștiințarea sportivilor

Art. 15. — (1) Sportivii selecționați pentru testarea
doping sunt înștiințați pe bază de invitație scrisă înmânată
direct de ofițerul de control doping, potrivit anexelor nr. 2a)
și 2b).
(2) Sportivii sunt înștiințați, în cazul controlului doping în
afara competiției și în cazul testărilor țintă, fără aviz
prealabil, în orice loc s-ar afla, pe bază de invitație scrisă
înmânată de ofițerul de control doping, în ziua efectuării
controlului doping.
(3) În cazul controlului doping, sportivul este însoțit
permanent de către ofițerul de control doping, din
momentul înmânării invitației până la finalizarea ședinței de
recoltare.
Art. 16. — (1) Sportivul semnează invitația, la cererea
ofițerului de control doping, confirmând în acest fel
acceptarea prezentării la testul doping.
(2) Dacă sportivul refuză să semneze invitația prevăzută
la alin. (1), este informat de ofițerul de control doping cu
privire la posibilele consecințe ale refuzului. Ofițerul de
control doping consemnează refuzul în formularul
suplimentar de raport — comentarii, iar Agenția inițiază
cercetări privind o posibilă încălcare a reglementărilor
anti-doping.
Art. 17. — (1) În cazul în care ofițerul de control doping
nu găsește sportivul la locul și în intervalul de timp
comunicate Agenției în condițiile prevăzute la art. 51 din
Legea nr. 227/2006, acesta are obligația să îl aștepte timp
de o oră. Ofițerul de control doping consemnează în
formularul suplimentar de raport — comentarii următoarele
aspecte: momentul exact al sosirii sale, intervalul de timp
în care a așteptat, detalii despre persoanele cu care a
intrat în dialog, precum și conținutul conversației cu
acestea.
(2) Agenția depune eforturi rezonabile pentru localizarea
și înștiințarea sportivilor cu privire la efectuarea controlului
doping, având dreptul să decidă transformarea unei testări
fără aviz prealabil într-una cu aviz prealabil. Acest fapt se
înregistrează la Direcția testare și programe socialeducative din cadrul Agenției.
(3) După fiecare test neefectuat, Agenția înștiințează,
prin poștă și/sau fax securizat, sportivul, clubul sportiv la
care acesta este legitimat și federația sportivă națională de
specialitate asupra acestui aspect.

MONITORUL OFICIAL AL ROMÂNIEI, PARTEA I, Nr. 960/29.XI.2006
(4) Înregistrarea a 3 teste neefectuate într-o perioadă de
18 luni se sancționează cu suspendare din activitatea
sportivă de la minimum 3 luni la maximum 2 ani.
(5) Prin test neefectuat se înțelege o încălcare a
reglementărilor anti-doping care implică absența sportivului
de la locul și în intervalul de timp comunicate Agenției.
Art. 18. — (1) Stabilirea identității unui sportiv selectat
pentru testarea doping se face pe baza unui act de
identitate, și anume: carte de identitate, pașaport, permis
de conducere, carnet de student, legitimație de serviciu ori
de sportiv sau orice alt document oficial prevăzut cu
fotografia și numele sportivului.
(2) În lipsa unui document de identitate sportivul va fi
recunoscut de reprezentant, iar ofițerul de control doping
va consemna această situație în formularul suplimentar de
raport — comentarii.
Art. 19. — (1) În cazul controlului doping în competiție,
sportivul are obligația de a se prezenta la stația de control
doping cât mai curând posibil, în maximum 60 de minute
de la semnarea invitației pentru testul doping. Sportivului i
se poate acorda o perioadă de grație de 30 de minute.
(2) În situația în care sportivul nu se prezintă la control
până la expirarea perioadei de grație, ofițerul de control
doping consemnează acest fapt în formularul suplimentar
de raport — comentarii, iar Agenția inițiază cercetări privind
o posibilă încălcare a reglementărilor anti-doping.
(3) Orice situație care ar putea compromite testul,
observată de ofițerul de control doping pe timpul
supravegherii sportivului, se consemnează în formularul
suplimentar de raport — comentarii, iar Agenția inițiază
cercetări privind o posibilă încălcare a reglementărilor
anti-doping.
SECȚIUNEA a 5-a
Pregătirea ședinței de recoltare a probei

Art. 20. — (1) Agenția este responsabilă de
desfășurarea ședinței de recoltare a probei biologice, prin
observatorii și ofițerii de control doping delegați de Agenție.
(2) Ofițerul de control doping informează sportivul
asupra drepturilor și obligațiilor care îi revin pe parcursul
procesului de testare.
Art. 21. — (1) Pe parcursul procesului de testare
doping sportivul are următoarele drepturi:
a) de a avea un reprezentant;
b) de a solicita informații suplimentare cu privire la
procesul de recoltare a probei;
c) de a solicita efectuarea de modificări corespunzătoare
în procedura de recoltare a probei și ale echipamentului,
în cazul sportivilor cu handicap.
(2) Sportivul, după ce a luat cunoștință și a semnat
invitația pentru efectuarea testului doping, are dreptul de a
solicita o amânare pentru următoarele situații:
a) participarea la ceremonia de premiere;
b) participarea la evenimente legate de mass-media;
c) participarea la alte competiții;
d) realizarea unor exerciții de relaxare;
e) administrarea unui tratament medical necesar;
f) solicitarea unui reprezentant;

5

g) încheierea unei ședințe de antrenament în
desfășurare.
(3) Ofițerul de control doping consemnează în formularul
suplimentar de raport — comentarii motivele amânării
prezentării sportivului la stația de control doping și/sau
motivele părăsirii de către sportiv a stației de control
doping, iar Agenția inițiază cercetări privind o posibilă
încălcare a reglementărilor anti-doping.
Art. 22. — Sportivul are următoarele obligații pe
parcursul procesului de testare:
a) să se legitimeze;
b) să rămână permanent sub observația ofițerului de
control doping din momentul înmânării invitației și până la
finalizarea ședinței de recoltare;
c) să respecte procedura de recoltare a probei și să
răspundă de eventualele încălcări ale reglementărilor
anti-doping.
Art. 23. — (1) Ședința de recoltare a probei se
desfășoară în stația de control doping care trebuie să
îndeplinească cerințele prevăzute la art. 23 alin. (1) din
Legea nr. 227/2006 și să asigure intimitatea sportivilor,
securitatea probelor recoltate și a echipamentului.
(2) În cazul controalelor doping în afara competiției, fără
aviz prealabil, și a testărilor țintă, ședința de recoltare a
probei poate avea loc la cea mai apropiată stație de
control doping, la locurile de cazare ale sportivului în
perioada de pregătire sau la domiciliul acestuia.
Art. 24. — (1) Cerințele necesare amenajării stației de
control doping sunt următoarele:
a) stația de control doping trebuie să fie situată lângă
zona de antrenament sau de concurs și să fie clar
semnalizată, iar traseul până la stație să fie prevăzut cu
semne indicatoare;
b) stația de control doping este formată din 3 zone
delimitate distinct: zona de așteptare, zona de lucru și
zona de recoltare;
c) zona de așteptare este o cameră echipată cu:
scaune și băuturi nealcoolice în ambalaje sigilate originale,
exclusiv cele din carton;
d) zona de lucru este o cameră unde se desfășoară
ședința de recoltare a probelor, prevăzută cu: un frigider
pentru păstrarea probelor biologice, o masă și scaune;
e) zona de recoltare reprezintă un cabinet special
amenajat cu două toalete separate și o chiuvetă, echipat
cu materiale de igienizare care vor fi păstrate în
anticamera toaletei.
(2) Dacă un sportiv decide să consume băuturi și/sau
alimente aduse din afara stației, o va face pe propriul risc.
Ofițerul de control doping trebuie să îl informeze că o face
pe riscul său și consemnează acest lucru în formularul
suplimentar de raport — comentarii, semnat și de sportiv.
Art. 25. — Persoanele care au dreptul să asiste în
timpul ședinței de recoltare a probei pot fi:
a) un reprezentant al sportivului, ce asistă la ședința de
recoltare a probei, cu excepția momentului în care sportivul
emite proba de urină, când este însoțit numai de ofițerul
de control doping;
b) în cazul unui sportiv minor, un reprezentant care să
îl observe pe ofițerul de control doping atunci când
sportivul emite proba de urină, dar fără ca acest

6

MONITORUL OFICIAL AL ROMÂNIEI, PARTEA I, Nr. 960/29.XI.2006

reprezentant să observe în mod direct emiterea probei, în
afara cazului în care sportivul minor solicită acest lucru;
c) în cazul unui sportiv cu handicap, un reprezentant al
acestuia, ce asistă la ședința de recoltare a probei, cu
excepția momentului în care sportivul emite proba de urină;
d) un observator din partea Agenției, după caz;
e) un observator din partea Agenției Mondiale
Anti-Doping și a altor organizații internaționale anti-doping,
după caz.
Art. 26. — (1) În timpul desfășurării controlului doping
se utilizează numai echipamente de recoltare a probei,
recunoscute de către Agenția Mondială Anti-Doping.
(2) Documentele oficiale pe care le folosește ofițerul de
control doping sunt următoarele:
a) procesul-verbal de predare-primire a truselor prevăzut
în anexa nr. 3;
b) delegația emisă de Agenție prevăzută în anexa nr. 4;
c) invitația pentru testul doping în competiție prevăzută
în anexa nr. 2a);
d) invitația pentru testul doping în afara competiției
prevăzută în anexa nr. 2b);
e) formularul de control doping prevăzut în anexa nr. 5;
f) formularul suplimentar de raport — comentarii
prevăzut în anexa nr. 6;
g) formularul suplimentar de raport — declarație
referitoare la medicamente prevăzut în anexa nr. 7;
h) formularul de transport și predare a probelor doping
prevăzut în anexa nr. 8.
(3) Materialele oficiale pe care le folosește ofițerul de
control doping sunt următoarele:
a) trusă de testare cu elemente de siguranță intacte,
fără semne de deteriorare, și care asigură faptul că
identitatea sportivului nu poate fi divulgată prin folosirea
echipamentului selectat de sportiv;
b) echipamente de recoltare a probei, care trebuie să
fie sterile și sigilate înainte de utilizare;
c) instrumente pentru determinarea pH-ului și densității:
hârtie pentru determinarea pH-ului și densității, sigilate și
neexpirate, pH-metre și densitometre.
SECȚIUNEA a 6-a
Desfășurarea ședinței de recoltare a probei de urină

Art. 27. — Recoltarea probei de urină trebuie să se
realizeze astfel încât să se asigure:
a) că nu sunt compromise sănătatea și siguranța
sportivului și ale personalului de recoltare a probei;
b) îndeplinirea cerințelor standardului internațional pentru
testare al Agenției Mondiale Anti-Doping în ceea ce
privește calitatea și cantitatea probei, respectiv pH-ul între
5–7,5, densitatea specifică între 1,005 dacă se determină
cu un densitometru sau 1,010 dacă se determină cu hârtie
indicatoare de pH și densitate și 1,030 și o cantitate de
minim 75 ml pe probă sau de minim 100 ml dacă se
analizează și eritropoietina;
c) identificarea corectă și cu precizie a probei;
d) sigilarea în siguranță a probei.
Art. 28. — Recoltarea probei de urină începe cu
informarea sportivului asupra cerințelor recoltării probei și
se încheie cu sigilarea probei.

Art. 29. — Ofițerul de control doping are
responsabilitatea de a fi martor direct la emiterea probei
de urină și de a se asigura că fiecare probă este
recoltată, identificată și sigilată corect.
Art. 30. — În cazul sportivilor cu handicap, ofițerul de
control doping verifică echipamentul suplimentar sau alt tip
de echipament necesar în funcție de handicap, pentru a se
asigura că nu vor fi afectate identitatea și integritatea
probei.
Art. 31. — (1) Ofițerul de control doping instruiește
sportivul în vederea alegerii paharului de recoltare a probei
biologice și a trusei cu cele două recipiente, A și B.
(2) Dacă sportivul nu este mulțumit de echipamentul
ales, el poate alege un altul. Dacă sportivul nu este
mulțumit de niciun echipament disponibil pentru a fi ales,
ofițerul de control doping înregistrează acest fapt în
formularul suplimentar de raport — comentarii.
(3) Dacă ofițerul de control doping nu este de acord cu
opinia sportivului conform căreia toate echipamentele
disponibile sunt nesatisfăcătoare, îi aduce la cunoștință
sportivului că ședința de recoltare a probei trebuie
continuată și consemnează acest fapt în formularul
suplimentar de raport — comentarii.
(4) Dacă ofițerul de control doping este de acord cu
motivele prezentate de sportiv referitoare la faptul că toate
echipamentele disponibile pentru recoltare sunt
nesatisfăcătoare, trebuie să oprească ședința de recoltare
a probei de urină a sportivului și să înregistreze acest
lucru în formularul suplimentar de raport — comentarii.
Art. 32. — Sportivul trebuie să dețină controlul asupra
echipamentului de recoltare și asupra probei emise, cu
excepția cazului în care este solicitată asistență pentru
sportivii cu handicap.
Art. 33. — Ofițerul de control doping care este martor
la emiterea probei trebuie să fie de același sex cu
sportivul.
Art. 34. — (1) Ofițerul de control doping verifică în fața
sportivului dacă proba de urină emisă îndeplinește cerințele
standardului internațional pentru testare în ceea ce privește
cantitatea și calitatea.
(2) Ofițerul de control doping invită sportivul să
repartizeze proba de urină astfel: o cantitate de minimum
30 ml în recipientul B și minimum 45 ml în recipientul A
sau minimum 40 ml în recipientul B și 60 ml în recipientul
A, dacă se analizează și eritropoietina, și să le sigileze.
Sportivul trebuie să se asigure că o cantitate mică de
urină a rămas în paharul de recoltare.
Art. 35. — (1) Ofițerul de control doping verifică pH-ul
și densitatea specifică în urina rămasă în paharul de
recoltare, conform standardului internațional pentru testare.
(2) Dacă proba de urină emisă nu îndeplinește cerințele
standardului internațional pentru testare, referitoare la
calitate, ofițerul de control doping informează sportivul că
este necesar să emită a doua probă de urină, ce
reprezintă eșantionul adițional, utilizându-se un nou
echipament.
(3) Procedura de recoltare a eșantionului adițional se
desfășoară potrivit prevederilor art. 31–34.
Art. 36. — (1) În cazul în care cantitatea de urină este
insuficientă, sportivul este instruit de ofițerul de control

MONITORUL OFICIAL AL ROMÂNIEI, PARTEA I, Nr. 960/29.XI.2006
doping să aleagă echipamentul utilizat în sigilarea probei
parțiale, să îl deschidă, să toarne proba insuficientă în
recipientul A și să îl sigileze. Ofițerul de control doping
instruiește sportivul să verifice dacă recipientul a fost sigilat
corespunzător și înregistrează în formularul de control
doping volumul probei, ora sigilării acesteia, inițialele
ofițerului de control doping și ale sportivului, precum și
codul numeric al echipamentului utilizat în sigilarea probei
parțiale.
(2) Ofițerul de control doping informează sportivul că
trebuie să emită o probă suplimentară.
(3) Sportivul verifică înregistrarea corectă a codurilor
numerice ale recipientului A și al echipamentului utilizat în
sigilarea probei parțiale.
(4) Sportivul are responsabilitatea să dețină controlul
asupra probei parțiale sigilate până în momentul în care
acesta este pregătit să emită o probă suplimentară.
(5) Din momentul în care proba parțială a fost sigilată
și până când sportivul este pregătit să emită proba
suplimentară, acesta trebuie să rămână sub supraveghere
permanentă și să i se ofere posibilitatea de a se hidrata.
Art. 37. — (1) Procedura de recoltare a probei
suplimentare se desfășoară în conformitate cu prevederile
art. 31–34. Ofițerul de control doping instruiește sportivul în
vederea alegerii paharului de recoltare a probei
suplimentare.
(2) După emiterea probei suplimentare ofițerul de control
doping verifică, împreună cu sportivul, integritatea sigiliului
recipientului probei parțiale.
(3) Orice nereguli referitoare la integritatea sigiliului sunt
înregistrate de către ofițerul de control doping în formularul
suplimentar de raport — comentarii, iar Agenția inițiază
cercetări privind o posibilă încălcare a reglementărilor antidoping.
Art. 38. — Ofițerul de control doping îndrumă sportivul
să desigileze recipientul și să combine probele, asigurându-se
că proba/probele suplimentare este/sunt adăugată/adăugate
probei parțiale până când se recoltează cantitatea
prevăzută în standardul internațional pentru testare.
Art. 39. — (1) La sfârșitul ședinței de recoltare a probei
sportivul și/sau reprezentantul său, precum și ofițerul de
control doping semnează formularul de control doping
prevăzut în anexa nr. 5.
(2) Dacă sportivul refuză să semneze, ofițerul de control
doping completează formularul suplimentar de raport —
comentarii.
(3) Ofițerul de control doping trebuie să îi pună la
dispoziție sportivului o copie a formularului de control
doping.
(4) Ofițerul de control doping repartizează formularele
prevăzute la art. 26 alin. (2) lit. c)–h) în plicuri separate pe
care le sigilează și le predă Agenției, laboratorului de
control doping și persoanei care a solicitat controlul.
SECȚIUNEA a 7-a
Desfășurarea ședinței de recoltare a probelor de sânge

Art. 40. — Recoltarea probei de sânge a sportivului
trebuie să se realizeze astfel încât să se asigure că nu
sunt afectate sănătatea și siguranța sportivului și ale
personalului de recoltare a probei, că proba va avea

7

calitatea și cantitatea care să respecte cerințele analitice,
va fi identificată corect și cu precizie și va fi sigilată fără
a-i fi periclitată siguranța.
Art. 41. — Ofițerul de control doping are
responsabilitatea de a se asigura că fiecare probă este
recoltată, identificată și sigilată corect, depozitată
corespunzător și expediată în condiții de siguranță.
Art. 42. — Echipamentul de recoltare a probei de sânge
trebuie să conțină fie o eprubetă A, fie o eprubetă A și o
eprubetă B.
Art. 43. — (1) Ofițerul de control doping informează
sportivul asupra procedurii de recoltare a probei de sânge,
inclusiv asupra oricăror modificări ce pot interveni în cazul
sportivilor cu handicap.
(2) Dispozițiile art. 31 se aplică în mod corespunzător.
Art. 44. — (1) După ce setul de recipiente pentru
recoltarea probei a fost selectat, ofițerul de control doping
și sportivul trebuie să verifice că toate codurile numerice
coincid și că acest cod numeric este înregistrat corect de
către ofițerul de control doping.
(2) Dacă sportivul sau ofițerul de control doping
constată existența unei neconcordanțe referitoare la
codurile numerice, ofițerul de control doping îndrumă
sportivul să aleagă alt set și înregistrează acest fapt în
formularul suplimentar de raport — comentarii.
Art. 45. — (1) Cantitatea de sânge prelevată trebuie să
fie suficientă pentru a îndeplini cerințele analitice așa încât
analizele să poată fi realizate.
(2) În situația în care cantitatea de sânge care poate fi
prelevată de la sportiv din prima încercare este
insuficientă, oficialul care se ocupă cu recoltarea probei
sanguine va repeta procedura. Numărul maxim de încercări
este 3.
(3) Dacă toate încercările eșuează, oficialul care se
ocupă cu recoltarea probei sanguine informează ofițerul de
control doping. Ofițerul de control doping trebuie să încheie
recoltarea probei de sânge și să consemneze motivele
pentru care a încheiat recoltarea în formularul suplimentar
de raport — comentarii.
Art. 46. — Oficialul care se ocupă cu recoltarea probei
de sânge trebuie să îndepărteze echipamentul folosit la
recoltare și care nu mai este necesar pentru finalizarea
ședinței de recoltare a probei.
Art. 47. — Sportivul trebuie să sigileze proba în setul
de recipiente pentru recoltare, așa cum a fost instruit de
către ofițerul de control doping, iar ofițerul verifică în fața
sportivului dacă recipientele au fost sigilate corespunzător.
Art. 48. — Probele sigilate sunt păstrate în condiții
corespunzătoare, înainte de transportul lor la laboratorul de
control doping.
Art. 49. — Orice comportament al sportivului și/sau al
reprezentantului, orice abatere care ar putea compromite
recoltarea probei sunt înregistrate în formularul suplimentar
de raport — comentarii. În acest caz, Agenția inițiază
cercetări privind o posibilă încălcare a reglementărilor antidoping.
Art. 50. — Dacă există dubii asupra originii sau
autenticității probei, sportivului i se va cere să emită o
nouă probă. Dacă sportivul refuză să emită o nouă probă,
ofițerul de control doping consemnează acest fapt în

8

MONITORUL OFICIAL AL ROMÂNIEI, PARTEA I, Nr. 960/29.XI.2006

formularul suplimentar de raport — comentarii și anunță
Agenția, care inițiază cercetări privind o posibilă încălcare a
reglementărilor anti-doping.
Art. 51. — Dacă sportivul are observații asupra modului
de desfășurare a procedurii de recoltare a probei, acestea
sunt consemnate în formularul suplimentar de raport —
comentarii.
Art. 52. – Dispozițiile art. 37 se aplică în mod
corespunzător.
SECȚIUNEA a 8-a
Transportul probelor și al documentației aferente

Art. 53. — (1) Ofițerul de control doping, împuternicit de
Agenție, are obligația de a depozita probele în genți
speciale sigilate și de a le transporta în cel mai scurt timp
posibil la laboratorul de control doping.
(2) Transportul se încheie cu predarea probelor la
laboratorul de control doping în baza formularului de
transport și predare a probelor doping prevăzut în anexa
nr. 8.
(3) Formularul de control doping care însoțește probele
la laborator nu conține datele de identificare ale sportivului.
(4) Agenția coordonează și răspunde de transportul
probelor la laborator.
(5) Dacă primirea probelor cu documentația aferentă
sau a documentației referitoare la recoltarea probelor nu
este confirmată la destinație sau dacă integritatea ori
identitatea probei ar fi putut fi compromisă în timpul
transportului, lanțul de custodie va fi verificat de către
Agenție. În această situație, Agenția va hotărî dacă proba
respectivă va fi invalidată.
SECȚIUNEA a 9-a
Posibile abateri de la procedura de recoltare
a probelor biologice

Art. 54. — (1) Orice abatere de la procedura normală
de recoltare a probei biologice și care poate determina o
încălcare a reglementărilor anti-doping este consemnată de
către ofițerul de control doping în formularul suplimentar de
raport — comentarii, iar Agenția inițiază cercetări privind o
posibilă încălcare a reglementărilor anti-doping.
(2) Rezultatul respectivei cercetări se comunică
sportivului, federației sportive naționale, Agenției Naționale
pentru Sport, Comitetului Olimpic și Sportiv Român, clubului
sportiv și Agenției Mondiale Anti-Doping.
SECȚIUNEA a 10-a
Modificări necesare în procedura de testare a sportivilor
cu handicap

Art. 55. — Pentru sportivii cu handicap, toate aspectele
înștiințării și recoltării probei se realizează în conformitate
cu procedurile standard de înștiințare și de recoltare a
probei, dacă nu sunt necesare modificările corespunzătoare
acestora, prevăzute în prezentele norme metodologice.
Art. 56. — (1) În cazul sportivilor cu handicap, Agenția
acceptă modificările necesare în procedura de recoltare a
probei și ale echipamentului, în limita posibilităților. Toate
modificările procedurii standard de recoltare a probei pentru
sportivii cu handicap sunt înregistrate în formularul

suplimentar de raport — comentarii de către ofițerul de
control doping și raportate Agenției.
(2) Ofițerul de control doping are responsabilitatea
delegată de către Agenție de a autoriza modificări de
procedură atât timp cât acestea nu vor compromite
identitatea, securitatea și integritatea probei.
(3) Sportivii cu handicap fizic, senzorial și intelectual au
dreptul de a fi asistați de către reprezentanți.
(4) Când tipul de handicap impune utilizarea
permanentă a unor recipiente de recoltare a urinei sau
sonde de urină, înainte de a emite proba pentru testul
doping, sportivului i se solicită să elimite urina existentă în
asemenea sisteme.
CAPITOLUL III
Gestionarea rezultatelor
Art. 57. — (1) Responsabilitatea gestionării rezultatelor
controlului doping revine Agenției, care primește rezultatele
de la laboratorul de control doping sub forma buletinului de
analiză, prin înmânare directă sau fax securizat.
(2) Directorul Direcției testare și programe socialeducative primește din partea ofițerului de control doping
documentația sigilată, de la ședința de recoltare a probei,
prin înmânare directă.
Art. 58. — Documentația utilizată în testarea doping
împreună cu buletinele de analiză, în cazul unor rezultate
negative, sunt păstrate de Agenție timp de minimum 8 ani.
Art. 59. — (1) La primirea unui rezultat pozitiv, Agenția
analizează toată documentația utilizată în testarea doping
în vederea constatării eventualelor încălcări ale
reglementărilor anti-doping.
(2) Dacă există nereguli în procedura de recoltare a
probelor, Agenția, prin personalul autorizat cu gestionarea
rezultatelor, stabilește dacă acestea influențează validitatea
rezultatului.
(3) În cazul în care se consideră că aceste nereguli
influențează neîndoielnic validitatea rezultatului pozitiv,
Agenția declară testul nul, urmând ca sportivul să fie supus
unui nou control doping.
Art. 60. — (1) În cazul în care, în urma metodelor
analitice, laboratorul a constatat prezența raportului
testosteron—epitestosteron mai mare de 4/1, este
obligatorie o investigație suplimentară pentru a determina
dacă raportul se datorează unor stări fiziologice, patologice
sau originii exogene a utilizării substanței interzise.
Investigația poate include o revizuire a testelor anterioare.
În cazul în care un minim de 3 teste anterioare nu sunt
disponibile, sportivul este supus unui studiu longitudinal și
este testat fără aviz prealabil cel puțin o dată pe lună,
timp de 3 luni, sau se utilizează metoda analitică IRMS —
spectrometrie de masă cu raport izotopic.
(2) Dacă investigația indică faptul că valoarea crescută
a testosteronului endogen reprezintă o consecință a stării
fiziologice sau patologice a sportivului și nu a unei încălcări
a reglementărilor anti-doping, Agenția informează sportivul
despre rezultatele investigației și nu se vor lua măsuri
ulterioare. Proba sportivului este considerată negativă.
(3) Dacă investigația realizată de Agenție identifică
dovezi ale unei încălcări a reglementărilor anti-doping,

MONITORUL OFICIAL AL ROMÂNIEI, PARTEA I, Nr. 960/29.XI.2006
aceasta aplică reglementările referitoare la rezultatul pozitiv
constatat.
(4) Agenția poate contacta alte organizații anti-doping,
alte laboratoare de control doping sau Agenția Mondială
Anti-Doping pentru a verifica testele doping ale sportivului
efectuate pe parcursul timpului.
Art. 61. — (1) În cazul în care laboratorul raportează
prezența unei substanțe interzise sau a unei metode
interzise, la proba A, pentru care a fost acordată o scutire
pentru uz terapeutic, în concordanță cu standardul
internațional de acordare a scutirilor pentru uz terapeutic,
nu mai este necesar să se adopte alte măsuri. Dacă
sportivului i s-a acordat o scutire pentru uz terapeutic, dar
nivelul substanței interzise din proba biologică nu este în
concordanță cu scutirea acordată, atunci Agenția aplică
reglementările referitoare la rezultatul pozitiv constatat.
(2) Dacă rezultatul probei A este pozitiv și sportivului nu
i s-a acordat o scutire pentru uz terapeutic, Agenția aplică
reglementările referitoare la rezultatul pozitiv constatat.
Art. 62. — (1) Agenția înștiințează imediat sportivul și
solicitantul controlului doping despre reglementările antidoping încălcate, potrivit prevederilor Legii nr. 227/2006, și
asupra faptului că urmează să se întrunească comisia de
audiere, cu precizarea locului și datei de desfășurare a
ședinței de audiere.
(2) Notificarea sportivului cuprinde următoarele detalii
referitoare la desfășurarea ședinței de audiere:
a) data, ora și adresa locului unde se desfășoară
ședința de audiere;
b) numele, prenumele sportivului, ramura și disciplina
sportivă practicată de sportiv;
c) tipul testării — în competiție sau în afara competiției;
d) data și locul recoltării probei;
e) rezultatul pozitiv al probei A și detalii despre
substanța interzisă identificată;
f) dreptul sportivului de a solicita copii ale documentației
de laborator care includ informații prevăzute în Standardul
Internațional pentru Laboratoare;
g) reglementarea anti-doping încălcată;
h) dreptul sportivului de a solicita în cadrul audierilor
contraexpertiză prin analiza probei B, cheltuielile căzând în
sarcina lui, iar în cazul în care renunță la acest drept,
obligația de a da o declarație scrisă în acest sens;
i) dreptul sportivului de a avea un reprezentant, pe
cheltuiala sa;
j) dreptul sportivului de a prezenta la audieri probe și
martori în apărarea sa;
k) dreptul sportivului și/sau al reprezentantului sportivului
să asiste la identificarea, desigilarea și analiza probei B.
Art. 63. — (1) Agenția organizează audierea sportivului,
ocazie cu care sportivul poate solicita contraexpertiză sau
poate da o declarație scrisă din care să reiasă că renunță
la analiza probei B.
(2) Dacă sportivul solicită efectuarea contraexpertizei,
aceasta trebuie să fie analizată într-un laborator acreditat
de Agenția Mondială Anti-Doping.
(3) Agenția contactează laboratorul și stabilește
împreună cu acesta data contraexpertizei.

*) Anexele nr. 1—8 sunt reproduse în facsimil.

9

(4) Agenția înștiințează sportivul despre data la care va
avea loc contraexpertiza, în termen de 5 zile lucrătoare de
la primirea solicitării din partea sportivului.
(5) Termenul pentru contraexpertiză poate fi prelungit
prin acord reciproc între sportiv, Agenție și laborator.
(6) În cazul în care nici sportivul și nici reprezentantul
său nu pot asista la identificarea, desigilarea și analiza
probei B, Agenția sau laboratorul acreditat desemnează,
din oficiu, o persoană independentă.
(7) În cazul în care sportivul renunță la contraexpertiză,
Agenția poate decide efectuarea acesteia și contactează un
laborator acreditat.
(8) Dacă rezultatul contraexpertizei nu confirmă
rezultatul analizei probei A, Agenția înștiințează sportivul că
proba a fost declarată negativă și că este nevinovat.
(9) Dacă rezultatul contraexpertizei confirmă rezultatul
probei A sau dacă sportivul a renunțat la analiza probei B
în condițiile alin. (1), Agenția convoacă comisia de audiere,
care emite o decizie prin care constată reglementarea antidoping care a fost încălcată.
(10) În baza deciziei comisiei de audiere și a dosarului
în cauză, comitetul pentru stabilirea sancțiunii stabilește
sancțiunea pentru fapta respectivă.
(11) Agenția comunică sancțiunea sportivului, federației
sportive naționale de specialitate, Agenției Naționale pentru
Sport, Comitetului Olimpic și Sportiv Român, federației
internaționale corespunzătoare și Agenției Mondiale AntiDoping.
(12) Federația sportivă națională are obligația să
urmărească aplicarea sancțiunii.
Art. 64. — Sportivul poate apela decizia la comisia de
apel care funcționează pe lângă Agenție și la Curtea de
arbitraj sportiv de la Lausanne.
CAPITOLUL IV
Dispoziții finale
Art. 65. — Regulamentele de organizare și funcționare
a comisiei de acordare a scutirilor pentru uz terapeutic, a
comisiei de audiere a sportivilor și a personalului asistent
al sportivilor care au încălcat reglementările anti-doping, a
comisiei de apel și a comitetului pentru stabilirea
sancțiunilor se aprobă prin ordin al președintelui Agenției,
în 30 de zile de la data intrării în vigoare a prezentei
hotărâri.
Art. 66. — Agenția recunoaște, în condiții de
reciprocitate, potrivit art. 1 din Protocolul adițional la
Convenția împotriva dopajului (Strasbourg, 1989), adoptat la
Varșovia la 12 septembrie 2002, ratificat de România prin
Legea nr. 302/2006, publicată în Monitorul Oficial al
României, Partea I, nr. 605 din 13 iulie 2006, competența
organizațiilor anti-doping ale statelor părți la Convenția
împotriva dopajului (Strasbourg, 1989) de a efectua
controale doping sportivilor români aflați pe teritoriul statelor
respective.
Art. 67. — Anexele nr. 1—8*) fac parte integrantă din
prezentele norme metodologice.

ANEXA Nr. 1
la normele metodologice

10

MONITORUL OFICIAL AL ROMÂNIEI, PARTEA I, Nr. 960/29.XI.2006

MONITORUL OFICIAL AL ROMÂNIEI, PARTEA I, Nr. 960/29.XI.2006

11
ANEXA Nr. 2a)
la normele metodologice

12

MONITORUL OFICIAL AL ROMÂNIEI, PARTEA I, Nr. 960/29.XI.2006
ANEXA Nr. 2b)
la normele metodologice

MONITORUL OFICIAL AL ROMÂNIEI, PARTEA I, Nr. 960/29.XI.2006

13
ANEXA Nr. 3
la normele metodologice

14

MONITORUL OFICIAL AL ROMÂNIEI, PARTEA I, Nr. 960/29.XI.2006
ANEXA Nr. 4
la normele metodologice

MONITORUL OFICIAL AL ROMÂNIEI, PARTEA I, Nr. 960/29.XI.2006

15
ANEXA Nr. 5
la normele metodologice

16

MONITORUL OFICIAL AL ROMÂNIEI, PARTEA I, Nr. 960/29.XI.2006
ANEXA Nr. 6
la normele metodologice

MONITORUL OFICIAL AL ROMÂNIEI, PARTEA I, Nr. 960/29.XI.2006

17
ANEXA Nr. 7
la normele metodologice

18

MONITORUL OFICIAL AL ROMÂNIEI, PARTEA I, Nr. 960/29.XI.2006
ANEXA Nr. 8
la normele metodologice

MONITORUL OFICIAL AL ROMÂNIEI, PARTEA I, Nr. 960/29.XI.2006

19

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 149/2002 privind stabilirea
și ajustarea tarifelor pentru furnizarea serviciilor publice de alimentare cu apă și de canalizare
în municipiul Ploiești
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 149/2002
privind stabilirea și ajustarea tarifelor pentru furnizarea
serviciilor publice de alimentare cu apă și de canalizare în
municipiul Ploiești, publicată în Monitorul Oficial al
României, Partea I, nr. 145 din 26 februarie 2002, se
modifică și se completează după cum urmează:
1. La articolul 2 se introduce un nou alineat, alineatul (2),
cu următorul cuprins:
î(2) Concesionarul poate solicita modificarea tarifelor de
bază pentru alimentarea cu apă potabilă și canalizare în
situațiile și în condițiile prevăzute în contractul de
concesiune. Modificarea tarifelor de bază se avizează de
către Autoritatea Națională de Reglementare pentru

Serviciile Publice de Gospodărie Comunală, învestită cu
competență exclusivă în acest scop.“
2. După articolul 3 se introduce un nou articol, articolul 4,
cu următorul cuprins:
îArt. 4. — Contractul de concesiune se transmite
Autorității Naționale de Reglementare pentru Serviciile
Publice de Gospodărie Comunală, care își exercită
atribuțiile în conformitate cu dispozițiile prezentei hotărâri.“
3. Anexele nr. 1 și 2 se înlocuiesc cu anexele nr. 1 și 2*)
la prezenta hotărâre.
4. În tot cuprinsul hotărârii denumirea îOficiul
Concurenței“ se înlocuiește cu denumirea îAutoritatea
Națională de Reglementare pentru Serviciile Publice de
Gospodărie Comunală“.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.643.
*) Anexele nr. 1 și 2 sunt reproduse în facsimil.
ANEXA Nr. 1
STABILIREA TARIFELOR DE BAZĂ

20

MONITORUL OFICIAL AL ROMÂNIEI, PARTEA I, Nr. 960/29.XI.2006
ANEXA Nr. 2

AJUSTAREA TARIFELOR

MONITORUL OFICIAL AL ROMÂNIEI, PARTEA I, Nr. 960/29.XI.2006

21

22

MONITORUL OFICIAL AL ROMÂNIEI, PARTEA I, Nr. 960/29.XI.2006
GUVERNUL ROMÂNIEI

HOTĂRÂRE
pentru stabilirea nivelului reducerii sumei de rambursat din volumul creditului acordat în condițiile
Legii nr. 231/2005 privind stimularea investițiilor în agricultură, diferențiat în funcție de tipul
proiectului de investiții, pentru anul 2006, precum și pentru modificarea Normelor metodologice
pentru aplicarea prevederilor Legii nr. 231/2005 privind stimularea investițiilor în agricultură,
aprobate prin Hotărârea Guvernului nr. 934/2005
În temeiul art. 108 din Constituția României, republicată, și al art. 11 alin. (2) din Legea nr. 231/2005 privind
stimularea investițiilor în agricultură, cu modificările ulterioare,
Guvernul României adoptă prezenta hotărâre.
Art. I. — Se stabilește nivelul reducerii sumei de
rambursat din volumul creditului acordat în condițiile Legii
nr. 231/2005 privind stimularea investițiilor în agricultură,
publicată în Monitorul Oficial al României, Partea I, nr. 608
din 13 iulie 2005, cu modificările ulterioare, diferențiat în
funcție de tipul proiectului de investiții, potrivit anexei care
face parte integrantă din prezenta hotărâre.
Art. II. — Normele metodologice pentru aplicarea
prevederilor Legii nr. 231/2005 privind stimularea investițiilor
în agricultură, aprobate prin Hotărârea Guvernului
nr. 934/2005, publicată în Monitorul Oficial al României,
Partea I, nr. 784 din 29 august 2005, se modifică după
cum urmează:
1. La articolul 12, litera b) va avea următorul cuprins:
îb) plata reducerii de până la 50% din creditele
acordate beneficiarilor care se încadrează în prevederile
art. 11 din lege;“.

2. Articolul 19 va avea următorul cuprins:
îArt. 19. — Prevederile art. 16 și 17 sunt aplicabile
numai pentru investitorii prevăzuți la art. 6 din lege, care
nu beneficiază de:
a) cofinanțare pentru investițiile finanțate din programe
comunitare;
b) cofinanțare publică nerambursabilă de la bugetul de
stat pentru proiectele de investiții care fac obiectul
Ordonanței de urgență a Guvernului nr. 59/2006 privind
asigurarea de la bugetul de stat a cofinanțării publice
nerambursabile pentru proiectele de investiții din cadrul
Programului SAPARD;
c) susținere din fonduri bugetare pentru achiziția de
animale pentru reproducție care face obiectul Hotărârii
Guvernului nr. 1.583/2006 pentru susținerea din fonduri
bugetare a achiziției de animale de reproducție.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.645.
ANEXĂ
NIVELUL

reducerii sumei de rambursat din volumul creditului acordat în condițiile Legii nr. 231/2005
privind stimularea investițiilor în agricultură, diferențiat în funcție de tipul proiectului de investiții

Nr.
crt.

1.
2.
3.

Tipul proiectului de investiții

Achiziționarea de tractoare agricole noi
Achiziționarea de mașini, utilaje agricole pentru ferme vegetale și zootehnice
Investiții în depozite pentru cereale și oleaginoase

Nivelul reducerii
sumei de rambursat
din creditul acordat
conform Legii
nr. 231/2005 (50%)

50%
25%
30%

23

MONITORUL OFICIAL AL ROMÂNIEI, PARTEA I, Nr. 960/29.XI.2006

Nr.
crt.

4.

5.

Tipul proiectului de investiții

Nivelul reducerii
sumei de rambursat
din creditul acordat
conform Legii
nr. 231/2005 (50%)

Achiziționarea de material biologic pentru o singură populare a fermelor:
— vaci de lapte, inclusiv bubaline;
— îngrășătorii de taurine;
— ovine;
— caprine;
— îngrășătorii de berbecuți;
— găini ouătoare;
— pui de carne;
— îngrășătorii de porci;
— struți.
Proiectele de investiții cofinanțate din fonduri nerambursabile în cadrul unor programe
comunitare, proiectele de investiții care fac obiectul Ordonanței de urgență
a Guvernului nr. 59/2006 privind asigurarea de la bugetul de stat a cofinanțării publice
nerambursabile pentru proiectele de investiții din cadrul Programului SAPARD,
precum și proiectele susținute din fonduri bugetare pentru achiziția de animale
pentru reproducție care face obiectul Hotărârii Guvernului nr. 1.583/2006 pentru susținerea
din fonduri bugetare a achiziției de animale de reproducție

50%

0%

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind aprobarea Normelor tehnice pentru proiectarea și execuția conductelor de alimentare
din amonte și de transport gaze naturale
Având în vedere dispozițiile art. 8 lit. d) din Legea gazelor nr. 351/2004, cu modificările și completările ulterioare,
în temeiul prevederilor art. 10 alin. (4) și (5) din Legea gazelor nr. 351/2004, cu modificările și
completările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. 1. — Se aprobă Normele tehnice pentru proiectarea
și execuția conductelor de alimentare din amonte și de
transport gaze naturale, prevăzute în anexa*) care face
parte integrantă din prezenta decizie.
Art. 2. — Compartimentele de resort din cadrul
Autorității Naționale de Reglementare în Domeniul Gazelor

Naturale, operatorul de transport, operatorii conductelor de
alimentare din amonte, agenții economici autorizați, precum
și persoanele fizice autorizate vor duce la îndeplinire
prevederile prezentei decizii.
Art. 3. — Prezenta decizie se publică în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 7 noiembrie 2006.
Nr. 1.220.

*) Anexa se publică ulterior în Monitorul Oficial al României, Partea I, nr. 960 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

24

MONITORUL OFICIAL AL ROMÂNIEI, PARTEA I, Nr. 960/29.XI.2006

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
privind modificarea și completarea Ordinului nr. 3.109/2003 pentru punerea în aplicare
a Normelor privind metodologia de calcul și evidență a rezervelor tehnice minimale
pentru activitatea de asigurări generale
În temeiul prevederilor art. 4 alin. (27) și ale art. 21 alin. (7) din Legea nr. 32/2000 privind activitatea de
asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din 2 noiembrie 2006, prin care s-au adoptat
modificările și completările la Normele privind metodologia de calcul și evidență a rezervelor tehnice minimale pentru
activitatea de asigurări generale, puse în aplicare prin Ordinul președintelui Comisiei de Supraveghere a Asigurărilor
nr. 3.109/2003, publicat în Monitorul Oficial al României, Partea I, nr. 770 din 3 noiembrie 2003,
președintele Comisiei de Supraveghere a Asigurărilor emite următorul ordin:
Art. I. — Normele privind metodologia de calcul și
evidență a rezervelor tehnice minimale pentru activitatea de
asigurări generale, puse în aplicare prin Ordinul
președintelui Comisiei de Supraveghere a Asigurărilor
nr. 3.109/2003, publicat în Monitorul Oficial al României,
Partea I, nr. 770 din 3 noiembrie 2003, se modifică și
completează după cum urmează:
1. La articolul 1, după alineatul (5) se introduce un nou
alineat, alineatul (6), cu următorul cuprins:
î(6) Rezerva de beneficii și risturnuri se constituie pentru
contractele de asigurări la care se prevăd reduceri de
primă, în cazul reînnoirii acestora, și/sau restituiri de primă,
în cazul participării asiguraților la profitul asigurătorilor.“
2. La articolul 3, alineatul (3) va avea următorul cuprins:
î(3) Elementele care se iau în considerare în calculul
rezervei de daune sunt: valoarea estimată a despăgubirii

cuvenite pentru dauna avizată, în limita sumei asigurate,
cheltuielile cu constatarea și evaluarea pagubei, aferente
serviciilor prestate de terțe persoane, și costurile de
lichidare a daunei, aferente serviciilor prestate de terțe
persoane.“
3. La articolul 3, după alineatul (6) se introduce un nou
alineat, alineatul (7), cu următorul cuprins:
î(7) Dacă indemnizația de asigurare se va plăti sub
formă de anuități, rezerva de daune va fi calculată prin
metode actuariale.“
Art. II. — Prezentul ordin va intra în vigoare la data de
1 ianuarie 2007.
Art. III. — Direcția generală stabilitate financiară și
actuariat din cadrul Comisiei de Supraveghere a
Asigurărilor asigură ducerea la îndeplinire a prevederilor
prezentului ordin.

Președintele Comisiei de Supraveghere a Asigurărilor,
Angela Toncescu
București, 6 noiembrie 2006.
Nr. 113.129.

COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind activele admise să acopere rezervele tehnice brute
pentru asigurătorul care practică activitatea de asigurări generale, dispersia activelor admise
să acopere rezervele tehnice brute, precum și coeficientul de lichiditate
În temeiul prevederilor art. 4 alin. (27) și ale art. 22 alin. (1) din Legea nr. 32/2000 privind activitatea de
asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din 2 noiembrie 2006, prin care s-au adoptat
Normele privind activele admise să acopere rezervele tehnice brute pentru asigurătorul care practică activitatea de
asigurări generale, dispersia activelor admise să acopere rezervele tehnice brute, precum și coeficientul de lichiditate,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind activele
admise să acopere rezervele tehnice brute pentru
asigurătorul care practică activitatea de asigurări generale,
dispersia activelor admise să acopere rezervele tehnice

brute, precum și coeficientul de lichiditate, cuprinse în
anexa care face parte integrantă din prezentul ordin.
Art. 2. — Prezentul ordin va intra în vigoare la data de
1 ianuarie 2007.

MONITORUL OFICIAL AL ROMÂNIEI, PARTEA I, Nr. 960/29.XI.2006
Art. 3. — La data intrării în vigoare a prezentului ordin
se abrogă următoarele acte normative:
a) Ordinul președintelui Comisiei de Supraveghere a
Asigurărilor nr. 3.110/2003 pentru punerea în aplicare a
Normelor privind categoriile de active admise să acopere
rezervele tehnice ale asigurătorului care practică asigurări
generale, reguli de dispersie a plasamentelor, precum și
coeficientul de lichiditate, publicat în Monitorul Oficial al
României, Partea I, nr. 770 din 3 noiembrie 2003;
b) Ordinul președintelui Comisiei de Supraveghere a
Asigurărilor nr. 3.109/2005 pentru punerea în aplicare a

25

Normelor privind rezervele tehnice pentru asigurările
generale, activele admise să le acopere și dispersia
activelor admise să acopere rezervele tehnice brute,
publicat în Monitorul Oficial al României, Partea I, nr. 615
din 15 iulie 2005.
Art. 4. — Direcția generală stabilitate financiară și
actuariat din cadrul Comisiei de Supraveghere a
Asigurărilor asigură ducerea la îndeplinire a prevederilor
prezentului ordin.

Președintele Comisiei de Supraveghere a Asigurărilor,
Angela Toncescu
București, 6 noiembrie 2006.
Nr. 113.130.
ANEXĂ

NORME
privind activele admise să acopere rezervele tehnice brute pentru asigurătorul care practică activitatea de asigurări
generale, dispersia activelor admise să acopere rezervele tehnice brute, precum și coeficientul de lichiditate
ARTICOLUL 1

(1) La investirea activelor admise să acopere rezervele
tehnice brute se va ține seama de tipul de activitate
desfășurată de asigurător, astfel încât să se asigure
randamentul, siguranța și tranzacționabilitatea investițiilor,
societatea de asigurare asigurând dispersia activelor
respective.
(2) Societățile de asigurare trebuie să își acopere
rezervele tehnice brute cu active congruente în conformitate
cu prevederile art. 6.
(3) Pentru activitățile desfășurate în statele membre,
activele admise să acopere rezervele tehnice brute trebuie
localizate pe teritoriul acestora.
ARTICOLUL 2

Categoriile de active admise să acopere rezervele
tehnice brute sunt:
A. Investiții:
(i) titluri de stat și bonuri de tezaur emise de
statele membre;
(ii) titluri emise de autorități ale administrației
publice locale;
(iii) obligațiuni și alte instrumente ale pieței
monetare și de capital, asimilate acestora,
tranzacționate pe o piață supravegheată;
(iv) acțiuni și alte participații cu randament variabil,
asimilate acestora, tranzacționate pe o piață
supravegheată;
(v) unități în organisme de plasament colectiv în
valori mobiliare și alte fonduri de investiții;
(vi) depozite și conturi curente la instituții de credit;
(vii) terenuri, construcții în proprietatea societăților;
(viii) împrumuturi.
B. Creanțe:
(i) creanțe de la asigurați și intermediari rezultând
din operațiuni de asigurare directe și acceptări
în reasigurare;
(ii) partea din rezervele tehnice aferente
contractelor cedate în reasigurare;
(iii) dobânzi de încasat aferente activelor admise
să acopere rezervele tehnice brute.

C. Altele:
(i) active corporale, altele decât terenuri și
construcții;
(ii) cheltuieli de achiziție reportate;
(iii) disponibilități în casierie.
ARTICOLUL 3

În evaluarea activelor admise să acopere rezervele
tehnice brute se vor respecta următoarele reguli:
a) activele admise să acopere rezervele tehnice brute
se evaluează la valoarea netă, respectiv fără includerea
cheltuielilor de achiziție;
b) activele admise să acopere rezervele tehnice brute
trebuie evaluate pe bază prudențială, avându-se în vedere
orice nerealizări viitoare. Activele corporale, altele decât
terenurile sau construcțiile, pot fi admise să acopere
rezervele tehnice brute numai dacă sunt evaluate pe baza
amortizării prudențiale;
c) împrumuturile acordate, în condițiile legii, societăților,
statului sau organizațiilor internaționale, autorităților locale
ori regionale și persoanelor fizice pot fi admise să acopere
rezervele tehnice brute numai dacă există suficiente garanții
cu privire la securitatea acestora, bazate pe situația celui
împrumutat, ipoteci, garanții bancare, garanții acordate de
societăți de asigurare sau alte forme de garanții;
d) valoarea creanțelor admise să acopere rezervele
tehnice brute trebuie calculată pe bază prudențială, avându-se
în vedere orice pierderi viitoare. Creanțele de la asigurați
și intermediari rezultând din operațiuni de asigurare directe
și acceptări în reasigurare pot fi acceptate ca acoperire
pentru rezervele de primă brute, până la nivelul acestora și
numai în măsura în care nu sunt restante de mai mult de
3 luni;
e) în cazul în care o filială a asigurătorului
administrează parțial sau în totalitate investițiile
asigurătorului, la aplicarea prevederilor art. 1—4 se va ține
seama de activele filialei, tratamentul activelor altor filiale
ale asigurătorului fiind similar;
f) cheltuielile de achiziție reportate pot fi acceptate ca
acoperire pentru rezervele tehnice numai în măsura în care
metoda de calcul al acestora este compatibilă cu calculul
rezervelor de primă;

26

MONITORUL OFICIAL AL ROMÂNIEI, PARTEA I, Nr. 960/29.XI.2006

g) terenurile și construcțiile pot fi acceptate ca acoperire
pentru rezervele tehnice brute numai în măsura în care
asigurătorul face dovada proprietății acestora și sunt libere
de sarcini. Actul doveditor al proprietății va fi transmis
odată cu situațiile financiare aferente exercițiului financiar
2006, urmând ca la fiecare raportare ulterioară asigurătorul
să declare pe propria răspundere dacă au intervenit sau
nu modificări în ceea ce privește situația proprietății;
h) construcțiile admise să acopere rezervele tehnice
brute de reasigurare vor fi asigurate împotriva tuturor
riscurilor la care sunt expuse, cel puțin la nivelul valorii
luate în considerare la acoperirea rezervelor tehnice brute,
în baza unei asigurări distincte încheiate cu un alt
asigurător, sau vor fi autoasigurate cu condiția cedării
riscului în reasigurare, în proporție de cel puțin 70%, unor
societăți de reasigurare de pe piața internațională.
ARTICOLUL 4
Reguli privind dispersia activelor admise să acopere
rezervele tehnice brute

(1) Asigurătorul care practică activitatea de asigurări
generale poate investi maximum:
1. 50% din rezervele tehnice brute în acțiuni, obligațiuni
și alte instrumente ale pieței de capital tranzacționate pe o
piață reglementată și supravegheată, precum și titluri de
participare la organisme de plasament colectiv în valori
mobiliare, cu respectarea pct. 2;
2. 5% din rezervele tehnice brute în acțiuni și alte titluri
negociabile tratate ca acțiuni, obligațiuni, titluri de credit și
alte instrumente ale pieței monetare sau de capital, precum
și titluri de participare la organisme de plasament colectiv
în valori mobiliare emise de aceeași entitate;
3. 40% din rezervele tehnice brute în terenuri și
construcții, cu respectarea pct. 4;
4. 10% din rezervele tehnice brute într-un teren sau o
clădire ori într-un număr de terenuri sau clădiri suficient de
apropiate unele de altele pentru a fi considerate efectiv ca
o singură investiție;
5. 90% din rezervele tehnice brute în depozite și
disponibilități la instituții de credit, dar nu mai mult de 25%
din rezervele tehnice brute într-o singură instituție de credit;
6. 10% din rezervele tehnice brute în active corporale,
altele decât terenuri și clădiri;
7. 3% din rezervele tehnice brute în disponibilități în
casierie;
8. 1% din rezervele tehnice brute pentru fiecare
împrumut, altele decât împrumuturile acordate instituțiilor de
credit, societăților de asigurare și societăților de investiții
dintr-un stat membru, dar nu mai mult de 5% din rezervele
tehnice brute în total împrumuturi.
(2) În cazul categoriilor de active admise să acopere
rezervele tehnice brute, altele decât cele prevăzute la
alin. (1), pentru care nu s-au prevăzut limite maxime, la
investirea acestora asigurătorul va respecta următoarele
reguli:
1. activele care acoperă rezervele tehnice brute trebuie
să fie diversificate și dispersate într-o astfel de manieră
încât să nu existe o utilizare excesivă a unei anumite
categorii de active, a unei piețe de investiții sau a unei
investiții;
2. investițiile în anumite tipuri de active, care prezintă
un risc ridicat fie datorită naturii activului, fie datorită stării
în care se află emitentul, trebuie restricționate la un nivel
prudențial;

3. limitările la anumite categorii de active trebuie să țină
seama de tratamentul reasigurărilor în calculul rezervelor
tehnice;
4. în cazul în care o filială a asigurătorului
administrează parțial sau în totalitate investițiile
asigurătorului, la aplicarea prevederilor art. 2—4 se va ține
seama de activele filialei, tratamentul activelor altor filiale
ale asigurătorului fiind similar;
5. când activele deținute includ împrumuturi sau
obligațiuni emise de anumite instituții de credit, aplicând
principiile prevăzute la acest articol, Comisia de
Supraveghere a Asigurărilor va ține seama de activele
deținute de respectivele instituții de credit. Acest tratament
poate fi aplicat doar atunci când instituția de credit are
sediul central într-un stat membru, este deținută în
întregime de respectivul stat membru și/sau de autoritățile
locale din statul respectiv și activitatea sa în conformitate
cu statutul constă în acordarea prin intermediari a
împrumuturilor garantate de stat sau autoritățile locale ori a
împrumuturilor acordate organismelor aflate în strânsă
legătură cu statul sau autoritățile locale.
ARTICOLUL 5
Coeficientul de lichiditate

(1) Coeficientul de lichiditate reprezintă raportul dintre
activele lichide și obligațiile pe termen scurt ale
asigurătorului față de asigurați.
(2) Activele lichide sunt:
a) titlurile de stat și obligațiunile emise de autoritățile
administrației publice locale;
b) depozitele bancare;
c) disponibilitățile în conturi curente și casierie;
d) valorile mobiliare tranzacționate pe piețe reglementate
și supravegheate, în următoarele condiții:
— în limita a 5% din totalul valorilor mobiliare emise de
aceeași entitate;
— în calculul activelor lichide obligațiunile vor fi
ponderate cu un coeficient de 0,75;
— în calculul activelor lichide acțiunile vor fi ponderate
cu un coeficient de 0,50;
e) titlurile de participare la organisme de plasament
colectiv în valori mobiliare (OPCVM), ponderate cu un
coeficient de 0,90, în limita a maximum 20% din activul
net pentru fiecare fond.
(3) Activele prevăzute la alin. (2) lit. d) și e) vor fi luate
în calcul în limita a 50% din totalul activelor lichide.
(4) Activele lichide grevate de sarcini nu sunt luate în
considerare la calculul coeficientului de lichiditate.
(5) Obligațiile asigurătorului față de asigurați, pe termen
scurt, sunt reprezentate de rezerva de daune brută.
(6) Asigurătorii au obligația de a avea coeficientul de
lichiditate pentru activitatea de asigurări generale de cel
puțin 1.
(7) Pentru activitățile desfășurate în statele membre,
activele lichide trebuie localizate pe teritoriul acestora.
ARTICOLUL 6
Reguli de congruență

(1) Acolo unde garanția prevăzută în contract este
exprimată într-o anumită monedă, angajamentele
asigurătorului sunt considerate a fi plătibile în acea
monedă.
(2) Acolo unde garanția prevăzută în contract nu este
exprimată într-o anumită monedă, angajamentele
asigurătorului sunt considerate a fi plătibile în moneda țării
în care este prezent riscul. Totuși, societățile de asigurare

27

MONITORUL OFICIAL AL ROMÂNIEI, PARTEA I, Nr. 960/29.XI.2006
pot opta pentru moneda în care sunt încasate primele,
dacă există un cadru adecvat adoptării unei astfel de
soluții. Acest lucru este posibil în cazul în care, din
momentul intrării în vigoare a contractului, este puțin
probabil ca o daună să fie plătită în moneda în care este
încasată prima și nu în moneda țării în care este prezent
riscul.
(3) Comisia de Supraveghere a Asigurărilor poate
autoriza asigurătorul ca acesta să ia în considerare, în
vederea asigurării riscului, moneda pe care acesta o
utilizează, în conformitate cu experiența dobândită, sau, în
lipsa experienței, moneda țării în care asigurătorul își are
sediul central, pentru contractele care acoperă riscurile
cuprinse în clasele 4, 5, 6, 7, 11, 12 și 13 (numai
răspunderea civilă a producătorilor), iar pentru contractele
care acoperă riscuri cuprinse în alte clase pentru care, în
funcție de natura riscurilor, asigurarea riscului se va face
într-o altă monedă decât cea care ar rezulta în urma
aplicării procedurilor de mai sus.
(4) Acolo unde s-a raportat o daună către un asigurător
care poate fi plătită într-o anumită monedă, alta decât cea
care rezultă din aplicarea procedurilor menționate mai sus,
angajamentele asigurătorului vor fi plătite în acea monedă
și, în special, în moneda stabilită de instanța
judecătorească sau printr-o înțelegere încheiată între
asigurător și asigurat.
(5) Acolo unde este sesizată o daună, exprimată într-o
monedă cunoscută dinainte de către asigurător, dar care
este diferită de moneda care rezultă din aplicarea
procedurilor de mai sus, angajamentele asigurătorului pot fi
plătite în acea monedă.
(6) Societățile de asigurare pot să nu își acopere
rezervele tehnice prin active congruente, dacă prin
aplicarea procedurilor de mai sus rezultă obligația acestora
ca pentru a respecta principiul de congruență să păstreze
activele într-o valută care să nu depășească mai mult de
7% din activele exprimate în alte valute.
(7) În cazul în care angajamentele pot fi plătite într-o
monedă, alta decât moneda unui stat membru, dacă
investițiile în acea monedă sunt reglementate, dacă
moneda este supusă unor restricții de transfer sau dacă,
din motive similare, moneda nu este potrivită pentru a

acoperi rezervele tehnice, societățile de asigurare nu sunt
obligate să respecte principiul de congruență.
(8) Societățile de asigurare pot deține active care nu
sunt congruente, pentru a acoperi o sumă care să nu
depășească mai mult de 20% din obligațiile lor într-o
anumită valută.
(9) În cazul în care obligațiile și activele sunt exprimate
în moneda unui stat membru, ele sunt considerate a fi
exprimate în euro.
ARTICOLUL 7
Active care nu sunt utilizate în acoperirea
rezervelor tehnice brute

Prevederile art. 1—4 nu se aplică activelor care nu sunt
utilizate pentru acoperirea rezervelor tehnice brute.
Asigurătorii care practică activitatea de asigurări generale
sunt liberi să hotărască asupra activelor respective, mobile
sau imobile, care se includ în activele lor totale.
ARTICOLUL 8

Nu vor fi acceptate ca acoperire pentru rezervele
tehnice aferente asigurărilor generale plasamentele în
instituții de credit sau în societăți de investiții care nu mai
derulează operațiuni curente în legătură cu obiectul lor de
activitate și/sau care sub orice formă și-au încetat
activitatea și/sau nu și-au respectat obligațiile față de terți.
ARTICOLUL 9

Categoriile de active menționate la art. 2 sunt admise
să acopere rezervele tehnice brute numai în situația în
care acestea nu sunt grevate de sarcini.
ARTICOLUL 10

Nerespectarea prevederilor prezentelor norme se
sancționează în condițiile și potrivit prevederilor art. 39 din
Legea nr. 32/2000 privind societățile de asigurare și
supravegherea asigurărilor, cu modificările și completările
ulterioare.
ARTICOLUL

11

Prezentele norme transpun art. 20, 21, 22 și 26 din
Directiva 92/49/CEE și anexa 1 la Directiva 88/357/CEE.

COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind rezervele tehnice pentru asigurările de viață,
activele admise să le acopere și dispersia activelor admise să acopere rezervele tehnice brute
În temeiul prevederilor art. 4 alin. (27), ale art. 22 alin. (1) și ale art. 27 alin. (1) din Legea nr. 32/2000 privind
activitatea de asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din 2 noiembrie 2006, prin care s-au adoptat
Normele privind rezervele tehnice pentru asigurările de viață, activele admise să le acopere și dispersia activelor admise
să acopere rezervele tehnice brute,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind rezervele
tehnice pentru asigurările de viață, activele admise să le
acopere și dispersia activelor admise să acopere rezervele
tehnice brute, cuprinse în anexa care face parte integrantă
din prezentul ordin.
Art. 2. — Prezentul ordin va intra în vigoare la data de
1 ianuarie 2007.

Art. 3. — La data intrării în vigoare a prezentului ordin
se abrogă următoarele acte normative:
a) Ordinul președintelui Comisiei de Supraveghere a
Asigurărilor nr. 3.111/2003 pentru punerea în aplicare a
Normelor privind condițiile pentru administrarea fondului
asigurărilor de viață, investirea și evaluarea activelor și

28

MONITORUL OFICIAL AL ROMÂNIEI, PARTEA I, Nr. 960/29.XI.2006

calculul rezervelor tehnice, publicat în Monitorul Oficial al
României, Partea I, nr. 770 din 3 noiembrie 2003;
b) Ordinul președintelui Comisiei de Supraveghere a
Asigurărilor nr. 3.110/2005 pentru punerea în aplicare a
Normelor privind rezervele tehnice pentru asigurările de
viață, activele admise să le acopere și dispersia activelor
admise să acopere rezervele tehnice brute, publicat în

Monitorul Oficial al României,
15 iulie 2005.

Partea I, nr. 615 din

Art. 4. — Direcția generală stabilitate financiară și
actuariat din cadrul Comisiei de Supraveghere a
Asigurărilor asigură ducerea la îndeplinire a prevederilor
prezentului ordin.

Președintele Comisiei de Supraveghere a Asigurărilor,
Angela Toncescu
București, 6 noiembrie 2006.
Nr. 113.131.
ANEXĂ

NORME
privind rezervele tehnice pentru asigurările de viață, activele admise să le acopere și dispersia activelor admise
să acopere rezervele tehnice brute
ARTICOLUL 1

(1) Asigurătorii care practică activitatea de asigurări de
viață trebuie să constituie rezerve tehnice, inclusiv rezerve
matematice, la un nivel care să le permită onorarea tuturor
obligațiilor asumate prin contractele de asigurare.
Valoarea acestor rezerve tehnice se determină în
conformitate cu următoarele principii:
A. Principii generale
(i) Valoarea rezervelor tehnice pentru asigurarea
de viață se calculează printr-o evaluare
actuarială prospectivă suficient de prudentă,
luând în considerare toate obligațiile viitoare
determinate de condițiile de asigurare pentru
fiecare contract de asigurare existent,
incluzând:
a) toate beneficiile garantate, inclusiv valorile
de răscumpărare garantate;
b) bonusurile la care asigurații, contractanții sau
beneficiarii sunt deja îndreptățiți, fie colectiv,
fie individual, indiferent de tipul bonusurilor
în cauză — dobândite, declarate sau
alocate;
c) toate opțiunile disponibile pentru asigurați,
contractanți sau beneficiari pe baza
termenilor contractului;
d) cheltuieli, inclusiv comisioane,
și din care se deduce valoarea primelor
viitoare datorate.
(ii) Rezerva de prime se calculează lunar prin
însumarea cotelor-părți din primele brute
subscrise aferente perioadelor neexpirate ale
contractelor de asigurare, astfel încât diferența
dintre volumul primelor brute subscrise și
această rezervă să reflecte primele brute
alocate părții din riscurile expirate la data
calculării. Această rezervă se calculează
separat pentru fiecare contract de asigurare.
(iii) Rezerva de daune se constituie și se
actualizează lunar, în baza estimărilor pentru
avizările de daune primite de asigurător, astfel
încât fondul creat să fie suficient pentru
acoperirea plății acestor daune. Rezerva de
daune se constituie pentru daunele raportate și
în curs de lichidare pentru fiecare contract de
asigurare la care s-a notificat producerea
evenimentului asigurat, pornindu-se de la
cheltuielile previzibile care vor fi efectuate în
viitor pentru lichidarea acestor daune.

(iv)

(v)

(vi)

(vii)

(viii)

(ix)

Asigurătorii au obligația de a întocmi și de a
menține o evidență distinctă a daunelor
avizate, care să permită Comisiei de
Supraveghere a Asigurărilor să controleze în
orice moment cuantumul și modalitatea de
constituire a rezervei de daune. Dacă
indemnizația de asigurare se va plăti sub
formă de anuități, rezerva de daune va fi
calculată prin metode actuariale.
Rezerva de beneficii și risturnuri se calculează
pentru contractele de asigurări de viață la care
se prevede dreptul asiguratului de a participa
la beneficiile obținute din fructificarea rezervei
matematice, conform obligațiilor asumate. De
asemenea, rezerva de beneficii și risturnuri se
constituie pentru contractele de asigurări de
viață la care se prevăd reduceri de primă, în
cazul reînnoirii acestora, și/sau restituiri de
primă, în cazul participării asiguraților la profitul
asigurătorilor.
Rezerva matematică se determină la valoarea
netă sau prin metoda Zillmer. Orice rezervă
matematică negativă va fi raportată și
evidențiată ca fiind egală cu zero.
O rezervă tehnică suplimentară se calculează
în cazul în care randamentul prezent sau
previzibil al activelor asigurătorului care practică
activitatea de asigurări de viață este insuficient
pentru a-și îndeplini angajamentele luate față
de asigurați în ceea ce privește rata dobânzii.
La determinarea valorii rezervelor tehnice se
permite utilizarea unei metode retrospective,
dacă se poate demonstra că rezervele tehnice
astfel rezultate nu sunt mai mici decât cele
care ar fi rezultat pe baza unui calcul
prospectiv suficient de prudent sau dacă nu se
poate utiliza o metodă prospectivă pentru tipul
de contract în cauză.
O evaluare prudentă nu este o evaluare
îconform celei mai bune estimări“, dar include
o marjă adecvată pentru variația adversă a
factorilor cu influență relevantă.
Metoda de evaluare pentru rezervele tehnice
trebuie să fie nu doar prudentă în sine, ci și
să aibă în vedere metoda de evaluare pentru
activele care acoperă rezervele tehnice în
cauză.

MONITORUL OFICIAL AL ROMÂNIEI, PARTEA I, Nr. 960/29.XI.2006
(x)

Rezervele tehnice se calculează separat pentru
fiecare contract. Se permite totuși utilizarea de
generalizări sau aproximări adecvate, dacă
acestea produc aproximativ același rezultat ca
și calculele individuale. Principiul calculării
separate nu împiedică în niciun fel constituirea
de rezerve suplimentare pentru riscuri generale
care nu sunt individualizate.
(xi) Când valoarea de răscumpărare a unui
contract de asigurare este garantată, valoarea
rezervelor matematice pentru acel contract de
asigurare va fi menținută permanent cel puțin
la nivelul valorii garantate.
(xii) Rezerva de daune neavizate se constituie și
se ajustează cel puțin la încheierea exercițiului
financiar, dacă reglementările interne ale
asigurătorului nu prevăd altfel, în baza
estimărilor acestuia, a datelor statistice sau a
calculelor actuariale pentru daunele întâmplate,
dar neavizate.
(xiii) Rezerva pentru riscuri neexpirate se calculează
pe baza estimării daunelor ce vor apărea după
închiderea exercițiului financiar, în cazul în
care se constată că daunele estimate în viitor
depășesc rezerva de prime constituită și, drept
urmare, rezerva de prime constituită nu va fi
suficientă pentru acoperirea daunelor ce vor
apărea în perioadele următoare.
B. Rata dobânzii utilizată se alege cu prudență, avându-se
în vedere următoarele considerente:
(i) în cazul în care contractele de asigurări de
viață prevăd o rată garantată a dobânzii,
aceasta poate varia în funcție de moneda în
care este exprimat contractul, cu condiția să
nu depășească 60% din rata dobânzii pentru
obligațiunile emise de statul în a cărui monedă
este exprimat contractul. De asemenea, rata
garantată a dobânzii va fi maximum 3,5%
pentru contractele de asigurări noi încheiate,
emise în lei, și maximum 2,5% pentru
contractele de asigurări noi încheiate, emise în
euro;
(ii) stabilirea unei rate maxime a dobânzii nu
implică faptul că asigurătorul este obligat să
folosească o rată atât de ridicată;
(iii) prevederile pct. (i) nu se aplică următoarelor
tipuri de contracte de asigurări:
1. asigurări de viață și anuități care sunt
legate de fonduri de investiții;
2. contracte de asigurări cu primă unică pentru
o perioadă de până la 8 ani;
3. contracte de asigurări fără participare la
beneficii și contracte de anuități fără valoare
de răscumpărare.
În ultimele două cazuri, la alegerea unei
rate prudente a dobânzii pot fi luate în
considerare moneda în care este exprimat
contractul și activele corespunzătoare
deținute în acel moment și, când activele
societății sunt evaluate la valoarea lor
actuală, randamentul anticipat al viitoarelor
active.
Rata dobânzii folosită nu poate depăși
randamentul previzionat al activelor, avându-se
în vedere și o deducere adecvată.
C. Elementele statistice de evaluare și de alocare a
cheltuielilor vor fi selectate cu prudență, avându-se în

29

vedere obligațiile asumate, tipul de poliță și costurile
administrative și comisioanele care se estimează că vor fi
plătite.
D. În cazul contractelor cu participare la rezultatul
investițional, metoda de calcul al rezervelor tehnice poate
lua în considerare, fie implicit, fie explicit, toate tipurile de
bonusuri viitoare, în concordanță atât cu proiecțiile viitoare,
cât și cu metoda actuală de distribuire a bonusurilor.
E. Evaluarea cheltuielilor viitoare se poate face implicit,
de exemplu utilizând valoarea viitoare a primelor nete de
taxe de gestionare. Totuși, evaluarea generală, implicită
sau explicită, trebuie să fie mai mare sau egală cu o
estimare prudențială a viitoarelor cheltuieli relevante.
F. Metoda de calcul al rezervelor tehnice nu va suferi
modificări de la un an la altul ca urmare a unor modificări
arbitrare aduse metodei sau bazelor de calcul și va fi de
natură să permită recunoașterea repartizării beneficiilor în
mod adecvat.
(2) Asigurătorii care practică activitatea de asigurări de
viață sunt obligați să pună la dispoziție publicului, la
cerere, principiile și metodele utilizate la calculul rezervelor
tehnice, inclusiv al rezervelor pentru beneficii și risturnuri.
(3) Asigurătorii care practică activitatea de asigurări de
viață trebuie să își acopere rezervele tehnice brute, în
raport cu întreaga lor activitate, cu active congruente, în
conformitate cu art. 8. Pentru activitățile desfășurate în
statele membre, activele admise să acopere rezervele
tehnice brute trebuie localizate pe teritoriul acestora.
ARTICOLUL 2

La investirea activelor admise să acopere rezervele
tehnice brute se va ține seama de tipul de activitate
desfășurată de asigurător, astfel încât să se asigure
randamentul, siguranța și tranzacționabilitatea investițiilor,
societatea asigurând dispersia activelor respective.
ARTICOLUL 3
Categorii de active admise să acopere rezervele tehnice brute

(1) Asigurătorul care practică activitatea de asigurări de
viață trebuie să-și acopere rezervele tehnice brute numai
cu următoarele categorii de active:
A. Investiții:
(i) titluri de stat și bonuri de tezaur emise de
statele membre;
(ii) titluri emise de autorități ale administrației
publice locale;
(iii) obligațiuni și alte instrumente ale pieței
monetare și de capital, asimilate acestora,
tranzacționate pe o piață supravegheată;
(iv) acțiuni și alte participații cu randament variabil,
asimilate acestora, tranzacționate pe o piață
supravegheată;
(v) unități în organisme de plasament colectiv în
valori mobiliare și alte fonduri de investiții;
(vi) depozite și conturi curente la instituții de credit;
(vii) terenuri și construcții în proprietatea societăților;
(viii) împrumuturi.
B. Creanțe:
(i) creanțe de la asigurați și intermediari rezultând
din operațiuni de asigurare directe și acceptări
în reasigurare;
(ii) partea din rezervele tehnice aferente
contractelor cedate în reasigurare;
(iii) dobânzi de încasat aferente activelor admise
să acopere rezervele tehnice brute.

30

MONITORUL OFICIAL AL ROMÂNIEI, PARTEA I, Nr. 960/29.XI.2006

C. Altele:
(i) active corporale, altele decât terenuri și
construcții;
(ii) cheltuieli de achiziție reportate;
(iii) disponibilități în casierie.
(2) În evaluarea activelor admise să acopere rezervele
tehnice brute, se vor respecta următoarele reguli:
(i) activele admise să acopere rezervele tehnice
brute se evaluează la valoarea netă, respectiv
fără includerea cheltuielilor de achiziție;
(ii) activele admise să acopere rezervele tehnice
brute trebuie evaluate pe bază prudențială,
avându-se în vedere orice nerealizări viitoare.
Activele corporale, altele decât terenurile sau
construcțiile, pot fi admise să acopere
rezervele tehnice brute numai dacă sunt
evaluate pe baza amortizării prudențiale;
(iii) împrumuturile acordate, în condițiile legii,
societăților,
statului
sau
organizațiilor
internaționale, autorităților locale sau regionale,
persoanelor fizice pot fi admise să acopere
rezervele tehnice brute numai dacă există
suficiente garanții cu privire la securitatea
acestora, bazate pe situația celui împrumutat,
ipoteci, garanții bancare, garanții acordate de
societăți de asigurare sau alte forme de
garanții;
(iv) valoarea creanțelor admise să acopere
rezervele tehnice brute trebuie calculată pe
bază prudențială, avându-se în vedere orice
pierderi viitoare. Creanțele de la asigurați și
intermediari rezultând din operațiuni de
asigurare directe și acceptări în reasigurare pot
fi acceptate ca acoperire pentru rezervele de
primă brută, până la nivelul acestora și numai
în măsura în care nu sunt restante de mai
mult de 3 luni;
(v) în cazul în care o filială a asigurătorului
administrează parțial sau în totalitate investițiile
asigurătorului, la aplicarea prevederilor art. 2—4
se va ține seama de activele filialei,
tratamentul
activelor
altor
filiale
ale
asigurătorului fiind similar;
(vi) cheltuielile de achiziție reportate pot fi
acceptate ca acoperire pentru rezervele tehnice
brute numai în măsura în care metoda de
calcul al acestora este în concordanță cu
metoda de calcul al rezervelor matematice;
(vii) terenurile și construcțiile pot fi acceptate ca
acoperire pentru rezervele tehnice brute numai
în măsura în care asigurătorul face dovada
proprietății acestora și sunt libere de sarcini.
Actul doveditor al proprietății va fi transmis
odată cu situațiile financiare aferente
exercițiului financiar 2006, urmând ca la fiecare
raportare ulterioară asigurătorul să declare pe
propria răspundere dacă au intervenit sau nu
modificări în ceea ce privește situația
proprietății;
(viii) construcțiile admise să acopere rezervele
tehnice brute de reasigurare vor fi asigurate
împotriva tuturor riscurilor la care sunt expuse,
cel puțin la nivelul valorii luate în considerare
la acoperirea rezervelor tehnice brute, în baza
unei asigurări distincte încheiate cu un alt
asigurător, sau vor fi autoasigurate, cu condiția
cedării riscului în reasigurare, în proporție de
cel puțin 70%, unor societăți de reasigurare de
pe piața internațională.

ARTICOLUL 4
Reguli privind dispersia activelor admise să acopere rezervele
tehnice brute

A. Asigurătorul care practică activitatea de asigurări de
viață poate investi maximum:
1. 50% din rezervele tehnice brute în acțiuni, obligațiuni
și alte instrumente ale pieței de capital tranzacționate pe o
piață reglementată și supravegheată, precum și titluri de
participare la organisme de plasament colectiv în valori
mobiliare, cu respectarea pct. 2;
2. 5% din rezervele tehnice brute în acțiuni și alte titluri
negociabile tratate ca acțiuni, obligațiuni, titluri de credit și
alte instrumente ale pieței monetare sau de capital, precum
și titluri de participare la organisme de plasament colectiv
în valori mobiliare emise de aceeași entitate;
3. 40% din rezervele tehnice brute în terenuri și
construcții, cu respectarea pct. 4;
4. 10% din rezervele tehnice brute într-un teren sau o
clădire ori într-un număr de terenuri sau clădiri suficient de
apropiate unele de altele pentru a fi considerate efectiv ca
o singură investiție;
5. 90% din rezervele tehnice brute în depozite și
disponibilități la instituții de credit, dar nu mai mult de 25%
din rezervele tehnice brute într-o singură instituție de credit;
6. 10% din rezervele tehnice brute în active corporale,
altele decât terenuri și clădiri;
7. 3% din rezervele tehnice brute în disponibilități în
casierie;
8. 1% din rezervele tehnice brute pentru fiecare
împrumut, altele decât împrumuturile acordate instituțiilor de
credit, societăților de asigurare și societăților de investiții
dintr-un stat membru, dar nu mai mult de 5% din rezervele
tehnice brute în total împrumuturi.
B. În cazul categoriilor de active admise să acopere
rezervele tehnice brute, altele decât cele prevăzute la
lit. A, pentru care nu s-au prevăzut limite maxime, la
investirea acestora asigurătorul va respecta următoarele
reguli:
1. activele care acoperă rezervele tehnice brute trebuie
să fie diversificate și dispersate într-o astfel de manieră
încât să nu existe o utilizare excesivă a unei anumite
categorii de active, a unei piețe de investiții sau a unei
investiții;
2. investițiile în anumite tipuri de active, care prezintă
un risc ridicat, fie datorită naturii activului, fie datorită stării
în care se află emitentul, trebuie restricționate la un nivel
prudențial;
3. limitările la anumite categorii de active trebuie să țină
seama de tratamentul reasigurărilor în calculul rezervelor
tehnice;
4. în cazul în care o filială a asigurătorului
administrează parțial sau în totalitate investițiile
asigurătorului, la aplicarea prevederilor art. 2—4 se va ține
seama de activele filialei, tratamentul activelor altor filiale
ale asigurătorului fiind similar;
5. când activele deținute includ împrumuturi sau
obligațiuni emise de anumite instituții de credit, aplicând
principiile prevăzute la acest articol, Comisia de
Supraveghere a Asigurărilor va ține seama de activele
deținute de respectivele instituții de credit. Acest tratament
poate fi aplicat doar atunci când instituția de credit are
sediul central într-un stat membru, este deținută în
întregime de respectivul stat membru și/sau de autoritățile
locale din statul respectiv și activitatea sa în conformitate
cu statutul constă în acordarea prin intermediari a
împrumuturilor garantate de stat sau autoritățile locale ori a

MONITORUL OFICIAL AL ROMÂNIEI, PARTEA I, Nr. 960/29.XI.2006
împrumuturilor acordate organismelor aflate în strânsă
legătură cu statul sau autoritățile locale.
ARTICOLUL 5
Asigurări de viață și anuități care sunt legate de fonduri
de investiții

(1) Când beneficiile oferite de un contract de asigurare
sunt direct legate de valoarea unităților într-un organism de
plasament colectiv în valori mobiliare sau de valoarea
activelor conținute într-un fond intern deținut de asigurătorul
care practică activitatea de asigurări de viață, de regulă
divizat în unități, rezervele tehnice referitoare la beneficiile
în cauză trebuie reprezentate cât mai exact posibil de
aceste unități sau, în cazul în care nu sunt înființate
unități, de activele în cauză.
(2) Când beneficiile oferite de un contract de asigurare
sunt direct legate de un indice al acțiunilor sau de altă
valoare de referință, altele decât cele menționate la
alin. (1), rezervele tehnice referitoare la beneficiile în cauză
trebuie reprezentate, cât mai exact posibil, de unitățile care
trebuie să reprezinte valoarea de referință sau, în cazul în
care nu sunt înființate unități, de activele care prezintă
garanția și tranzacționabilitatea adecvate și care corespund,
cât mai exact posibil, celor pe care se bazează valoarea
de referință specifică.
(3) Prevederile art. 2 și 4 nu se aplică activelor admise
să acopere rezervele tehnice brute aferente contractelor
care sunt direct legate de beneficiile menționate la alin. (1)
și (2). Prevederile art. 1 vizează rezervele tehnice, mai
puțin pe cele care sunt aferente contractelor legate de
fonduri de investiții.
(4) Când beneficiile menționate la alin. (1) și (2) includ
o garantare a randamentului investițiilor sau alte beneficii
garantate, rezervele tehnice suplimentare corespunzătoare
se află sub incidența prevederilor art. 1—4.
(5) Rezerva pentru prime nealocate se va constitui la
nivelul primelor brute subscrise, dar nealocate contului
contractantului.
ARTICOLUL 6

La stabilirea primelor brute subscrise se vor avea în
vedere următoarele:
1. pentru asigurările de viață la care durata contractului
de asigurare este mai mică sau egală cu un an, prima
brută subscrisă reprezintă valoarea primelor brute încasate
și de încasat aferente contractului de asigurare;
2. pentru asigurările de viață la care durata contractului
de asigurare este mai mare de un an, prima brută
subscrisă se va stabili astfel:
— pentru contractul de asigurări de viață la care se
încasează primă unică, prima brută subscrisă reprezintă
valoarea primei brute unice, aferentă contractului de
asigurare;
— pentru contractul de asigurări de viață la care prima
de asigurare datorată de asigurat se încasează în rate,
prima brută subscrisă reprezintă valoarea primelor brute
încasate și de încasat aferente unui an calendaristic din
cadrul contractului de asigurare;
— în cazul asigurărilor de viață și anuități care sunt
legate de fonduri de investiții, prima brută subscrisă
reprezintă prima brută scadentă.
ARTICOLUL 7

(1) Coeficientul de lichiditate reprezintă raportul dintre
activele lichide și obligațiile pe termen scurt ale
asigurătorului față de asigurați.

31

(2) Activele lichide sunt:
a) titlurile de stat și obligațiunile emise de autoritățile
administrației publice locale;
b) depozitele bancare;
c) disponibilitățile în conturi curente și casierie;
d) valorile mobiliare tranzacționate pe piețe reglementate
și supravegheate, în următoarele condiții:
— în limita a 5% din totalul valorilor mobiliare emise de
aceeași entitate;
— în calculul activelor lichide obligațiunile vor fi
ponderate cu un coeficient de 0,75;
— în calculul activelor lichide acțiunile vor fi ponderate
cu un coeficient de 0,50;
e) titlurile de participare la organisme de plasament
colectiv în valori mobiliare (OPCVM), ponderate cu un
coeficient de 0,90, în limita a maximum 20% din activul
net pentru fiecare fond.
(3) Activele prevăzute la alin. (2) lit. d) și e) vor fi luate
în calcul în limita a 50% din totalul activelor lichide.
(4) Activele lichide grevate de sarcini nu sunt luate în
considerare la calculul coeficientului de lichiditate.
(5) Obligațiile asigurătorului față de asigurați, pe termen
scurt, sunt:
— 0,5% din sumele asigurate, în cazul asigurărilor de
deces;
— maximum dintre 0,5% din sumele asigurate și 10%
din valorile de răscumpărare, în cazul asigurărilor care
acoperă riscul de deces și la care este garantată o valoare
de răscumpărare;
— 10% din valorile de răscumpărare, în cazul
asigurărilor care nu acoperă riscul de deces și la care este
garantată o valoare de răscumpărare;
— rezerva de daune brută.
(6) Asigurătorii au obligația de a avea coeficientul de
lichiditate pentru activitatea de asigurări de viață de cel
puțin 1.
(7) Pentru activitățile desfășurate în statele membre,
activele lichide trebuie localizate pe teritoriul acestora.
ARTICOLUL 8
Reguli de congruență

Moneda în care se vor plăti angajamentele
asigurătorului va fi determinată în conformitate cu
următoarele reguli:
a) acolo unde garanția prevăzută în contract este
exprimată într-o anumită monedă, angajamentele
asigurătorului sunt considerate a fi plătibile în acea
monedă;
b) societățile de asigurare pot deține active care nu
sunt congruente, pentru a acoperi o sumă care să nu
depășească mai mult de 20% din obligațiile lor într-o
anumită valută;
c) în cazul în care obligațiile și activele sunt exprimate
în moneda unui stat membru, ele sunt considerate a fi
exprimate în euro;
d) societățile de asigurare pot să nu își acopere
rezervele tehnice prin active congruente, dacă prin
aplicarea procedurilor de mai sus rezultă obligația acestora
ca, pentru a respecta principiul de congruență, să păstreze
activele într-o valută care să nu depășească mai mult de
7% din activele exprimate în alte valute;
e) în cazul în care angajamentele pot fi plătite într-o
monedă, alta decât moneda unui stat membru, dacă
investițiile în acea monedă sunt reglementate, dacă
moneda este supusă unor restricții de transfer sau dacă,
din motive similare, moneda nu este potrivită pentru a

32

MONITORUL OFICIAL AL ROMÂNIEI, PARTEA I, Nr. 960/29.XI.2006

acoperi rezervele tehnice, societățile de asigurare nu sunt
obligate să respecte principiul de congruență.

activitate și/sau care sub orice formă și-au încetat
activitatea și/sau nu și-au respectat obligațiile față de terți.

ARTICOLUL 9

ARTICOLUL 11

Active care nu sunt utilizate în acoperirea
rezervelor tehnice brute

Categoriile de active menționate la art. 3 sunt admise
să acopere rezervele tehnice brute numai în situația în
care acestea nu sunt grevate de sarcini.

Prevederile art. 1—5 nu se aplică activelor care nu sunt
utilizate pentru acoperirea rezervelor tehnice brute.
Asigurătorul care practică activitatea de asigurări de viață
este liber să hotărască asupra activelor respective, mobile
sau imobile, care se includ în arhivele sale totale.
ARTICOLUL 10

Nu vor fi acceptate ca acoperire pentru rezervele
tehnice aferente asigurărilor de viață plasamentele în
instituții de credit sau în societăți de investiții care nu mai
derulează operațiuni curente în legătură cu obiectul lor de

ARTICOLUL 12

Nerespectarea prevederilor prezentelor norme se
sancționează în condițiile și potrivit prevederilor art. 39 din
Legea nr. 32/2000 privind societățile de asigurare și
supravegherea asigurărilor, cu modificările și completările
ulterioare.
ARTICOLUL 13

Prezentele norme transpun art. 20, 22, 23, 24, 25 și 26
din Directiva 2002/83/CE.

COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale îInsurance Claims Broker de Asigurare-Reasigurare“ — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu
modificările și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 31 octombrie 2006, prin care
s-a aprobat cererea Societății Comerciale îInsurance Claims Broker de Asigurare-Reasigurare“ — S.R.L. de obținere a
autorizației de funcționare ca broker de asigurare,
Comisia de Supraveghere a Asigurărilor

d e c i d e:

Art. 1. — Societatea Comercială îInsurance Claims
Broker de Asigurare-Reasigurare“ — S.R.L., cu sediul social
în orașul Ștefănești, str. Sachelarie nr. 10A, județul Argeș,
nr. de ordine în registrul comerțului J03/45/21.01.2003, cod
unic de înregistrare 15144667, este autorizată să
funcționeze ca broker de asigurare având ca obiect de
activitate numai activitatea de broker de asigurare conform
prevederilor Legii nr. 32/2000 privind activitatea de
asigurare și supravegherea asigurărilor, cu modificările și
completările ulterioare.

Art. 2. — Societatea comercială prevăzută la art. 1 are
dreptul de a practica activitatea de broker de asigurare
începând cu data înregistrării în Registrul brokerilor de
asigurare.
Art. 3. — Societatea comercială prevăzută la art. 1 are
obligația de a prezenta Comisiei de Supraveghere a
Asigurărilor copii ale documentelor care atestă plata ratelor
primei de asigurare aferente contractului de asigurare de
răspundere civilă profesională, pe măsura achitării
acestora.

Președintele Comisiei de Supraveghere a Asigurărilor,
Angela Toncescu
București, 10 noiembrie 2006.
Nr. 114.410.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 960/29.XI.2006 conține 32 de pagini.

Prețul: 2,25 lei

&JUYDGY|121362]
ISSN 1453—4495

