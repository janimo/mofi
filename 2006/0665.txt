Anul 174 (XVIII) — Nr. 665

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 2 august 2006

SUMAR
Nr.
945.

963.

966.

968.

Pagina
HOTĂRÂRI ALE GUVERNULUI ROMÂNIEI
— Hotărâre pentru aprobarea Normelor privind
determinarea valorii în vamă pentru bunurile
aparținând călătorilor și altor persoane fizice ........
— Hotărâre pentru modificarea și completarea
anexei nr. 27 la Hotărârea Guvernului nr. 1.352/2001
privind atestarea domeniului public al județului
Hunedoara, precum și al municipiilor, orașelor și
comunelor din județul Hunedoara ..........................
— Hotărâre pentru modificarea și completarea
Hotărârii Guvernului nr. 966/2002 privind atestarea
domeniului public al județului Sălaj, precum și al
municipiului Zalău, orașelor și comunelor din
județul Sălaj .............................................................
— Hotărâre pentru aprobarea încadrării în
categoria funcțională a drumurilor comunale a
unor drumuri situate în județul Harghita ...............

HOTĂRÂRI

ALE

Nr.

Pagina
DECIZII ALE PRIMULUI-MINISTRU

1–3

100. — Decizie privind aprobarea componenței
nominale a Comisiei naționale de autoevaluare
Schengen .................................................................

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4–9

10–11

11–14

1.238. — Ordin al ministrului finanțelor publice privind
modificarea Instrucțiunilor de aplicare a scutirilor
de taxă pe valoarea adăugată pentru exporturi și
alte operațiuni similare, pentru transportul
internațional și pentru operațiunile legate de
traficul internațional de bunuri, prevăzute la
art. 143 alin. (1) și la art. 144 alin. (1) din Legea
nr. 571/2003 privind Codul fiscal, aprobate prin
Ordinul ministrului finanțelor publice nr. 1.846/2003

GUVERNULUI

16

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor privind determinarea valorii în vamă
pentru bunurile aparținând călătorilor și altor persoane fizice
În temeiul art. 108 din Constituția României, republicată, și al art. 47 alin. (5) din Ordonanța Guvernului nr. 59/2003
privind unele categorii de bunuri scutite de la plata datoriei vamale, aprobată cu modificări prin Legea nr. 545/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Normele privind determinarea
valorii în vamă pentru bunurile aparținând călătorilor și altor
persoane fizice, prevăzute în anexa care face parte
integrantă din prezenta hotărâre.
Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 428/2004 pentru

aprobarea Normelor privind determinarea valorii în vamă
pentru bunurile aparținând călătorilor și altor persoane
fizice, publicată în Monitorul Oficial al României, Partea I,
nr. 307 din 7 aprilie 2004.

PRIM-MINISTRU

CĂLIN POPESCU-TĂRICEANU
București, 19 iulie 2006.
Nr. 945.

Contrasemnează:
Ministrul finanțelor publice,
Sebastian Teodor Gheorghe Vlădescu

2

MONITORUL OFICIAL AL ROMÂNIEI, PARTEA I, Nr. 665/2.VIII.2006
ANEXĂ

NORME
privind determinarea valorii în vamă pentru bunurile aparținând călătorilor și altor persoane fizice
CAPITOLUL I
Dispoziții generale
1. Valorile în vamă pentru bunurile introduse sau scoase
din țară de călători ori de alte persoane fizice se stabilesc
pe baza îvalorii de tranzacție“, potrivit art. VII paragraful 1
din Acordul general pentru tarife și comerț din 1994,
acceptat prin Decretul nr. 183/1980, sau prin ordin al
ministrului finanțelor publice sub forma unei liste de valori
în vamă, la propunerea Autorității Naționale a Vămilor.
2. Valorile în vamă pentru bunurile introduse sau scoase
în/din țară, pe orice cale, de către persoanele fizice sunt
cele în vigoare la momentul plății drepturilor vamale.
3. Pentru determinarea valorilor în vamă se folosesc
cataloage, documentații de prețuri interne și externe sau
facturi, conform prezentelor norme.
4. Valorile în vamă din lista de valori în vamă, pentru
bunurile aparținând călătorilor sau altor persoane fizice,
care nu fac obiectul unor operațiuni comerciale, se
stabilesc în euro.
5. Transformarea în lei a valorilor în vamă se face
potrivit dispozițiilor art. 70—72 din Regulamentul de aplicare
a Codului vamal al României, adoptat prin Hotărârea
Guvernului nr. 707/2006, care se aplică în mod
corespunzător.
6. Atunci când pentru bunul prezentat la vămuire nu
există suficiente date necesare determinării valorii în vamă,
acesta se va elibera titularului, la cerere, cu obligația
constituirii unei garanții suficiente care să asigure plata
datoriei vamale, în conformitate cu prevederile art. 211—222
din Legea nr. 86/2006 privind Codul vamal al României, pe
o perioadă de maximum 30 de zile. La expirarea acestei
perioade, dacă titularul nu a depus documente probatorii
necesare determinării valorii în vamă, autoritatea vamală
execută garanția constituită, prin emiterea din oficiu a
documentului necesar pentru regularizarea situației,
prevăzut la art. 100 alin. (4) din Legea nr. 86/2006. În
cazuri temeinic justificate, termenul de 30 de zile poate fi
prelungit cu încă 30 de zile, dacă cererea este depusă la
autoritatea vamală în cadrul acestui termen. Cuantumul
garanției vamale se stabilește de autoritatea vamală și se
determină luându-se în considerare suma cea mai ridicată
a datoriei vamale ce ar rezulta din operațiunea de vămuire.
CAPITOLUL II
Procedura de determinare a valorii în vamă
a bunurilor introduse sau scoase din țară de către călători
ori de alte persoane fizice
7. Criteriul prioritar utilizat la determinarea valorii în
vamă a oricăror bunuri introduse sau scoase în/din țară de
către călători ori de alte persoane fizice îl constituie

recunoașterea prețului efectiv plătit pentru achiziționarea
acestora, care rezultă din prețurile înscrise în facturi sau în
alte documente fiscale echivalente. Acest criteriu nu se ia
în considerare în situațiile în care autoritatea vamală are
suspiciuni cu privire la subevaluarea bunurilor, devalorizarea
monedei de tranzacție sau perioada care s-a scurs de la
achiziție și până la vămuirea bunurilor.
8. În situațiile în care nu poate fi aplicat criteriul prioritar
de la pct. 7, valorile în vamă sunt cele stabilite în lista de
valori în vamă, care se aprobă prin ordin al ministrului
finanțelor publice.
În cazul vehiculelor rutiere, valorile prevăzute în lista de
valori în vamă se aplică în orice situație în care valorile
înscrise în facturi sau în alte documente fiscale echivalente
sunt inferioare celor stabilite în lista de valori în vamă.
9. Când bunurile nu pot fi identificate în lista de valori
în vamă, biroul vamal este autorizat să determine valoarea
în vamă luând în considerare valoarea stabilită pentru
bunuri cu caracteristici asemănătoare, regăsite în lista de
valori în vamă.
10. În situații de excepție, pentru bunurile la care
valorile în vamă nu pot fi determinate conform prezentelor
norme de către birourile vamale, valorile în vamă se
stabilesc de Autoritatea Națională a Vămilor. Aceasta, în
baza solicitării de stabilire a valorii în vamă adresate în
scris de biroul vamal care are în evidență operațiunea,
poate lua în considerare valorile din cataloage, prețurile
unor bunuri cu caracteristici, utilizări sau funcțiuni
asemănătoare, prețuri rezultate din facturi externe sau care
sunt practicate de societăți comerciale producătoare de
profil ori valorile înscrise în avizul unei instituții specializate,
inclusiv valoarea declarată de persoana fizică ce are
dreptul de dispoziție asupra bunului.
11. Pentru bijuteriile din metale prețioase care depășesc
uzul personal, astfel cum acesta este definit prin
reglementările vamale, valoarea în vamă se stabilește pe
baza prețului gramului de aur, comunicat de Banca
Națională a României, precum și a expertizelor privind
manopera efectuate, la cererea și pe cheltuiala persoanei
fizice solicitante, de persoanele juridice sau fizice
autorizate, potrivit reglementărilor în vigoare, pentru
efectuarea unor astfel de activități.
12. Pentru bunurile culturale de colecție sau cu valoare
numismatică ori pentru trofeele de vânătoare și utilajele
agricole, valoarea în vamă se poate determina luându-se în
considerare valoarea comunicată de o instituție abilitată sau
de o societate comercială de profil ori cea stabilită în urma
unei expertize efectuate de persoane autorizate.
13. Valorile în vamă determinate pe baza prețurilor
interne se exprimă în lei.

MONITORUL OFICIAL AL ROMÂNIEI, PARTEA I, Nr. 665/2.VIII.2006
14. Pentru mărfurile primite sau expediate prin trimiteri
poștale de o persoană fizică, valorile în vamă se determină
luându-se în considerare, în principal, valorile înscrise în
documentele puse la dispoziție autorității vamale de către
expeditor, inclusiv în facturi sau în alte documente fiscale
echivalente. Când nu există această posibilitate de
determinare a valorii în vamă sau există suspiciuni cu
privire la subevaluarea bunurilor, valoarea în vamă a
bunurilor se stabilește conform procedurii prevăzute la
pct. 8, 9 și 10.
15. Valoarea în vamă poate fi stabilită și în baza valorii
declarate de persoana fizică. Acest criteriu se ia în
considerare în cazul în care procedurile enumerate mai sus
nu pot fi aplicate și poate fi operabil când nu există
suspiciuni de subevaluare, fiind utilizat și în cazul bunurilor
uzate, al tipăriturilor, medicamentelor, animalelor și păsărilor
de companie, precum și al altora asemenea.
16. În cazul în care se ia în considerare valoarea
declarată de persoana fizică deținătoare a bunului, aceasta
va depune la autoritatea vamală o declarație pe propria
răspundere, completată olograf, din care să rezulte
valoarea bunurilor în cauză. Această declarație va conține
în mod obligatoriu angajamentul persoanei de a plăti
eventualele diferențe, în cazul în care la verificări ulterioare
se constată că acestea se datorează.
CAPITOLUL III
Reguli utilizate la determinarea valorilor în vamă
A. Reguli utilizate la determinarea valorilor în vamă pe
produse și grupe de produse

17. Valorile în vamă se stabilesc luându-se în
considerare nivelul prețurilor practicate pe piață la
momentul determinării acestor valori.
18. La determinarea valorilor în vamă, precum și la
stabilirea valorilor din lista de valori în vamă se folosesc
caracteristicile tehnice înscrise pe produs sau care se pot
determina prin observare.
19. Pentru produsele care se prezintă într-o gamă
sortimentală restrânsă, iar prețurile nu prezintă abateri
semnificative, se stabilește o singură valoare în vamă.
20. În cazul produselor la care, pentru aceleași
caracteristici, prețurile prezintă abateri mari între ele, în
funcție de marca de fabricație, numărul de exemplare
fabricate (de exemplu: produsele electrotehnice profesionale
sau cele fabricate în serie mică), valorile în vamă se
determină de autoritatea vamală distinct, ținându-se cont de
criteriile generale.
21. Pentru produsele care constituie sortimente ce se
deosebesc între ele în raport de variația unei singure
caracteristici de bază, valoarea în vamă se determină pe
grupe stabilite între anumite limite ale acelei caracteristici.
22. În cazul bunurilor compacte pentru care nu sunt
stabilite prețuri interne și al căror preț nu se regăsește în
cataloagele sau documentațiile de prețuri externe, care sunt
formate din mai multe componente inseparabile, valoarea

3

în vamă se stabilește prin însumarea valorilor fiecărei
componente.
B. Reguli utilizate la determinarea valorilor în vamă pentru
vehicule rutiere, în cazul în care se utilizează lista de valori în vamă

23. În vederea stabilirii valorii în vamă a vehiculelor
rutiere, se determină încadrarea acestora în una dintre
categoriile de vehicule prevăzute în anexele sub formă de
tabel din lista de valori în vamă. Determinarea încadrării
unui vehicul în una dintre categoriile de vehicule prevăzute
în lista de valori în vamă se face ținându-se seama de
Regulile generale de interpretare cuprinse în Convenția
internațională privind Sistemul armonizat de denumire și
codificare a mărfurilor, inclusiv în anexa acesteia, încheiată
la Bruxelles la 14 iunie 1983, la care România a aderat
prin Legea nr. 98/1996.
24. La stabilirea valorilor în vamă ale vehiculelor rutiere
se ține cont de două elemente principale, respectiv
caracteristicile tehnice esențiale și vechimea acestora.
Caracteristicile tehnice esențiale avute în vedere sunt
diferențiate pe fiecare categorie de vehicul, după cum
urmează:
a) numărul de persoane și lungimea mijlocului de
transport — în cazul autovehiculelor destinate transportului
a minimum 10 persoane, inclusiv șoferul;
b) capacitatea cilindrică a motorului — în cazul
autoturismelor, precum și al motocicletelor, motoretelor,
scuterelor și mopedelor;
c) greutatea totală maximă autorizată (greutate în
sarcină maximă) — în cazul autovehiculelor de transport
de marfă, precum și al remorcilor și semiremorcilor de
transport de marfă.
Vechimea vehiculelor rutiere este înscrisă în coloanele
anexelor corespunzătoare listei de valori în vamă, pentru
toate categoriile de vehicule, sub forma unei perioade care
începe de la îan bază“ ajungând până la îdupă 5 ani“,
valorile vehiculelor fiind în descreștere pe măsură ce
vechimea bunului este mai mare.
25. Încadrarea vehiculului rutier prezentat la vămuire în
caracteristicile tehnice esențiale prevăzute sub formă de
intervale în prima coloană a anexei, identificate potrivit
pct. 23, se efectuează pe baza caracteristicilor tehnice
înscrise în documentele însoțitoare emise de autoritățile din
țara de unde provine bunul și în îNota de constatare
vamală“, respectiv îAtestatul preliminar“, emise de Regia
Autonomă îRegistrul Auto Român“.
26. După încadrarea vehiculului rutier în prima coloană
a anexei, conform pct. 25, se determină al doilea element
în funcție de care se stabilește valoarea în vamă, respectiv
vechimea acestuia.
27. Vechimea unui vehicul rutier se exprimă în ani și
se determină prin calculul perioadei cuprinse între anul
efectuării formalităților vamale la biroul vamal de destinație
și anul fabricației acestuia, înscris în documentele
menționate la pct. 25.

4

MONITORUL OFICIAL AL ROMÂNIEI, PARTEA I, Nr. 665/2.VIII.2006
GUVERNUL ROMÂNIEI

HOTĂRÂRE
pentru modificarea și completarea anexei nr. 27 la Hotărârea Guvernului nr. 1.352/2001
privind atestarea domeniului public al județului Hunedoara,
precum și al municipiilor, orașelor și comunelor din județul Hunedoara
În temeiul prevederilor art. 108 din Constituția României, republicată, și al art. 21 alin. (3) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 27 îInventarul bunurilor care
aparțin domeniului public al comunei Bretea Română“ la
Hotărârea Guvernului nr. 1.352/2001 privind atestarea
domeniului public al județului Hunedoara, precum și al
municipiilor, orașelor și comunelor din județul Hunedoara,
publicată în Monitorul Oficial al României, Partea I, nr. 634
și 634 bis din 28 august 2002, cu modificările și
completările ulterioare, se modifică și se completează după
cum urmează:
a) la secțiunea I îBunuri imobile“ se modifică
următoarele poziții:
— la poziția nr. 91, coloana 3 va avea următorul
cuprins: îDrum din satul Plopi la viaduct U.M. Bretea
Streiului, drum în lungime de 1.000 m și lățime de 4 m,
Suprafață = 4.000 m.p., drum din pământ, Teren pentru
amplasament lucrări de investiții de interes public în
suprafață de 100 m.p.“, iar coloana 6 va avea următorul
cuprins îNr. TOP De 144, HCL nr. 12/29.03.2006“;
— la poziția nr. 183, coloana 3 va avea următorul
cuprins: îConstruit din: fundație din beton, zidărie din
cărămidă, acoperiș din țiglă; Suprafață construită = 1.514 m.p.;

Teren aferent în suprafață de 8.469 m.p.; Construcția
este situată între vecini: la est: Moraru Marcel, la vest:
D.J. 668, la nord: Horvat Dan, la sud: Școala generală;
Parc teren aferent sediului Primăriei Bretea Română;
coloana 5 va avea următorul cuprins: î80.499,20“, iar
coloana 6 va avea următorul cuprins: îC.F. 617; TOP. 206,
HCL nr. 12/30.05.2003, HCL nr. 28/12.07.2004, HCL
nr. 12/29.03.2006“;
— la poziția nr. 194, coloana 3 va avea următorul cuprins:
îConstrucție din cărămidă, Suprafața construită = 849 m.p.,
Teren aferent = 7.400 m.p., vecini: la est: Coposescu
Maria, la est: D.J. 668, la nord: S.C. DELCO TRANS —
S.R.L., la sud: Consiliul Local“; coloana 4 va avea
următorul cuprins: î132.147,57“, iar coloana 6 va avea
următorul cuprins: îC.F. 617; TOP.207/2; TOP.208/2;
HCL

nr.

28/1999;

HCL

nr.

12/30.05.2003;

nr. 12/29.03.2006“.
b) se introduc pozițiile nr. 205—224, conform anexei la
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 26 iulie 2006.
Nr. 963.

HCL

5

*) Anexa este reprodusă în facsimil.

ANEXĂ*)

MONITORUL OFICIAL AL ROMÂNIEI, PARTEA I, Nr. 665/2.VIII.2006

6

MONITORUL OFICIAL AL ROMÂNIEI, PARTEA I, Nr. 665/2.VIII.2006

MONITORUL OFICIAL AL ROMÂNIEI, PARTEA I, Nr. 665/2.VIII.2006

7

8

MONITORUL OFICIAL AL ROMÂNIEI, PARTEA I, Nr. 665/2.VIII.2006

MONITORUL OFICIAL AL ROMÂNIEI, PARTEA I, Nr. 665/2.VIII.2006

9

10

MONITORUL OFICIAL AL ROMÂNIEI, PARTEA I, Nr. 665/2.VIII.2006
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 966/2002
privind atestarea domeniului public al județului Sălaj, precum și al municipiului Zalău,
orașelor și comunelor din județul Sălaj
În temeiul art. 108 din Constituția României, republicată, al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 966/2002
privind atestarea domeniului public al județului Sălaj,
precum și al municipiului Zalău, orașelor și comunelor din
județul Sălaj, publicată în Monitorul Oficial al României,
Partea I, nr. 681 și 681 bis din 16 septembrie 2002, se
modifică și se completează după cum urmează:
1. La anexa nr. 24 îInventarul bunurilor care aparțin
domeniului public al comunei Cuzăplac“:

a) se abrogă poziția nr. 28;
b) se introduce o nouă literă, litera G, conform anexei
nr. 1 la prezenta hotărâre.
2. La anexa nr. 50 îInventarul bunurilor care aparțin
domeniului public al comunei Sâg“:
a) se abrogă pozițiile nr. 3, 4 și 175—180;
b) se introduc cinci noi poziții, pozițiile nr. 61, 1031, 471,
2, 473, conform anexei nr. 2 la prezenta hotărâre.
47

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 26 iulie 2006.
Nr. 966.
ANEXA Nr. 1
COMPLETĂRI

la inventarul bunurilor care aparțin domeniului public al comunei Cuzăplac
Nr.
crt.

Codul de
clasificare

Denumirea
bunului

Elementele de
identificare

Anul dobândirii
sau dării în folosință

Valoarea
de inventar

Situația juridică
actuală

G. DRUMURI FORESTIERE
SATUL CUZĂPLAC
345

1.3.7.1

Drum forestier
îBeneia“

Lungime 9,2 km
Str. Beneia — D.V.
Răstolțu — Deșert

—

—

Hotărârea Consiliului
Local al Comunei
Cuzăplac nr. 1/2006

ANEXA Nr. 2
COMPLETĂRI

la inventarul bunurilor care aparțin domeniului public al comunei Sâg
Nr.
crt.

61.

Codul de
clasificare

1.6.2

Denumirea
bunului

Teren aferent
Școlii Mal 2

Elementele de
identificare

Anul dobândirii
sau dării în folosință

Mal nr. 344/a
Suprafață totală:
1.000 m.p.
E: strada Buțulești
V: pășune sat Sârbi
S: Rostaș Crăciun
N: pășune sat Sârbi

—

Valoarea
de inventar

—

Situația juridică
actuală

Hotărârea Consiliului
Local al Comunei
Sâg nr. 9/2003

11

MONITORUL OFICIAL AL ROMÂNIEI, PARTEA I, Nr. 665/2.VIII.2006
Nr.
crt.

Codul de
clasificare

Denumirea
bunului

1031.

1.3.7.1

Strada Școlii
Mal 2

471.

1.3.7.4

Drumul forestier
îDealul Corbului“

472.

1.3.7.4

Drumul forestier
îDealul Crișului“

473.

1.3.7.4

Drumul forestier
îValea Boului“

Elementele de
identificare

Anul dobândirii
sau dării în folosință

Lungime: 0,6 km
Strada Buțulești—
Strada Lăzurele
Lungime: 7,5 km,
situat între strada
Păstești și
comunitatea de slovaci
îDealul Corbului“
Lungime: 3 km,
situat între drumul
forestier îDealul
Corbului“ și
îValea Topliții“
Lungime: 1 km,
situat între drumul
forestier îDealul
Corbului“ și
îValea Corbului“

Valoarea
de inventar

Situația juridică
actuală

—

—

Hotărârea Consiliului
Local al Comunei
Sâg nr. 9/2003
Hotărârea Consiliului
Local al Comunei
Sâg nr. 36/2005

—

—

—

—

Hotărârea Consiliului
Local al Comunei
Sâg nr. 36/2005

—

—

Hotărârea Consiliului
Local al Comunei
Sâg nr. 36/2005

GUVERNUL ROMÂNIEI

HOTĂRÂRE
pentru aprobarea încadrării în categoria funcțională a drumurilor comunale
a unor drumuri situate în județul Harghita
În temeiul art. 108 din Constituția României, republicată, al art. 12 și 13 din Ordonanța Guvernului nr. 43/1997
privind regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea unor drumuri situate în
județul Harghita în categoria funcțională a drumurilor
comunale, conform anexei*) care face parte integrantă din
prezenta hotărâre.
Art. 2. — Anexa nr. 3 la Hotărârea Guvernului
nr. 540/2000 privind aprobarea încadrării în categorii

funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 și 338 bis din 20 iulie
2000, cu modificările și completările ulterioare, se
completează în mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 26 iulie 2006.
Nr. 968.

*) Anexa este reprodusă în facsimil.

în categoria funcțională a drumurilor comunale a unor drumuri situate în județul Harghita

ÎNCADRAREA

ANEXĂ

12
MONITORUL OFICIAL AL ROMÂNIEI, PARTEA I, Nr. 665/2.VIII.2006

MONITORUL OFICIAL AL ROMÂNIEI, PARTEA I, Nr. 665/2.VIII.2006

13

14

MONITORUL OFICIAL AL ROMÂNIEI, PARTEA I, Nr. 665/2.VIII.2006

MONITORUL OFICIAL AL ROMÂNIEI, PARTEA I, Nr. 665/2.VIII.2006

DECIZII

ALE

15

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind aprobarea componenței nominale a Comisiei naționale de autoevaluare Schengen
Având în vedere prevederile art. 1 alin. (1) și (3) din Hotărârea Guvernului nr. 882/2006 privind constituirea
Comisiei naționale de autoevaluare Schengen,
ținând seama de propunerea Ministerului Administrației și Internelor transmisă prin Adresa nr. 53.809 din 26 iulie 2006,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 1 alin. (4) din Hotărârea Guvernului nr. 882/2006 privind constituirea
Comisiei naționale de autoevaluare Schengen,
primul-ministru emite prezenta decizie.
Art. 1. — Se aprobă componența nominală a Comisiei
naționale de autoevaluare Schengen, prevăzută în anexa
care face parte integrantă din prezenta decizie.
Art. 2. — Un membru al Comisiei naționale de
autoevaluare Schengen, aflat în imposibilitatea de a

participa la una dintre ședințele acesteia, poate da, în mod
excepțional, mandat personal de reprezentare unei alte
persoane care îndeplinește criteriile legale de eligibilitate și
care are acordul persoanei juridice care a nominalizat
membrul în cauză.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 31 iulie 2006.
Nr. 100.

ANEXĂ
COMPONENȚA NOMINALĂ

a Comisiei naționale de autoevaluare Schengen
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Numele și prenumele

Corneliu Alexandru
Lucian Leuștean
Adrian Ciocănea
Radu Traian Mărginean
Anca Tămaș
Septimiu Buzașu
Liviu Nicolescu
Cseke Attila-Zoltan
Gabriela Ghiță
Grigore Stolojanu
Mihail Calianu
Ionel Marin
Corneliu Grigore

Instituția/Structura pe care o reprezintă

Ministerul Administrației și Internelor
Ministerul Afacerilor Externe
Ministerul Integrării Europene
Ministerul Finanțelor Publice — Autoritatea Națională a Vămilor
Ministerul Justiției
Ministerul Transporturilor, Construcțiilor și Turismului
Ministerul Comunicațiilor și Tehnologiei Informației
Secretariatul General al Guvernului
Ministerul Public
Autoritatea Națională de Reglementare în Comunicații
Serviciul de Informații Externe
Serviciul Român de Informații
Serviciul de Telecomunicații Speciale

16

MONITORUL OFICIAL AL ROMÂNIEI, PARTEA I, Nr. 665/2.VIII.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind modificarea Instrucțiunilor de aplicare a scutirilor de taxă pe valoarea adăugată
pentru exporturi și alte operațiuni similare, pentru transportul internațional și pentru operațiunile
legate de traficul internațional de bunuri, prevăzute la art. 143 alin. (1) și la art. 144 alin. (1)
din Legea nr. 571/2003 privind Codul fiscal, aprobate prin Ordinul ministrului finanțelor publice
nr. 1.846/2003
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
în baza prevederilor art. 5 alin. (2) și ale art. 144 alin. (1) din Legea nr. 571/2003 privind Codul fiscal, publicată
în Monitorul Oficial al României, Partea I, nr. 927 din 23 decembrie 2003, cu modificările ulterioare,
ministrul finanțelor publice emite următorul ordin:
Art. I. — Alineatul (1) al articolului 14 din Instrucțiunile
de aplicare a scutirilor de taxă pe valoarea adăugată
pentru exporturi și alte operațiuni similare, pentru
transportul internațional și pentru operațiunile legate de
traficul internațional de bunuri, prevăzute la art. 143
alin. (1) și la art. 144 alin. (1) din Legea nr. 571/2003
privind Codul fiscal, aprobate prin Ordinul ministrului
finanțelor publice nr. 1.846/2003, se modifică și va avea
următorul cuprins:
îArt. 14. — (1) Scutirea de taxă pe valoarea adăugată
pentru livrările de bunuri plasate în regim de antrepozit
vamal în vederea exportului/reexportului, prevăzută la
art. 144 alin. (1) lit. a) din Legea nr. 571/2003 privind
Codul fiscal, se justifică astfel:
a) În cazul în care producătorul/comerciantul care
livrează bunurile la export le plasează în antrepozit vamal,
scutirea de TVA se justifică de către acesta cu:
1. contractul încheiat cu beneficiarul din străinătate, în
care se prevede termenul în care trebuie efectuat exportul;
2. factura fiscală și factura externă;
3. declarația vamală de antrepozitare;
4. declarația vamală de export, prezentată la termenul
prevăzut în contract pentru efectuarea exportului.
b) În cazul în care livrarea de bunuri se efectuează de
producător/comerciant către o altă persoană impozabilă

care le plasează în antrepozit vamal în vederea
exportului/reexportului, scutirea de TVA se justifică astfel:
1. de către producător/comerciant cu: contractul de
livrare încheiat cu persoana care plasează bunurile în
antrepozit vamal în vederea exportului, din care să rezulte
termenul pentru justificarea exportului cu copie de pe
declarația vamală de export; factura fiscală de livrare a
bunurilor; copie de pe declarația vamală de antrepozitare;
copie de pe declarația vamală de export, însoțită de
specificația
bunurilor
exportate
identificate
pe
producători/comercianți, prezentată la termenul prevăzut în
contract pentru efectuarea exportului;
2. de către persoana care plasează bunurile în
antrepozit vamal cu: contractul încheiat cu beneficiarul din
străinătate, în care se prevede termenul în care trebuie
efectuat exportul; factura fiscală și factura externă;
declarația de antrepozitare; declarația vamală de export, pe
fiecare dintre bunurile achiziționate sau pe produsul final
realizat în urma asamblării și/sau ambalării lor ori unei alte
operațiuni aprobate de autoritatea vamală a se efectua
asupra bunurilor pe perioada de antrepozit vamal,
prezentată la termenul prevăzut în contract pentru
efectuarea exportului.“
Art. II. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Sebastian Teodor Gheorghe Vlădescu
București, 25 iulie 2006.
Nr. 1.238.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 665/2.VIII.2006 conține 16 pagini.

Prețul: 1,15 lei

&JUYDGY|118416]
ISSN 1453—4495

