Anul 174 (XVIII) — Nr. 314

PARTEA

I

LEGI, DECRETE, HOTĂRÂRI ȘI ALTE ACTE

Vineri, 7 aprilie 2006

SUMAR
Nr.

Pagina

Nr.

ORDONANȚE ȘI HOTĂRÂRI
ALE GUVERNULUI ROMÂNIEI
27.

28.

386.

415.

416.

— Ordonanță de urgență privind salarizarea și alte
drepturi ale judecătorilor, procurorilor și altor
categorii de personal din sistemul justiției ..............
— Ordonanță de urgență privind accelerarea
procedurilor de utilizare a creditelor externe de
stat și garantate de stat, precum și a fondurilor
structurale și a finanțării naționale aferente, pentru
lucrările de infrastructură ..........................................
— Hotărâre pentru modificarea și completarea
Hotărârii Guvernului nr. 1.489/2004 privind
organizarea și funcționarea Comitetului Național
pentru Situații de Urgență ........................................
— Hotărâre privind completarea Hotărârii
Guvernului nr. 1.607/2004 pentru înființarea
Centrului român de informare și documentare în
domeniul de activitate al Organizației pentru
Cooperare și Dezvoltare Economică — OCDE și
a Punctului de informare și documentare OCDE la
București ...................................................................
— Hotărâre privind nivelul maxim al plăților
restante pe anul 2006 pentru operatorii economici
monitorizați potrivit Ordonanței de urgență a

417.
1–10

11

38.
39.

12

12

Pagina
Guvernului nr. 79/2001 privind întărirea disciplinei
economico-financiare și alte dispoziții cu caracter
financiar......................................................................
— Hotărâre privind aprobarea normelor pentru
stabilirea cuantumului subvenției de la bugetul de
stat ce se poate acorda în anul 2006 categoriilor
de persoane prevăzute la art. 7 din Legea
locuinței nr. 114/1996 ...............................................
DECIZII ALE PRIMULUI-MINISTRU
— Decizie privind numirea Comisiei de concurs și
a Comisiei de soluționare a contestațiilor pentru
recrutarea înalților funcționari publici .......................
— Decizie privind eliberarea doamnei Bogdana
Balmuș din funcția de consilier personal în cadrul
Cancelariei Primului-Ministru — Cabinetul PrimuluiMinistru.......................................................................

13

13–14

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
254/69. — Ordin al ministrului economiei și comerțului și
al președintelui Agenției Naționale pentru Resurse
Minerale privind prețul de valorificare al gazelor
naturale noi din producția internă pentru perioada
1 martie 2006 — 31 decembrie 2006 ..................
´
Rectificări ...............................................................................

15

16
16

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind salarizarea și alte drepturi ale judecătorilor, procurorilor și altor categorii de personal
din sistemul justiției
Având în vedere că asigurarea salarizării adecvate și nediscriminatorii a judecătorilor și procurorilor este prevăzută
la cap. VI pct. 3.3 din Planul de acțiune pentru implementarea Strategiei de reformă a sistemului judiciar pe perioada
2005—2007, aprobată prin Hotărârea Guvernului nr. 232/2005, publicată în Monitorul Oficial al României, Partea I, nr. 273
din 1 aprilie 2005, măsură care avea ca termen de finalizare luna decembrie 2005,
luând în considerare faptul că atât judecătorii, cât și procurorii care nu au beneficiat de sporul de 40% pentru
judecarea și urmărirea penală a infracțiunilor de corupție, criminalitate organizată și terorism au acționat în judecată

2

MONITORUL OFICIAL AL ROMÂNIEI, PARTEA I, Nr. 314/7.IV.2006

Ministerul Justiției, iar efortul bugetar pentru punerea în executare a hotărârilor judecătorești prin care s-au admis cererile
acestora este de circa 4 ori mai mare decât cel rezultat din aplicarea prezentei ordonanțe de urgență,
ținând seama de Hotărârea Consiliului Național pentru Combaterea Discriminării nr. 185 din 22 iulie 2005, prin
care s-a constatat existența unei discriminări directe între judecătorii și procurorii care beneficiază de sporul de 40% și
cei care nu beneficiază de acest spor, recomandând Ministerului Justiției inițierea unor modificări în sensul eliminării
acestei inegalități,
luând în considerare că actuala grilă de salarizare a judecătorilor și procurorilor este întemeiată pe vechea
reglementare abrogată prin intrarea în vigoare a Legii nr. 303/2004 privind statutul judecătorilor și procurorilor, republicată,
cu modificările și completările ulterioare, prin care au fost aduse modificări substanțiale ale prevederilor referitoare la
cariera judecătorilor și procurorilor cu incidență asupra salarizării,
ținând cont de faptul că prin Legea nr. 247/2005 privind reforma în domeniile proprietății și justiției, precum și
unele măsuri adiacente, cu modificările și completările ulterioare, au fost aduse modificări în ceea ce privește organizarea
și funcționarea Consiliului Superior al Magistraturii, ca organ cu activitate permanentă,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență reglementează
salarizarea și alte drepturi ale membrilor Consiliului
Superior al Magistraturii, ale judecătorilor de la Înalta Curte
de Casație și Justiție, de la curțile de apel, tribunale și
judecătorii, ale procurorilor de la parchetele de pe lângă
aceste instanțe, ale magistraților-asistenți de la Înalta Curte
de Casație și Justiție, ale personalului de specialitate
juridică asimilat judecătorilor și procurorilor, potrivit Legii
nr. 303/2004 privind statutul judecătorilor și procurorilor,
republicată, cu modificările și completările ulterioare, precum
și salarizarea și unele drepturi ale asistenților judiciari.
(2) Salarizarea și celelalte drepturi ale judecătorilor și
procurorilor militari se asigură de Ministerul Apărării
Naționale, potrivit prevederilor prezentei ordonanțe de
urgență și reglementărilor referitoare la drepturile materiale
și bănești specifice calității de militar activ. Salarizarea și
celelalte drepturi ale procurorilor militari din cadrul Direcției
Naționale Anticorupție se asigură de aceasta, potrivit
prevederilor prezentei ordonanțe de urgență și reglementărilor referitoare la drepturile materiale și bănești specifice
calității de militar activ.
Art. 2. — Salarizarea și celelalte drepturi ale
judecătorilor, ale procurorilor, ale personalului asimilat
acestora și ale magistraților-asistenți se stabilesc ținându-se
seama de locul și rolul justiției în statul de drept, de
răspunderea, complexitatea și riscurile funcției, de
incompatibilitățile și interdicțiile prevăzute de lege pentru
aceste categorii de personal.
CAPITOLUL II
Salarizarea
Art. 3. — (1) Judecătorii, procurorii, personalul asimilat
acestora și magistrații-asistenți au dreptul pentru activitatea
desfășurată la o indemnizație de încadrare brută lunară
stabilită în raport cu nivelul instanțelor sau parchetelor, cu
funcția deținută și cu vechimea în magistratură prevăzută
de art. 86 din Legea nr. 303/2004, republicată, cu
modificările și completările ulterioare, pe baza valorii de
referință sectorială și a coeficienților de multiplicare
prevăzuți în anexa care face parte integrantă din prezenta
ordonanță de urgență.
(2) Pentru judecătorii și procurorii militari, indemnizația
de încadrare brută lunară stabilită potrivit prezentei
ordonanțe de urgență reprezintă solda de funcție.
Art. 4. — (1) Judecătorii, procurorii, personalul asimilat
acestora și magistrații-asistenți beneficiază, în raport cu
vechimea numai în funcțiile de judecător, procuror,
magistrat-asistent la Înalta Curte de Casație și Justiție sau
de personal asimilat judecătorilor și procurorilor, de o

majorare a indemnizației stabilite potrivit art. 3 alin. (1),
calculată în procente la indemnizația de încadrare brută
lunară, după cum urmează:
— de la 3 la 5 ani
— 10%;
— de la 5 la 10 ani
— 15%;
— de la 10 la 15 ani
— 20%;
— de la 15 la 20 de ani
— 25%;
— peste 20 de ani
— 30%.
(2) Indemnizația de încadrare majorată potrivit alin. (1)
se acordă de la data de întâi a lunii următoare celei în
care s-a împlinit vechimea numai în funcțiile prevăzute la
alin. (1) și constituie indemnizația de încadrare brută
lunară.
(3) Indemnizația de încadrare majorată potrivit alin. (1)
se ia în calcul la stabilirea pensiilor și a altor drepturi de
asigurări sociale, la stabilirea, recalcularea și actualizarea
pensiei de serviciu, precum și a oricăror alte drepturi ce se
determină pe baza veniturilor salariale.
Art. 5. — Judecătorii, procurorii, personalul asimilat
acestora și magistrații-asistenți, precum și personalul de
specialitate din cadrul Institutului Național de Criminologie,
care posedă titlul științific de doctor sau doctor docent,
beneficiază de un spor de 15% din indemnizația de
încadrare brută lunară, care se acordă de la data de întâi
a lunii următoare celei în care s-a solicitat.
Art. 6. — (1) Judecătorii și procurorii care funcționează
la instanțele și parchetele din mediul rural, situate în
comune, beneficiază de indemnizații de încadrare brute
lunare majorate cu până la 10%. Majorarea se stabilește
în funcție de gradul de izolare a localității și de condițiile
concrete de viață, prin ordin al ministrului justiției sau, după
caz, al procurorului general al Parchetului de pe lângă
Înalta Curte de Casație și Justiție, cu avizul Consiliului
Superior al Magistraturii.
(2) Indemnizația de încadrare brută lunară majorată
potrivit alin. (1) se ia în calcul la stabilirea pensiilor și a
altor drepturi de asigurări sociale, la stabilirea, recalcularea
și actualizarea pensiei de serviciu, precum și a oricăror alte
drepturi ce se determină pe baza veniturilor salariale.
Art. 7. — (1) Pentru condiții deosebite de muncă, grele,
vătămătoare sau periculoase, judecătorilor, procurorilor,
magistraților-asistenți și personalului asimilat acestora li se
acordă un spor de 15% din indemnizația de încadrare
brută lunară, proporțional cu timpul efectiv lucrat în aceste
condiții.
(2) Condițiile de acordare a sporului prevăzut la alin. (1)
se aprobă de ordonatorul principal de credite sau, după
caz, de procurorul șef al Direcției Naționale Anticorupție, în
funcție de condițiile deosebite, grele, vătămătoare sau
periculoase stabilite potrivit legii.

MONITORUL OFICIAL AL ROMÂNIEI, PARTEA I, Nr. 314/7.IV.2006
Art. 8. — (1) Personalul asimilat judecătorilor și
procurorilor, precum și personalul de specialitate juridică
din cadrul Școlii Naționale de Grefieri se salarizează în
raport cu vechimea în magistratură sau, după caz, în
specialitate, potrivit prevederilor lit. B din anexă.
(2) Salarizarea magistraților-asistenți se face potrivit
prevederilor lit. A din anexă, în baza coeficienților de
multiplicare prevăzuți la nr. crt. 20, 21 și 22 pentru
magistrații-asistenți gradele I, II și III, la nr. crt. 14, 15 și
16 pentru magistrații-asistenți șefi gradele I, II și III și la
nr. crt. 14 pentru prim-magistratul-asistent.
(3) Bursele auditorilor de justiție se stabilesc potrivit
lit. A din anexă, în baza coeficienților de multiplicare
prevăzuți la nr. crt. 30 și 31, în raport cu vechimea pe
care o au ca auditori.
Art. 9. — Indemnizațiile de încadrare brute lunare și
celelalte drepturi ale judecătorilor, procurorilor, personalului
asimilat acestora și ale magistraților-asistenți se acordă,
după caz, de ministrul justiției, de președintele Înaltei Curți
de Casație și Justiție, de președintele Consiliului Superior
al Magistraturii sau de procurorul general al Parchetului de
pe lângă Înalta Curte de Casație și Justiție, cu excepția
cazurilor în care prin lege specială sau prin prezenta
ordonanță de urgență se prevede altfel.
Art. 10. — (1) Pe perioada mandatului, președintele și
vicepreședintele Consiliului Superior al Magistraturii primesc
o indemnizație brută lunară egală cu cea a președintelui,
respectiv a vicepreședintelui Înaltei Curți de Casație și
Justiție.
(2) Membrii Consiliului Superior al Magistraturii care
desfășoară activitate permanentă, cu excepția celor
prevăzuți la alin. (1), primesc lunar pentru activitatea
desfășurată o indemnizație brută lunară egală cu cea a
unui președinte de secție al Înaltei Curți de Casație și
Justiție.
(3) La calculul indemnizației prevăzute la alin. (1) și (2)
se includ majorarea prevăzută la art. 4 și celelalte sporuri,
care se acordă în condițiile prevăzute de prezenta
ordonanță de urgență.
(4) Membrii Consiliului Superior al Magistraturii prevăzuți
la alin. (1) și (2) beneficiază și de o indemnizație de
membru egală cu 25% din indemnizația brută lunară a
judecătorului de la Înalta Curte de Casație și Justiție.
(5) Membrii aleși ai Consiliului Superior al Magistraturii
fără activitate permanentă beneficiază, pe lângă
indemnizația brută lunară corespunzătoare funcției avute în
cadrul instanței sau parchetului, și de o indemnizație de
membru egală cu 50% din indemnizația brută lunară a
judecătorului de la Înalta Curte de Casație și Justiție.
(6) Membrii de drept ai Consiliului Superior al
Magistraturii și reprezentanții societății civile beneficiază de
o indemnizație de membru egală cu 50% din indemnizația
brută lunară a judecătorului de la Înalta Curte de Casație
și Justiție.
(7) În baza de calcul a indemnizației de membru al
Consiliului Superior al Magistraturii, prevăzută la alin. (4),
(5) și (6), nu se includ majorarea prevăzută la art. 4 și nici
celelalte sporuri stabilite de prezenta ordonanță de urgență
ori de acte normative speciale.
(8) Președintele, vicepreședintele și membrii Consiliului
Superior al Magistraturii cu activitate permanentă, dacă nu
au domiciliul în municipiul București, beneficiază de dreptul
prevăzut la art. 13 alin. (1) lit. c), în limita a 4 călătorii
dus-întors, pe lună, între localitatea de domiciliu și
municipiul București, precum și de prevederile art. 22 sau,
după caz, ale art. 23.
Art. 11. — (1) Procurorii din cadrul Direcției Naționale
Anticorupție și cei din cadrul Direcției de Investigare a
Infracțiunilor de Criminalitate Organizată și Terorism sunt
salarizați potrivit nr. crt. 6—13 de la lit. A din anexă, în

3

raport cu funcțiile pe care le dețin sau cu care sunt
asimilați potrivit legii.
(2) Procurorii din cadrul Direcției Naționale Anticorupție
beneficiază de toate drepturile stabilite de prezenta
ordonanță de urgență, de Ordonanța de urgență a
Guvernului nr. 43/2002 privind Direcția Națională
Anticorupție, aprobată cu modificări și completări prin
Legea nr. 503/2002, cu modificările și completările
ulterioare, precum și de drepturi stabilite expres pentru
aceștia prin alte acte normative. Procurorii din cadrul
Direcției de Investigare a Infracțiunilor de Criminalitate
Organizată și Terorism beneficiază de toate drepturile
stabilite de prezenta ordonanță de urgență, de Legea
nr. 508/2004 privind înființarea, organizarea și funcționarea
în cadrul Ministerului Public a Direcției de Investigare a
Infracțiunilor de Criminalitate Organizată și Terorism, cu
modificările și completările ulterioare, precum și de drepturi
stabilite expres pentru aceștia prin alte acte normative.
(3) Salariul de bază pentru specialiștii din cadrul
Direcției Naționale Anticorupție și al Direcției de Investigare
a Infracțiunilor de Criminalitate Organizată și Terorism se
stabilește potrivit nr. crt. 28 de la lit. A din anexă.
Specialiștii din cadrul Direcției Naționale Anticorupție și al
Direcției de Investigare a Infracțiunilor de Criminalitate
Organizată și Terorism beneficiază și de celelalte drepturi
salariale prevăzute de lege pentru funcționarii publici.
Specialiștii din cadrul Direcției Naționale Anticorupție și al
Direcției de Investigare a Infracțiunilor de Criminalitate
Organizată și Terorism beneficiază și de prevederile art. 23.
(4) Salariul de bază se stabilește potrivit nr. crt. 31 de
la lit. A din anexă pentru agenții de poliție judiciară din
cadrul Direcției Naționale Anticorupție, nr. crt. 28 pentru
ofițerii de poliție judiciară, nr. crt. 27 pentru șefii de birou
și nr. crt. 26 pentru șefii de serviciu. Ofițerii și agenții de
poliție judiciară din Direcția Națională Anticorupție
beneficiază de drepturile prevăzute în anexa nr. 4 la
Ordonanța Guvernului nr. 38/2003 privind salarizarea și alte
drepturi ale polițiștilor, aprobată cu modificări prin Legea
nr. 353/2003, cu modificările și completările ulterioare.
(5) Ofițerii și agenții de poliție judiciară, precum și
specialiștii din cadrul Direcției Naționale Anticorupție și al
Direcției de Investigare a Infracțiunilor de Criminalitate
Organizată și Terorism beneficiază în mod corespunzător
de drepturile prevăzute la art. 13.
(6) Indemnizațiile de încadrare brute lunare sau salariile
de bază brute, precum și alte drepturi salariale ale
personalului din cadrul Direcției Naționale Anticorupție se
stabilesc de procurorul șef al Direcției Naționale
Anticorupție, potrivit legii.
CAPITOLUL III
Drepturile acordate în cazul delegării și detașării
Art. 12. — (1) Pe perioada delegării și a detașării,
judecătorii, procurorii, personalul asimilat acestora și
magistrații-asistenți beneficiază de toate drepturile prevăzute
de lege pentru funcția în care sunt delegați sau detașați.
Dacă indemnizația și celelalte drepturi salariale prevăzute
pentru funcția în care sunt delegați sau detașați sunt mai
mici, aceștia își păstrează indemnizația de încadrare brută
lunară și celelalte drepturi bănești.
(2) Drepturile care se acordă pe timpul detașării se
suportă de instituția în care persoana în cauză își
desfășoară activitatea.
Art. 13. — (1) Judecătorii, procurorii, personalul asimilat
acestora și magistrații-asistenți, care sunt detașați sau
delegați în altă localitate decât cea de domiciliu,

4

MONITORUL OFICIAL AL ROMÂNIEI, PARTEA I, Nr. 314/7.IV.2006

beneficiază, pe toată durata delegării sau detașării, de
următoarele drepturi:
a) diurnă în cuantum de 2% din indemnizația de
încadrare brută lunară, dar nu mai puțin decât cuantumul
prevăzut pentru personalul din unitățile bugetare;
b) decontarea cheltuielilor de cazare la structuri turistice
de categoria până la 3 stele inclusiv. În situația în care nu
beneficiază de cazare în aceste condiții, au dreptul la o
sumă egală cu 0,5% din indemnizația de încadrare brută
lunară pentru fiecare noapte, pe toată durata delegării sau
detașării în altă localitate;
c) decontarea, în limita a 4 călătorii dus-întors, pe lună,
a transportului aerian, naval, auto sau pe calea ferată
clasa I, inclusiv vagon de dormit clasa I, ori, după caz, a
7,5 litri carburant la suta de kilometri, în situația în care
deplasarea se face cu autoturismul. Decontarea
transportului nu se acordă în cazul în care deplasarea se
face cu autoturismul ce aparține instituției.
(2) De drepturile prevăzute la alin. (1) beneficiază și cei
care se deplasează în altă localitate pentru susținerea
examenului de capacitate.
(3) Prevederile alin. (1) și (2) se completează, după
caz, cu reglementările aplicabile personalului din instituțiile
publice.
Art. 14. — Judecătorii, procurorii și personalul asimilat
acestora, detașați în funcții de conducere din Administrația
Națională a Penitenciarelor, beneficiază, pe durata detașării,
pe lângă indemnizația de încadrare brută lunară a funcției
de execuție corespunzătoare nivelului instanței sau al
parchetului și vechimii pe care o au la data detașării, și de
indemnizația de conducere prevăzută de lege pentru funcția
de conducere pe care sunt detașați, precum și de
drepturile prevăzute în legile speciale.
Art. 15. — Judecătorii, procurorii și personalul asimilat
acestora, numiți temporar într-o funcție de conducere, în
cazul în care titularul acesteia lipsește din instituție o
perioadă mai mare de 30 de zile calendaristice și nu
beneficiază de salariu sau indemnizație pe perioada
respectivă, au dreptul la indemnizația de încadrare brută
lunară corespunzătoare funcției pe care o preiau.
CAPITOLUL IV
Salarizarea și alte drepturi ale asistenților judiciari
Art. 16. — (1) Asistenții judiciari numiți în condițiile Legii
nr. 304/2004 privind organizarea judiciară, republicată, cu
modificările ulterioare, sunt salarizați cu o indemnizație de
încadrare brută lunară potrivit coeficienților de multiplicare
prevăzuți, după caz, la lit. A din anexă, nr. crt. 28—31, în
raport cu vechimea în funcții juridice.
(2) Asistenții judiciari beneficiază în mod corespunzător
de drepturile prevăzute la art. 5, 7, 18, 24 și 25.
(3) Indemnizațiile de încadrare brute lunare și celelalte
drepturi ale asistenților judiciari se acordă prin ordin al
ministrului justiției.
Art. 17. — În cazul în care asistenții judiciari sunt
delegați sau detașați la instanțe care au sediul în alte
localități decât cele în care își au domiciliul, aceștia
beneficiază de decontarea cheltuielilor de transport și
cazare, precum și de diurnă, potrivit dispozițiilor legale
aplicabile personalului din unitățile bugetare.
CAPITOLUL V
Alte drepturi ale judecătorilor, ale procurorilor
și ale celuilalt personal
Art. 18. — (1) Pentru activitatea desfășurată personalul
prevăzut la art. 1 beneficiază la sfârșitul anului calendaristic
de un premiu anual egal cu indemnizația de încadrare
brută din ultima lună a anului pentru care se face
premierea.
(2) Pentru cei care nu au lucrat tot timpul anului
premiul se acordă proporțional cu perioada în care au

lucrat, luându-se în calcul indemnizația de încadrare brută
din ultima lună de activitate.
(3) Premiile anuale pot fi reduse sau nu se acordă
persoanelor care au obținut calificativul înesatisfăcător“ ori
au săvârșit abateri pentru care au fost sancționate
disciplinar în anul pentru care se face premierea. Aceste
drepturi nu se acordă în cazul persoanelor care au fost
suspendate sau înlăturate din funcție pentru fapte
imputabile lor.
Art. 19. — (1) În cazul în care ordonatorul principal de
credite bugetare realizează economii prin reducerea
cheltuielilor cu salariile, acesta poate acorda premii în
cursul anului, în limita a 5% din fondul de salarii prevăzut
în bugetul de venituri și cheltuieli, personalului care asigură
realizarea activității ce revenea posturilor din care au
provenit economiile.
(2) În cazul în care procurorul șef al Direcției Naționale
Anticorupție realizează economii în bugetul distinct de
venituri și cheltuieli prin reducerea cheltuielilor cu salariile,
acesta poate acorda premii în cursul anului, în limita a 5%
din fondul de salarii, personalului care asigură realizarea
activității ce revenea posturilor din care au provenit
economiile.
Art. 20. — Ministerul Justiției, Înalta Curte de Casație și
Justiție, Consiliul Superior al Magistraturii, Parchetul de pe
lângă Înalta Curte de Casație și Justiție și Direcția
Națională Anticorupție pot constitui un fond de premiere
lunar prin aplicarea unei cote de până la 2% asupra
fondului de salarii prevăzut în bugetele de venituri și
cheltuieli ale fiecărei unități. Din acest fond sunt acordate
premii în cursul anului personalului care a realizat sau a
participat direct la obținerea unor rezultate în activitate
apreciate ca valoroase. Sumele neconsumate pot fi utilizate
în lunile următoare în cadrul aceluiași an bugetar.
Art. 21. — Criteriile pentru acordarea premiilor
prevăzute la art. 18—20 se aprobă de ordonatorul principal
de credite sau, după caz, de procurorul șef al Direcției
Naționale Anticorupție.
Art. 22. — Judecătorii, procurorii și personalul asimilat
acestora, precum și magistrații-asistenți au dreptul la
atribuirea unei locuințe de serviciu dacă, în localitatea unde
își desfășoară activitatea, aceștia, soțul/soția sau copiii
aflați în întreținerea lor nu beneficiază de locuință
proprietate personală ori nu li s-a atribuit locuință de către
autoritățile administrației publice locale.
Art. 23. — (1) Judecătorii, procurorii, personalul asimilat
acestora și magistrații-asistenți, cărora nu li s-a acordat
locuință de serviciu de către ordonatorii principali de
credite, au dreptul, în condițiile art. 22, la compensarea
diferenței dintre chiria ce s-ar stabili pentru o locuință de
serviciu, potrivit legii, și chiria plătită pe baza unui contract
de închiriere încheiat în condițiile legii. Acest drept nu are
caracter salarial și nu se impozitează. Compensarea nu se
acordă în cazul în care contractul de închiriere este
încheiat cu rude de gradul I sau II.
(2) Plafonul anual în limita căruia se poate deconta
chiria în condițiile alin. (1) se stabilește prin ordin comun al
ministrului justiției, al președintelui Consiliului Superior al
Magistraturii, al președintelui Înaltei Curți de Casație și
Justiție, al procurorului general al Parchetului de pe lângă
Înalta Curte de Casație și Justiție și al procurorului șef al
Direcției Naționale Anticorupție.
(3) Au dreptul la locuință de serviciu potrivit art. 22 sau,
după caz, la compensarea chiriei în condițiile alin. (1) și
(2) și cei delegați, detașați sau transferați în altă localitate
decât cea de domiciliu, dacă ei, soțul/soția sau copiii aflați
în întreținerea lor nu au în proprietate o locuință în
localitatea în care sunt delegați, detașați sau transferați. În
acest caz, personalul delegat sau detașat nu mai
beneficiază de dreptul prevăzut la art. 13 alin. (1) lit. b).

MONITORUL OFICIAL AL ROMÂNIEI, PARTEA I, Nr. 314/7.IV.2006
(4) Judecătorii, procurorii, personalul asimilat acestora și
magistrații-asistenți, care nu beneficiază de locuință
proprietate personală ori cărora nu li s-a acordat locuință
de serviciu în condițiile art. 22 sau compensarea chiriei în
condițiile alin. (1), în localitatea în care își desfășoară
activitatea, au dreptul la decontarea cheltuielilor de
transport între localitatea în care își au domiciliul sau
reședința și localitatea unde se află sediul unității. În
situația în care deplasarea se face cu autoturismul, aceștia
beneficiază de decontarea contravalorii a 7,5 litri carburant
la suta de kilometri, pentru perioada în care au lucrat
efectiv.
(5) Locuințele de serviciu nu pot fi vândute judecătorilor,
procurorilor, personalului asimilat acestora și nici altor
categorii de personal din sistemul justiției.
(6) Dacă judecătorii, procurorii, personalul asimilat
acestora și magistrații-asistenți, inclusiv soțul/soția acestora
sau copiii aflați în întreținerea lor, au înstrăinat o locuință
proprietate personală după data numirii în funcție în
localitatea în care solicită drepturile prevăzute la alin. (1)—(3)
și la art. 22, nu mai beneficiază de aceste drepturi.
(7) În cazul pensionării, titularul contractului de închiriere
și soțul ori soția acestuia își păstrează drepturile locative
pe tot parcursul vieții.
Art. 24. — Judecătorii, procurorii, personalul asimilat
acestora și magistrații-asistenți, precum și familiile acestora
beneficiază, ca măsură de protecție socială, de înlesniri
stabilite prin ordin al ministrului justiției sau al procurorului
general al Parchetului de pe lângă Înalta Curte de Casație
și Justiție, după caz, cu privire la folosirea caselor de
odihnă, a sanatoriilor și a altor amenajări recreative și
sportive aflate în proprietatea sau în administrarea
Ministerului Justiției și, respectiv, a Parchetului de pe lângă
Înalta Curte de Casație și Justiție.
Art. 25. — (1) Judecătorii, procurorii, personalul asimilat
acestora și magistrații-asistenți, în activitate sau pensionari,
precum și soțul sau soția și copiii aflați în întreținerea
acestora beneficiază în mod gratuit de asistență medicală,
medicamente și proteze, în condițiile respectării dispozițiilor
legale privind plata contribuției pentru asigurările sociale de
sănătate.
(2) Condițiile de acordare gratuită a asistenței medicale,
medicamentelor și protezelor se stabilesc prin hotărâre a
Guvernului. Aceste drepturi nu au caracter salarial și nu se
impozitează.
Art. 26. — (1) Absolvenții, inclusiv cei ai Institutului
Național al Magistraturii, în primul an de activitate după
terminarea studiilor, numiți ca judecători, procurori sau
personal asimilat acestora în unități din altă localitate decât
cea de domiciliu, beneficiază de o indemnizație de
instalare egală cu indemnizația de încadrare brută lunară
corespunzătoare funcției în care urmează să fie încadrați.
Această indemnizație se acordă și absolvenților numiți pe
funcții de personal asimilat în Ministerul Justiției, Consiliul
Superior al Magistraturii, Institutul Național al Magistraturii,
Ministerul Public sau Institutul Național de Criminologie.
(2) În cazul în care absolventul este încadrat într-o
unitate din mediul rural, indemnizația va fi egală cu două
indemnizații de încadrare brute lunare.
(3) Prin ordin al ministrului justiției sau al procurorului
general al Parchetului de pe lângă Înalta Curte de Casație
și Justiție, după caz, se poate aproba ca pentru absolvenții
facultăților de drept să se acorde indemnizația prevăzută la
alin. (2) și în cazul încadrării lor în localități în care
atragerea juriștilor se face cu mare greutate.
(4) Indemnizațiile prevăzute la alin. (1)—(3) se
impozitează potrivit legii, se înscriu în carnetul de muncă și
se acordă o singură dată în timpul activității.
(5) Cel care a beneficiat de acordarea indemnizațiilor
prevăzute de alin. (1)—(3) este obligat să funcționeze în

5

unitatea în care a fost numit o perioadă de 2 ani de la
numirea în funcție. În cazul nerespectării acestei obligații,
drepturile acordate potrivit alin. (1)—(3) se restituie și se
anulează din carnetul de muncă.
Art. 27. — (1) Judecătorii, procurorii, personalul asimilat
acestora și magistrații-asistenți, care și-au pierdut total sau
parțial capacitatea de muncă, fiind încadrați în gradul I sau
II de invaliditate, în urma săvârșirii împotriva lor a unor
fapte prevăzute de legea penală, în timpul sau în legătură
cu serviciul, vor primi pe perioada invalidității o pensie
egală cu indemnizația de încadrare brută lunară avută la
data survenirii invalidității și vor beneficia o singură dată de
o compensație egală cu de cinci ori aceeași indemnizație
brută.
(2) Judecătorii, procurorii, personalul asimilat acestora și
magistrații-asistenți, care și-au pierdut parțial capacitatea de
muncă, în condițiile alin. (1), fiind încadrabili în gradul III
de invaliditate, și care nu își mai pot exercita în continuare
profesia vor beneficia de o pensie egală cu cel puțin
jumătate din indemnizația de încadrare brută avută în
ultima lună de activitate, de o compensație egală cu de
trei ori aceeași indemnizație brută, precum și de dreptul de
a cumula, în condițiile legii, pensia cu salariul pe care îl
pot primi dintr-o altă activitate desfășurată.
(3) Urmașii celor decedați în condițiile prevăzute la
alin. (1): soțul supraviețuitor/soția supraviețuitoare, copiii
minori și copiii majori aflați la studii până la împlinirea
vârstei de 26 de ani beneficiază, pe perioada cât
îndeplinesc condițiile prevăzute de reglementările legale
referitoare la pensiile de asigurări sociale din sistemul
public, de o sumă unică egală cu indemnizația de
încadrare brută lunară pe care a avut-o persoana
respectivă la data decesului, plătită de angajator.
(4) Partea din pensia de invaliditate prevăzută de
prezenta ordonanță de urgență, care depășește nivelul
pensiei de invaliditate din sistemul public al asigurărilor
sociale, se suportă din bugetul de stat.
Art. 28. — (1) În caz de deces al judecătorului,
procurorului, personalului asimilat acestora și magistratuluiasistent, membrii familiei care au dreptul, potrivit legii, la
pensie de urmaș primesc pe o perioadă de 3 luni
echivalentul indemnizației de încadrare brute din ultima
lună de activitate a celui decedat. Aceste drepturi se
impozitează potrivit legii.
(2) În cazul în care decizia pentru pensia de urmaș nu
a fost emisă din vina instituției în termen de 6 luni de la
data decesului, aceasta va achita în continuare drepturile
prevăzute la alin. (1), până la emiterea deciziei pentru
pensia de urmaș.
Art. 29. — (1) Pentru acordarea de ajutoare,
recompense și contribuții la acțiuni umanitare se constituie
Fondul președintelui Consiliului Superior al Magistraturii, al
președintelui Înaltei Curți de Casație și Justiție, al
procurorului general al Parchetului de pe lângă Înalta Curte
de Casație și Justiție, al procurorului șef al Direcției
Naționale Anticorupție și al ministrului justiției, cu
încadrarea în creditele bugetare aprobate.
(2) Pentru primirea delegațiilor străine și a invitaților din
țară și din străinătate se constituie Fondul de protocol al
Consiliului Superior al Magistraturii, al Înaltei Curți de
Casație și Justiție, al Parchetului de pe lângă Înalta Curte
de Casație și Justiție și al Direcției Naționale Anticorupție,
cu încadrarea în creditele bugetare aprobate.
(3) Baremurile de cheltuieli pentru acțiunile prevăzute la
alin. (1) se stabilesc prin ordin al conducătorului instituției.
Art. 30. — (1) Judecătorii, procurorii și personalul
asimilat acestora, trimiși în străinătate pentru acțiuni în
interesul serviciului, au drepturile și obligațiile stabilite prin
regulamentul aprobat, după caz, de ministrul justiției, Plenul
Consiliului Superior al Magistraturii, președintele Înaltei Curți
de Casație și Justiție, procurorul general al Parchetului de

6

MONITORUL OFICIAL AL ROMÂNIEI, PARTEA I, Nr. 314/7.IV.2006

pe lângă Înalta Curte de Casație și Justiție, cu excepția
situațiilor în care prin lege specială se prevede altfel, cu
respectarea dispozițiilor în vigoare referitoare la drepturile
și obligațiile personalului trimis în străinătate.
(2) Cheltuielile de deplasare în străinătate — diurnă în
valută, cheltuieli de transport și cazare — se aprobă de
conducătorul instituției și se acordă potrivit dispozițiilor
prevăzute de lege pentru secretarii de stat.
Art. 31. — Parcul auto, consumul de carburanți și
modul de utilizare a parcului auto din dotarea instanțelor
judecătorești, a parchetelor, a unităților subordonate
Ministerului Justiției și a Consiliului Superior al Magistraturii
se stabilesc prin hotărâre a Guvernului, cu excepția
situațiilor în care prin lege specială se prevede altfel.
Art. 32. — Judecătorii, procurorii, personalul asimilat
acestora și magistrații-asistenți beneficiază și de drepturile
stabilite în mod expres pentru aceștia prin alte acte
normative speciale.
CAPITOLUL VI
Dispozițiile tranzitorii și finale
Art. 33. — Judecătorii, procurorii, personalul asimilat
acestora și magistrații-asistenți, aflați în activitate la data
intrării în vigoare a prezentei ordonanțe de urgență, se
consideră că îndeplinesc condițiile legale pentru funcția în
care sunt încadrați.
Art. 34. — Statele de personal și statele de funcții se
întocmesc în limita numărului de posturi legal aprobat.
Art. 35. — Drepturile de salarizare prevăzute de
prezenta ordonanță de urgență sunt brute și impozabile.
Acestea vor fi actualizate prin aplicarea indexărilor acordate
în conformitate cu prevederile legale.
Art. 36. — (1) Personalul salarizat potrivit prezentei
ordonanțe de urgență, nemulțumit de modul de stabilire a
drepturilor salariale, poate face contestație, în termen de
15 zile de la data comunicării, la organele de conducere
ale Ministerului Justiției, Consiliului Superior al Magistraturii,
Parchetului de pe lângă Înalta Curte de Casație și Justiție
și ale Direcției Naționale Anticorupție ori, după caz, la
Colegiul de conducere al Înaltei Curți de Casație și Justiție.
Contestațiile se soluționează în termen de cel mult 30 de
zile.
(2) Împotriva hotărârilor organelor prevăzute la alin. (1)
se poate face plângere, în termen de 30 de zile de la
comunicare, la Secția de contencios administrativ și fiscal a
Înaltei Curți de Casație și Justiție, pentru hotărârile
Colegiului de conducere al Înaltei Curți de Casație și
Justiție, sau, după caz, a Curții de Apel București, pentru
celelalte hotărâri. Hotărârile pronunțate sunt irevocabile.
Art. 37. — Coeficienții de multiplicare prevăzuți în anexă
se aplică în mod corespunzător altor categorii de personal
care au fost salarizate în baza Ordonanței de urgență a
Guvernului nr. 177/2002 privind salarizarea și alte drepturi
ale magistraților, aprobată cu modificări și completări prin
Legea nr. 347/2003, cu modificările și completările
ulterioare.

Art. 38. — Valoarea de referință sectorială prevăzută în
anexă se majorează cu 4% începând cu data de 1 aprilie
2006 și cu 5% începând cu data de 1 septembrie 2006
față de nivelul din luna august 2006.
Art. 39. — Valoarea de referință sectorială prevăzută
în anexele nr. 2, 4, 5 și 6 la Legea nr. 50/1996 privind
salarizarea și alte drepturi ale personalului din organele
autorității judecătorești, republicată, cu modificările și
completările ulterioare, cu majorările și indexările ulterioare,
se majorează cu 4% începând cu data de 1 aprilie 2006,
față de nivelul din luna martie 2006, și cu 5% începând cu
data de 1 septembrie 2006, față de nivelul din luna august
2006.
Art. 40. — Dispozițiile prezentei ordonanțe de urgență
se aplică începând cu luna aprilie 2006.
Art. 41. — La data intrării în vigoare a prezentei
ordonanțe de urgență se abrogă:
a) Ordonanța de urgență a Guvernului nr. 177/2002
privind salarizarea și alte drepturi ale magistraților, publicată
în Monitorul Oficial al României, Partea I, nr. 924 din
18 decembrie 2002, aprobată cu modificări și completări
prin Legea nr. 347/2003, cu modificările și completările
ulterioare;
b) prevederile referitoare la salarizarea și alte drepturi
ale judecătorilor Înaltei Curți de Casație și Justiție și ale
magistraților-asistenți, cuprinse în Legea nr. 56/1996 privind
salarizarea și alte drepturi ale judecătorilor Curții Supreme
de Justiție, ale magistraților-asistenți și ale celorlalte
categorii de personal, publicată în Monitorul Oficial al
României,
Partea I, nr. 139 din 4 iulie 1996, cu
modificările și completările ulterioare;
c) dispozițiile privind salarizarea președintelui,
vicepreședintelui, președinților de secții și judecătorilor
Înaltei Curți de Casație și Justiție, cuprinse în Legea
nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru
persoane care ocupă funcții de demnitate publică, publicată
în Monitorul Oficial al României, Partea I, nr. 266 din
16 iulie 1998, cu modificările și completările ulterioare;
d) art. 56 din Legea nr. 317/2004 privind Consiliul
Superior al Magistraturii, republicată în Monitorul Oficial al
României, Partea I, nr. 827 din 13 septembrie 2005;
e) art. 28 alin. (1)—(5), (7) și (9) din Ordonanța de
urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României,
Partea I, nr. 244 din 11 aprilie 2002, aprobată cu
modificări prin Legea nr. 503/2002, cu modificările și
completările ulterioare, și art. 24 alin. (1), (3)—(5), (7) și
(8) din Legea nr. 508/2004 privind înființarea, organizarea
și funcționarea în cadrul Ministerului Public a Direcției de
Investigare a Infracțiunilor de Criminalitate Organizată și
Terorism, publicată în Monitorul Oficial al României,
Partea I, nr. 1.089 din 23 noiembrie 2004, cu modificările
și completările ulterioare;
f) orice alte dispoziții contrare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Cătălin Doica,
secretar de stat
București, 29 martie 2006.
Nr. 27.

*) Anexa este reprodusă în facsimil.

judecătorilor, procurorilor și ale personalului de specialitate juridică asimilat judecătorilor și procurorilor potrivit Legii nr. 303/2004 privind statutul
judecătorilor și procurorilor, republicată, cu modificările și completările ulterioare

INDEMNIZAȚIILE

ANEXĂ*)

MONITORUL OFICIAL AL ROMÂNIEI, PARTEA I, Nr. 314/7.IV.2006
7

8

MONITORUL OFICIAL AL ROMÂNIEI, PARTEA I, Nr. 314/7.IV.2006

MONITORUL OFICIAL AL ROMÂNIEI, PARTEA I, Nr. 314/7.IV.2006

9

10

MONITORUL OFICIAL AL ROMÂNIEI, PARTEA I, Nr. 314/7.IV.2006

MONITORUL OFICIAL AL ROMÂNIEI, PARTEA I, Nr. 314/7.IV.2006

11

GUVERNUL ROMÂNIEI

ORDONANȚĂ DE URGENȚĂ
privind accelerarea procedurilor de utilizare a creditelor externe de stat și garantate de stat,
precum și a fondurilor structurale și a finanțării naționale aferente,
pentru lucrările de infrastructură
Cazul excepțional prevăzut de art. 115 alin. (4) din Constituția României, republicată, constă în necesitatea
stringentă a accelerării procedurilor de utilizare a creditelor externe de stat și garantate de stat pentru finanțarea
proiectelor care au un ciclu lung de realizare, inclusiv a celor privind eliminarea efectelor inundațiilor care au dus la
distrugerea infrastructurii, fără a aduce atingere cadrului legal în vigoare privind achizițiile publice.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se aprobă mecanismul de accelerare a
procedurilor de utilizare a creditelor externe de stat și
garantate de stat, a fondurilor structurale și a finanțării
naționale necesare pentru urgentarea realizării proiectelor
pentru infrastructură, în sensul declanșării de către
beneficiarii acestora a procedurilor de atribuire a
contractelor de achiziție publică necesare realizării
investițiilor, considerându-se că fondurile sunt disponibile
după cum urmează:
a) în cazul creditelor externe de stat și garantate de
stat, imediat după negocierea acordului de împrumut și
aprobarea proiectului de către comitetul director al băncii
finanțatoare și cu acordul scris al acestei bănci;
b) în cazul fondurilor structurale și al finanțării naționale
aferente, imediat după primirea deciziei de finanțare emise
de autoritatea de management a programului operațional
corespunzător.
Art. 2. — Mecanismului prevăzut la art. 1 nu i se aplică
prevederile art. 98 lit. b) din Ordonanța de urgență a
Guvernului nr. 60/2001 privind achizițiile publice, aprobată
cu modificări și completări prin Legea nr. 212/2002, cu
modificările și completările ulterioare.

Art. 3. — În cazurile în care procedura de licitație
proprie băncii finanțatoare prevede desfășurarea unei
proceduri de precalificare, aceasta se poate desfășura și
anterior aprobării proiectului de către comitetul director al
băncii finanțatoare, cu acceptul scris al acestei bănci.
Art. 4. — Agrearea clauzelor contractelor pentru achiziții
publice în cadrul proiectelor de infrastructură se poate face:
a) în cazul creditelor externe de stat și garantate de
stat, după semnarea acordului de împrumut, cu acordul
băncii finanțatoare, iar semnarea contractelor se poate face
numai după intrarea în efectivitate a acordului de împrumut;
b) în cazul fondurilor structurale și al finanțării naționale
aferente, numai în baza acordului autorității de
management, iar semnarea contractelor se poate face
numai după intrarea în vigoare a contractului de finanțare
dintre autoritatea de management și beneficiarii acestor
finanțări nerambursabile.
Art. 5. — Costurile aferente organizării și realizării
activităților prevăzute la art. 1 și 3, desfășurate anterior
intrării în vigoare a acordului de împrumut sau a
contractului de finanțare, după caz, se asigură din sursele
proprii ale beneficiarilor sau din alte surse atrase în acest
scop, cu respectarea prevederilor legale în vigoare.

PRIM-MINISTRU

CĂLIN POPESCU-TĂRICEANU

Contrasemnează:
Ministrul transporturilor, construcțiilor și turismului,
Gheorghe Dobre
Ministrul integrării europene,
Anca Daniela Boagiu
p. Ministrul finanțelor publice,
Cătălin Doica,
secretar de stat

București, 29 martie 2006.
Nr. 28.

12

MONITORUL OFICIAL AL ROMÂNIEI, PARTEA I, Nr. 314/7.IV.2006
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.489/2004
privind organizarea și funcționarea Comitetului Național pentru Situații de Urgență
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.489/2004
privind organizarea și funcționarea Comitetului Național
pentru Situații de Urgență, publicată în Monitorul Oficial al
României, Partea I, nr. 884 din 28 septembrie 2004, se
modifică și se completează după cum urmează:
1. La articolul 1 alineatul (2), litera c) va avea următorul
cuprins:
îc) membri: unul sau mai mulți secretari de stat de la
fiecare minister sau un adjunct al conducătorului fiecărei
instituții publice centrale prevăzute în anexa nr. 1, în

funcție de tipurile de risc gestionate, de funcțiile de sprijin
repartizate și de complexitatea acestora, și inspectorul
general al Inspectoratului General pentru Situații de
Urgență;“.
2. La anexa nr. 1 îMinisterele și instituțiile publice
centrale reprezentate în Comitetul Național pentru Situații
de Urgență“, după punctul 16 se introduc două noi puncte,
punctele 161 și 162, cu următorul cuprins:
î161. Inspectoratul de Stat în Construcții;
162. Cancelaria Primului-Ministru.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbely
p. Ministrul administrației și internelor,
Anghel Andreescu,
secretar de stat
p. Șeful Cancelariei Primului-Ministru,
Dan Petrescu
p. Ministrul finanțelor publice,
Cătălin Doica,
secretar de stat

București, 22 martie 2006.
Nr. 386.

GUVERNUL ROMÂNIEI

HOTĂRÂRE
privind completarea Hotărârii Guvernului nr. 1.607/2004 pentru înființarea Centrului român
de informare și documentare în domeniul de activitate al Organizației pentru Cooperare
și Dezvoltare Economică — OCDE și a Punctului de informare și documentare OCDE la București
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — După articolul 3 din Hotărârea
Guvernului nr. 1.607/2004 pentru înființarea Centrului român
de informare și documentare în domeniul de activitate al
Organizației pentru Cooperare și Dezvoltare Economică —
OCDE și a Punctului de informare și documentare OCDE
la București, publicată în Monitorul Oficial al României,

Partea I, nr. 932 din 12 octombrie 2004, se introduce un
nou articol, articolul 31, cu următorul cuprins:
îArt. 31. — Începând cu anul 2006, cheltuielile privind
documentele și publicațiile informative și accesul la
biblioteca on-line a OCDE se suportă anual din bugetul
aprobat Ministerului Afacerilor Externe.“

PRIM-MINISTRU

CĂLIN POPESCU-TĂRICEANU

București, 29 martie 2006.
Nr. 415.

Contrasemnează:
Ministrul afacerilor externe,
Mihai Răzvan Ungureanu
p. Ministrul finanțelor publice,
Cătălin Doica,
secretar de stat

MONITORUL OFICIAL AL ROMÂNIEI, PARTEA I, Nr. 314/7.IV.2006

13

GUVERNUL ROMÂNIEI

HOTĂRÂRE
privind nivelul maxim al plăților restante pe anul 2006
pentru operatorii economici monitorizați potrivit Ordonanței de urgență a Guvernului nr. 79/2001
privind întărirea disciplinei economico-financiare și alte dispoziții cu caracter financiar
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Pentru operatorii economici monitorizați în
baza Ordonanței de urgență a Guvernului nr. 79/2001
privind întărirea disciplinei economico-financiare și alte
dispoziții cu caracter financiar, aprobată cu modificări prin
Legea nr. 59/2002, cu completările ulterioare, la întocmirea
bugetelor de venituri și cheltuieli pe anul 2006 se va avea
în vedere reducerea cu minimum 15% a nivelului plăților
restante totale programate față de realizările anului 2005,
în prețuri comparabile.
(2) În baza prevederilor art. 2 din Ordonanța de urgență
a Guvernului nr. 79/2001, aprobată cu modificări prin Legea

nr. 59/2002, cu completările ulterioare, operatorii economici
monitorizați vor anexa la bugetele de venituri și cheltuieli
anuale programul de reducere a plăților restante, în
vederea încadrării în nivelul maxim al plăților restante
stabilit pentru anul 2006.
Art. 2. — Conducătorii operatorilor economici monitorizați
și celelalte persoane care ocupă funcții de conducere vor
primi lunar drepturile salariale cuvenite, numai în condițiile
și cu respectarea prevederilor art. 9 din Ordonanța de
urgență a Guvernului nr. 79/2001, aprobată cu modificări
prin Legea nr. 59/2002, cu completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu

București, 29 martie 2006.
Nr. 416.

GUVERNUL ROMÂNIEI

HOTĂRÂRE
privind aprobarea normelor pentru stabilirea cuantumului subvenției de la bugetul de stat
ce se poate acorda în anul 2006 categoriilor de persoane prevăzute la art. 7
din Legea locuinței nr. 114/1996
În temeiul art. 108 din Constituția României, republicată, și al art. 8 alin. 2 din Legea locuinței nr. 114/1996
republicată, cu modificările și completările ulterioare,
Guvernul României adoptă prezenta hotărâre.
Art. 1. — Subvenția de la bugetul de stat prevăzută la
art. 7 alin. 2 din Legea locuinței nr. 114/1996, republicată,
cu modificările și completările ulterioare, pentru cumpărarea
de locuințe în anul 2006, se acordă în cuantum de 30%
din valoarea locuinței calculată la valoarea finală a acesteia
categoriilor de persoane prevăzute la art. 7 alin. 1 din
același act normativ, care au un venit mediu net lunar pe
membru de familie de până la 520 lei (RON).

Art. 2. — Pentru categoriile de persoane cu venituri
medii nete lunare pe membru de familie mai mari de
520 lei (RON), cuantumul subvenției de la bugetul de stat,
prevăzută la art. 7 din Legea nr. 114/1996, republicată, cu
modificările și completările ulterioare, se stabilește după
cum urmează:
a) 20% pentru un venit mediu net lunar pe membru de
familie cuprins între 521 lei (RON) și 600 lei (RON);

14

MONITORUL OFICIAL AL ROMÂNIEI, PARTEA I, Nr. 314/7.IV.2006

b) 10% pentru un venit mediu net lunar pe membru de
familie cuprins între 601 lei (RON) și 630 lei (RON);

c) 5% pentru un venit mediu net lunar pe membru de
familie cuprins între 631 lei (RON) și 710 lei (RON).

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Cătălin Doica,
secretar de stat
București, 29 martie 2006.
Nr. 417.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea Comisiei de concurs și a Comisiei de soluționare a contestațiilor
pentru recrutarea înalților funcționari publici
Având în vedere propunerile de modificare a componenței Comisiei de concurs pentru recrutarea înalților
funcționari publici, formulate de Ministerul Administrației și Internelor — Agenția Națională a Funcționarilor Publici, prin
Adresa nr. 1.039.711 din 23 martie 2006, înregistrată la Secretariatul General al Guvernului sub nr. 20/3603/M.A.V. din
28 martie 2006,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, al art. 17 alin. (2) din Legea nr. 188/1999 privind Statutul funcționarilor publici,
republicată, cu modificările și completările ulterioare, precum și al art. 19 din Hotărârea Guvernului nr. 1.209/2003 privind
organizarea și dezvoltarea carierei funcționarilor publici,
primul-ministru emite prezenta decizie.
Art. 1. — Pe data intrării în vigoare a prezentei decizii
se numește Comisia de concurs pentru recrutarea înalților
funcționari publici, în următoarea componență:
• președinte:
— domnul Alexe Gavrilă, secretar general al Agenției
Naționale pentru Sport;
• membri:
— domnul Adrian Gorun, secretar general al Ministerului
Educației și Cercetării;
— domnul Sorin Sergiu Chelmu, secretar general al
Ministerului Agriculturii, Pădurilor și Dezvoltării Rurale;
— domnul Iuliu Bara;
— domnul Ștefan Neagoe;

• membri supleanți:
— domnul Eugen Ispas, secretar general al Ministerului
Transporturilor, Construcțiilor și Turismului;
— domnul Gheorghe Iancu;
— domnul Ion Cârciumărescu.
Art. 2. — În situații de incompatibilitate sau de
indisponibilitate, președintele comisiei de concurs prevăzute
la art. 1 se înlocuiește cu domnul Adrian Gorun, secretar
general al Ministerului Educației și Cercetării.
Art. 3. — În situații de incompatibilitate, indisponibilitate
sau dacă unul dintre membrii comisiei de concurs îl
înlocuiește pentru motivele menționate pe președintele
comisiei, acesta se înlocuiește, în ordine, cu:
— domnul Eugen Ispas, secretar general al Ministerului
Transporturilor, Construcțiilor și Turismului;

MONITORUL OFICIAL AL ROMÂNIEI, PARTEA I, Nr. 314/7.IV.2006
— domnul Gheorghe Iancu;
— domnul Ion Cârciumărescu.
Art. 4. — Pe data intrării în vigoare a prezentei decizii
se numește Comisia de soluționare a contestațiilor pentru
recrutarea înalților funcționari publici, în următoarea
componență:
• președinte:
— domnul Dan Tudor Lazăr, lector universitar la
Facultatea de Științe Politice și Administrative, Universitatea
îBabeș-Bolyai“ din Cluj-Napoca;
• membri:
— domnul Dacian Cosmin Dragoș, lector universitar la
Facultatea de Științe Politice și Administrative, Universitatea
îBabeș-Bolyai“ din Cluj-Napoca;
— domnul Dragoș Dincă, lector universitar la Facultatea
de Științe Administrative, Școala Națională de Studii Politice
și Administrative;
— domnul Cătălin Deaconescu, director la Ministerul
Administrației și Internelor;
— doamna Maria Magdolna Romfeld;

15

• membri supleanți:
— doamna Sofia Colesca, conferențiar universitar la
Academia de Studii Economice București;
— domnul Emil Bălan, conferențiar universitar la Școala
Națională de Studii Politice și Administrative.
Art. 5. — În situații de incompatibilitate sau de
indisponibilitate, președintele comisiei de soluționare a
contestațiilor prevăzute la art. 4 se înlocuiește cu domnul
Dragoș Dincă, lector universitar la Școala Națională de
Studii Politice și Administrative.
Art. 6. — În situații de incompatibilitate, indisponibilitate
sau dacă unul dintre membrii comisiei de soluționare a
contestațiilor îl înlocuiește pentru motivele menționate pe
președintele comisiei, acesta se înlocuiește, în ordine, cu:
— doamna Sofia Colesca, conferențiar universitar la
Academia de Studii Economice București;
— domnul Emil Bălan, conferențiar universitar la Școala
Națională de Studii Politice și Administrative.
Art. 7. — Pe data intrării în vigoare a prezentei decizii
se abrogă Decizia Primului-Ministru nr. 276/2005 privind
numirea comisiei de concurs și a comisiei de soluționare a
contestațiilor pentru recrutarea înalților funcționari publici, cu
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Șeful Cancelariei Primului-Ministru,
Aleodor Marian Frâncu
București, 5 aprilie 2006.
Nr. 38.

GUVERNUL ROMÂNIEI
PRIMUL-MINISTRU

DECIZIE
privind eliberarea doamnei Bogdana Balmuș din funcția de consilier personal
în cadrul Cancelariei Primului-Ministru — Cabinetul Primului-Ministru
În temeiul prevederilor art. 15 lit. c) și al art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, doamna Bogdana Balmuș se eliberează

din funcția de consilier personal în cadrul Cancelariei
Primului-Ministru — Cabinetul Primului-Ministru.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 6 aprilie 2006.
Nr. 39.

16

MONITORUL OFICIAL AL ROMÂNIEI, PARTEA I, Nr. 314/7.IV.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI
Nr. 254 din 31 martie 2006

AGENȚIA NAȚIONALĂ PENTRU RESURSE MINERALE
Nr. 69 din 30 martie 2006

ORDIN
privind prețul de valorificare al gazelor naturale noi din producția internă
pentru perioada 1 martie 2006 — 31 decembrie 2006
În temeiul prevederilor Hotărârii Guvernului nr. 738/2003 privind organizarea și funcționarea Ministerului Economiei
și Comerțului, cu modificările și completările ulterioare, ale Hotărârii Guvernului nr. 756/2003 privind organizarea și
funcționarea Agenției Naționale pentru Resurse Minerale,
ministrul economiei și comerțului și președintele Agenției Naționale pentru Resurse Minerale emit următorul ordin:
Art. 1. — (1) Pentru perioada 1 martie 2006 —
31 decembrie 2006 valorificarea gazelor naturale noi din
producția internă se va face la un preț maxim determinat
după formula:
Preț producție internă + 10 USD/1.000 m3.
(2) Prețul de valorificare prevăzut la alin. (1) cuprinde
redevența, impozitul pe gaze naturale și, după caz, până
la reactualizarea acordurilor petroliere, taxa de exploatare.
Art. 2. — Prețul în lei al gazelor naturale noi din
producția internă se va determina aplicându-se la prețul
gazelor noi, calculat în conformitate cu art. 1, cursul
leu/USD valabil pentru data plății aferente facturilor emise.
Art. 3. — Începând cu data intrării în vigoare a
prezentului ordin se abrogă Ordinul ministrului economiei și

comerțului nr. 76/2006 privind prețul mediu ponderat al
gazelor naturale achiziționate din import, aplicabil pentru
trimestrul I 2006 la valorificarea gazelor naturale noi din
producția internă, publicat în Monitorul Oficial al României,
Partea I, nr. 199 din 2 martie 2006, și art. 3 și 4 din
Ordinul ministrului industriei și resurselor și al președintelui
Agenției Naționale pentru Resurse Minerale nr. 49/14/2003
privind valorificarea cantităților de gaze naturale noi din
producția internă, publicat în Monitorul Oficial al României,
Partea I, nr. 122 din 26 februarie 2003, cu modificările
ulterioare.
Art. 4. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș

Președintele Agenției Naționale pentru Resurse Minerale,
Gheorghe Buliga

´
RECTIFICĂRI
La Ordinul ministrului educației și cercetării nr. 3.518/2006 privind aprobarea Metodologiei de organizare și
desfășurare a concursului de ocupare a funcțiilor de inspector școlar de specialitate/inspector școlar de la inspectoratele
școlare, publicat în Monitorul Oficial al României, Partea I, nr. 267 din 24 martie 2006, se face următoarea rectificare
(care nu aparține Redacției îMonitorul Oficial“, Partea I):
— la numărul ordinului, în loc de: îNr. 3.518“ se va citi: îNr. 3.418“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 314/7.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|114906]
ISSN 1453—4495

