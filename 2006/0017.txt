Anul 174 (XVIII) — Nr. 17

PARTEA

I

Luni, 9 ianuarie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.

Pagina
HOTĂRÂRI ALE GUVERNULUI ROMÂNIEI

LEGI ȘI DECRETE
2.

410/2005. — Lege privind acceptarea Convenției pentru
salvgardarea patrimoniului cultural imaterial,
adoptată la Paris la 17 octombrie 2003 ...............

1

Convenție pentru salvgardarea patrimoniului cultural
imaterial......................................................................

2–7

7–8

ACTE ALE BĂNCII NAȚIONALE A ROMÂNIEI

1.379/2005. — Decret pentru promulgarea Legii privind
acceptarea Convenției pentru salvgardarea
patrimoniului cultural imaterial, adoptată la Paris la
17 octombrie 2003 ..................................................

LEGI

— Hotărâre privind finanțarea proiectului
îReprezentantul special al Guvernului României pe
probleme de integrare, cooperare și dezvoltare
durabilă“ din fondurile pentru promovarea imaginii
externe a României pe anul 2006 ..........................

7

ȘI

44/2005. — Circulară privind modificarea ratei rezervei
minime obligatorii pentru mijloacele bănești în
valută ........................................................................

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind acceptarea Convenției pentru salvgardarea
patrimoniului cultural imaterial, adoptată la Paris
la 17 octombrie 2003
Parlamentul României adoptă prezenta lege.
Articol unic. — Se acceptă Convenția pentru salvgardarea patrimoniului
cultural imaterial, adoptată la Paris la 17 octombrie 2003.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 decembrie 2005.
Nr. 410.

8

2

MONITORUL OFICIAL AL ROMÂNIEI, PARTEA I, Nr. 17/9.I.2006
CONVENȚIE
pentru salvgardarea patrimoniului cultural imaterial*)

Conferința generală a Organizației Națiunilor Unite pentru Educație, Știință și Cultură, denumită în continuare
UNESCO, întrunită în cea de a 32-a sesiune a sa, la Paris, în perioada 29 septembrie — 17 octombrie 2003,
cu referire la instrumentele internaționale în materia drepturilor omului, în special Declarația Universală a Drepturilor
Omului din 1948, Pactul internațional privind drepturile economice, sociale și culturale din 1966 și Pactul internațional privind
drepturile civile și politice din 1966,
luând în considerare importanța patrimoniului cultural imaterial ca fiind creuzet al diversității culturale și garant al
dezvoltării durabile, așa cum a fost subliniat prin Recomandarea UNESCO asupra salvgardării culturii tradiționale și populare
din 1989, prin Declarația Universală a UNESCO asupra Diversității Culturale din 2001 și prin Declarația de la Istanbul din
2002, adoptată la a Treia masă rotundă a miniștrilor culturii,
luând în considerare interdependența profundă care există între patrimoniul cultural imaterial și patrimoniul material
cultural și natural,
recunoscând că procesele de mondializare și de transformare socială, pe lângă condițiile pe care le creează pentru
reînnoirea unui dialog între comunități, pot antrena totodată, ca și în cazul fenomenelor de intoleranță, grave amenințări
privind deteriorarea, dispariția și distrugerea patrimoniului cultural imaterial, în principal datorită lipsei resurselor pentru
salvgardarea acestuia,
conștientă de voința universală și de preocuparea comună privind salvgardarea patrimoniului cultural imaterial al
umanității,
recunoscând că comunitățile, îndeosebi comunitățile autohtone, grupurile și, în unele cazuri, indivizii joacă un rol
important în crearea, salvarea, protejarea și păstrarea patrimoniului cultural imaterial, contribuind astfel la îmbogățirea
diversității culturale și a creativității umane,
observând anvergura activității depuse de UNESCO în ceea ce privește elaborarea instrumentelor normative pentru
protecția patrimoniului cultural, îndeosebi Convenția pentru protecția patrimoniului mondial, cultural și natural din 1972,
observând în plus că în prezent nu există nici un instrument multilateral cu caracter obligatoriu vizând salvgardarea
patrimoniului cultural imaterial,
considerând că acordurile, recomandările și rezoluțiile internaționale existente privind patrimoniul cultural și natural
trebuie îmbogățite și completate în mod eficace prin mijlocirea unor noi dispoziții referitoare la patrimoniul cultural imaterial,
având în vedere necesitatea de a stimula conștientizarea, în special în rândul tinerelor generații, a importanței
patrimoniului cultural imaterial și a salvgardării sale,
considerând că se impune ca și comunitatea internațională să contribuie, împreună cu statele părți la prezenta
convenție, la salvgardarea acestui patrimoniu, în spiritul cooperării și ajutorului mutual,
amintind programele UNESCO referitoare la patrimoniul cultural imaterial, mai ales Proclamația capodoperelor
patrimoniului oral și imaterial al umanității,
considerând rolul inestimabil al patrimoniului cultural imaterial ca factor de apropiere, de schimb și de înțelegere între
ființele umane,
adoptă la 17 octombrie 2003 prezenta convenție.
CAPITOLUL I
Dispoziții generale
ARTICOLUL 1
Scopurile convenției

Prezenta convenție are următoarele scopuri:
a) salvgardarea patrimoniului cultural imaterial;
b) respectarea patrimoniului cultural imaterial al
comunităților, grupurilor și indivizilor care aparțin acestora;
c) sensibilizarea, la nivel local, național și internațional,
asupra importanței patrimoniului cultural imaterial și
recunoașterii sale reciproce;
d) cooperarea și asistența internațională.
ARTICOLUL 2
Definiții

În sensul prezentei convenții:
1. prin patrimoniu cultural imaterial se înțelege: practicile,
reprezentările, expresiile, cunoștințele, abilitățile — împreună
cu instrumentele, obiectele, artefactele și spațiile culturale
asociate acestora —, pe care comunitățile, grupurile și, în
unele cazuri, indivizii le recunosc ca parte integrantă a
patrimoniului lor cultural. Acest patrimoniu cultural imaterial,
transmis din generație în generație, este recreat în
permanență de comunități și grupuri, în funcție de mediul lor,
de interacțiunea cu natura și istoria lor, conferindu-le un
sentiment de identitate și continuitate și contribuind astfel la
promovarea respectului față de diversitatea culturală și
creativitatea umană. În sensul prezentei convenții, va fi luat
în considerare numai patrimoniul cultural imaterial compatibil
cu instrumentele internaționale privind drepturile omului
existente și cu exigențele respectului mutual între comunități,
grupuri și persoane și de dezvoltare durabilă;
*) Traducere.

2. patrimoniul cultural imaterial, așa cum este definit la
paragraful 1 supra, se manifestă îndeosebi în următoarele domenii:
a) tradiții și expresii orale, incluzând limba ca vector al
patrimoniului cultural imaterial;
b) artele spectacolului;
c) practici sociale, ritualuri și evenimente festive;
d) cunoștințe și practici referitoare la natură și la univers;
e) tehnici legate de meșteșuguri tradiționale;
3. prin salvgardare se înțelege măsurile vizând asigurarea
viabilității patrimoniului cultural imaterial, cuprinzând
identificarea, documentarea, cercetarea, prezervarea, protecția,
promovarea, punerea în valoare, transmiterea, în special prin
intermediul educației formale și nonformale, precum și
revitalizarea diferitelor aspecte ale acestui patrimoniu;
4. prin state părți se înțelege statele care sunt legate prin
prezenta convenție și între care aceasta este în vigoare;
5. prezenta convenție se aplică mutatis mutandis la
teritoriile vizate de art. 33, care devin părți la aceasta, în
condițiile precizate în acest articol. Astfel, prin expresia state
părți se înțelege în mod egal și aceste teritorii.
ARTICOLUL 3
Relație cu alte instrumente internaționale

Nici o dispoziție din prezenta convenție nu poate fi
interpretată ca:
a) modificând statutul sau reducând nivelul de protecție al
bunurilor declarate ca aparținând patrimoniului mondial prin
Convenția pentru protecția patrimoniului mondial, cultural și
natural din 1972, la care un element din patrimoniul cultural
imaterial îi este direct asociat; sau
b) afectând drepturile și obligațiile statelor părți decurgând
în virtutea unui alt instrument internațional privind drepturile
de proprietate intelectuală sau utilizarea de resurse biologice
și ecologice, la care acestea sunt parte.

MONITORUL OFICIAL AL ROMÂNIEI, PARTEA I, Nr. 17/9.I.2006
CAPITOLUL II
Organele convenției
ARTICOLUL 4
Adunarea generală a statelor părți

1. Se înființează o adunare generală a statelor părți,
denumită în continuare Adunarea generală. Adunarea
generală este organul suveran al prezentei convenții.
2. Adunarea generală se întrunește în sesiune ordinară
din 2 în 2 ani. Adunarea generală se poate întruni în
sesiune extraordinară dacă așa hotărăște sau la solicitarea
Comitetului Interguvernamental pentru Salvgardarea
Patrimoniului Cultural Imaterial ori a cel puțin unei treimi a
statelor părți.
3. Adunarea generală adoptă propriul regulament interior.
ARTICOLUL 5
Comitetul Interguvernamental pentru Salvgardarea
Patrimoniului Cultural Imaterial

1. Se înființează pe lângă UNESCO Comitetul
Interguvernamental pentru Salvgardarea Patrimoniului Cultural
Imaterial, denumit în continuare Comitetul. El este compus
din reprezentanți ai 18 state părți, aleși de statele părți
reunite în cadrul Adunării generale la data intrării în vigoare
a prezentei convenții, conform dispozițiilor art. 34.
2. Numărul statelor membre în Comitet poate fi majorat
la 24, din momentul în care numărul statelor părți la
convenție ajunge la 50.
ARTICOLUL 6
Alegerea și mandatul statelor membre în Comitet

1. Alegerea statelor membre în Comitet trebuie să
răspundă principiilor repartiției geografice și rotației echitabile.
2. Statele părți la prezenta convenție, întrunite în
Adunarea generală, aleg statele membre în Comitet pentru
un mandat de 4 ani.
3. Totuși, mandatul a jumătate din statele membre în
Comitet alese în prima sesiune de alegeri este de numai
2 ani. Aceste state sunt desemnate prin tragere la sorți la
primele alegeri.
4. Din 2 în 2 ani, Adunarea generală procedează la
reînnoirea a jumătate din statele membre în Comitet.
5. Adunarea generală va alege, de asemenea, atâtea
state membre în Comitet cât va fi necesar pentru a
completa locurile vacante.
6. Un stat membru în Comitet nu poate fi ales pentru
două mandate consecutive.
7. Statele membre în Comitet vor desemna, în calitate de
reprezentanți, persoane calificate în diferitele domenii ale
patrimoniului cultural imaterial.
ARTICOLUL 7
Funcțiile Comitetului

Fără a prejudicia alte atribuții care îi sunt conferite prin
prezenta convenție, funcțiile Comitetului sunt următoarele:
a) promovarea obiectivelor prezentei convenții, încurajarea
și urmărirea îndeplinirii acestora;
b) acordarea de consultanță de înaltă specialitate și
formularea de recomandări cu privire la măsurile privind
salvgardarea patrimoniului cultural imaterial;
c) pregătirea și supunerea spre aprobare Adunării
generale a unui proiect privind utilizarea resurselor Fondului
pentru salvgardarea patrimoniului cultural imaterial în
conformitate cu art. 25;
d) căutarea de modalități de suplimentare a resurselor
proprii și adoptarea în acest sens a măsurilor necesare, în
conformitate cu art. 25;
e) întocmirea și supunerea spre aprobare Adunării
generale a directivelor operaționale pentru punerea în
practică a prezentei convenții;

3

f) examinarea, în conformitate cu art. 29, a rapoartelor
statelor părți și elaborarea unui rezumat destinat Adunării
generale;
g) examinarea cererilor înaintate de statele părți și, în
baza criteriilor de selecție obiective stabilite de Comitet și
aprobate de plenul Adunării generale, luarea deciziei privind:
(i) înscrierea pe liste și propunerile prevăzute la
art. 16, 17 și 18;
(ii) acordarea de asistență internațională în conformitate
cu art. 22.
ARTICOLUL 8
Metode de lucru ale Comitetului

1. Comitetul răspunde în fața Adunării generale, căreia îi
va da seamă cu privire la toate activitățile și deciziile sale.
2. Comitetul adoptă propriul regulament interior cu
majoritatea a două treimi din totalul membrilor săi.
3. Comitetul poate înființa, cu caracter temporar, organe
consultative ad hoc, pe care le consideră necesare pentru
îndeplinirea sarcinilor sale.
4. Comitetul poate invita la întrunirile sale orice organism
de drept public ori privat sau orice persoană fizică, cu
competență recunoscută în diferitele domenii ale patrimoniului
cultural imaterial, pentru a le consulta în probleme specifice.
ARTICOLUL 9
Acreditarea organizațiilor consultative

1. Comitetul propune Adunării generale acreditarea
organizațiilor neguvernamentale cu competență recunoscută
în domeniul patrimoniului cultural imaterial. Aceste organizații
vor exercita funcții consultative pe lângă Comitet.
2. Comitetul propune, de asemenea, Adunării generale
criteriile și modalitățile acestei acreditări.
ARTICOLUL 10
Secretariatul

1. Comitetul este asistat de Secretariatul UNESCO.
2. Secretariatul pregătește întreaga documentație pentru
Adunarea generală și Comitet, precum și proiectul ordinii de zi
a întrunirilor și urmărește punerea în executare a deciziilor lor.
CAPITOLUL III
Salvgardarea patrimoniului cultural imaterial
la nivel național
ARTICOLUL 11
Rolul statelor părți

Fiecare stat parte trebuie să:
a) ia măsurile necesare pentru asigurarea salvgardării
patrimoniului cultural imaterial existent pe teritoriul său;
b) în cadrul măsurilor de salvgardare prevăzute în
paragraful 3 al art. 2, să identifice și să definească diferitele
elemente ale patrimoniului cultural imaterial existent pe
teritoriul său, cu participarea comunităților, grupurilor și
organizațiilor neguvernamentale cunoscute.
ARTICOLUL 12
Inventarierea

1. Pentru a asigura identificarea în scopul salvgardării,
fiecare stat parte va întocmi, în funcție de propria situație,
unul sau mai multe inventare ale patrimoniului cultural
imaterial existent pe teritoriul său. Aceste inventare vor fi
actualizate în mod regulat.
2. La prezentarea rapoartelor periodice în fața Comitetului,
în conformitate cu art. 29, fiecare stat parte va furniza
informații relevante cu privire la aceste inventare.

4

MONITORUL OFICIAL AL ROMÂNIEI, PARTEA I, Nr. 17/9.I.2006
ARTICOLUL 13
Alte măsuri de salvgardare

În vederea salvgardării, dezvoltării și punerii în valoare a
patrimoniului cultural imaterial existent pe teritoriul său,
fiecare stat parte va face tot posibilul pentru:
a) adoptarea unei politici generale pentru punerea în
valoare a funcției patrimoniului cultural imaterial în societate
și pentru a integra salvgardarea acestui patrimoniu în
programele planificate;
b) desemnarea sau înființarea unuia sau mai multor
organisme competente pentru salvgardarea patrimoniului
cultural imaterial prezent pe teritoriul său;
c) sprijinirea studiilor științifice, tehnice și artistice, precum
și a metodologiilor de cercetare în scopul salvgardării
efective a patrimoniului cultural imaterial, în special a
patrimoniului cultural imaterial aflat în pericol;
d) adoptarea măsurilor adecvate de ordin juridic, tehnic,
administrativ și financiar, pentru:
(i) sprijinirea înființării sau dezvoltării unor instituții care
să asigure instruirea în gestionarea patrimoniului
cultural imaterial, precum și transmiterea acestui
patrimoniu prin intermediul unor forumuri și spații
destinate reprezentării și exprimării sale;
(ii) asigurarea accesului la patrimoniul cultural imaterial,
cu respectarea practicilor cutumiare care
guvernează accesul la aspectele specifice ale
acestui patrimoniu;
(iii) crearea unor instituții de documentare în domeniul
patrimoniului cultural imaterial și facilitarea accesului
la acestea.
ARTICOLUL 14
Educație, sensibilizare și consolidarea capacităților

Fiecare stat parte se va strădui ca, prin toate mijloacele
adecvate:
a) să asigure recunoașterea, respectul și punerea în
valoare a patrimoniului cultural imaterial în societate, în
special prin:
(i) programe educative, de sensibilizare și de difuzare a
informațiilor în rândul publicului, mai ales al tinerilor;
(ii) programe educative și de formare specifice în
interiorul comunităților și grupurilor interesate;
(iii) activități de consolidare a capacităților în domeniul
salvgardării patrimoniului cultural imaterial și în
special în ceea ce privește gestiunea și cercetarea
științifică; și
(iv) mijloace neformale de transmitere a cunoștințelor;
b) să informeze publicul cu privire la pericolele ce
amenință acest patrimoniu, precum și cu privire la activitățile
realizate în aplicarea prezentei convenții;
c) să promoveze educația privind protejarea spațiilor
naturale și a locurilor importante pentru memoria colectivă,
ca elemente indispensabile exprimării patrimoniului cultural
imaterial.
ARTICOLUL 15
Participarea comunităților, grupurilor și indivizilor

În cadrul acțiunilor de salvgardare a patrimoniului cultural
imaterial, fiecare stat parte se va strădui să asigure o cât
mai largă participare posibilă a comunităților, grupurilor și,
acolo unde este cazul, a indivizilor care creează, întrețin și
transmit acest patrimoniu și să îi implice activ în gestionarea
acestor activități.
CAPITOLUL IV
Salvgardarea patrimoniului cultural imaterial
la nivel internațional
ARTICOLUL 16
Lista reprezentativă a patrimoniului cultural imaterial al umanității

1. Pentru asigurarea unei mai bune vizibilități a
patrimoniului cultural imaterial, pentru conștientizarea

importanței acestuia și pentru încurajarea unui dialog bazat
pe respectarea diversității culturale, Comitetul, la propunerea
statelor părți interesate, va întocmi, va actualiza și va publica
Lista reprezentativă a patrimoniului cultural imaterial al
umanității.
2. Comitetul va elabora și va supune spre aprobare
Adunării generale criteriile de întocmire, actualizare și
publicare a listei reprezentative.
ARTICOLUL 17
Lista patrimoniului cultural imaterial care necesită
salvgardare în regim de urgență

1. Pentru a adopta cele mai adecvate măsuri de
salvgardare, Comitetul va întocmi, va actualiza și va publica
Lista patrimoniului cultural imaterial care necesită salvgardare
în regim de urgență și va înscrie acest patrimoniu pe lista
de solicitări a statului parte interesat.
2. Comitetul va elabora și va supune spre aprobare
Adunării generale criteriile de întocmire, actualizare și
publicare a acestei liste.
3. În cazuri de extremă urgență — ale căror criterii
obiective sunt aprobate de Adunarea generală, la propunerea
Comitetului —, acesta din urmă, cu consultarea statului parte
interesat, poate înscrie un element din patrimoniul aflat pe
lista menționată la paragraful 1.
ARTICOLUL 18
Programe, proiecte și activități pentru salvgardarea patrimoniului
cultural imaterial

1. Pe baza propunerilor înaintate de statele părți și în
conformitate cu criteriile stabilite de Comitet și aprobate de
Adunarea generală, Comitetul va selecta periodic și va
promova proiecte, programe și activități cu caracter național,
subregional și regional, în vederea salvgardării patrimoniului
considerat a reflecta cel mai bine principiile și obiectivele
prezentei convenții, luând în considerare nevoile speciale ale
țărilor în curs de dezvoltare.
2. În acest scop se vor primi, se vor analiza și se vor
aproba cererile de asistență internațională formulate de
statele părți, în vederea elaborării propunerilor menționate.
3. Comitetul va însoți aplicarea unor astfel de programe,
proiecte și activități prin utilizarea celor mai bune practici, în
funcție de modalitățile pe care le va determina.
CAPITOLUL V
Cooperarea și asistența internațională
ARTICOLUL 19
Cooperarea

1. În sensul prezentei convenții, cooperarea internațională
cuprinde în mod special schimbul de informații și de
experiență, inițiative comune, precum și crearea unui
mecanism de asistență pentru statele părți în eforturile lor
pentru salvgardarea patrimoniului cultural imaterial.
2. Fără a încălca prevederile legislației naționale, dreptul
și practicile cutumiare, statele părți recunosc că salvgardarea
patrimoniului cultural imaterial este în interesul general al
umanității și se angajează în acest scop să coopereze la
nivel bilateral, subregional, regional și internațional.
ARTICOLUL 20
Obiectivele asistenței internaționale

Asistența internațională poate fi acordată pentru
următoarele obiective:
a) salvgardarea patrimoniului cultural imaterial înscris în
Lista patrimoniului cultural imaterial care necesită salvgardare
în regim de urgență;
b) pregătirea inventarelor conform art. 11 și 12;

MONITORUL OFICIAL AL ROMÂNIEI, PARTEA I, Nr. 17/9.I.2006
c) sprijinirea programelor, proiectelor și activităților
derulate la nivel național, subregional și regional de
salvgardare a patrimoniului cultural imaterial;
d) orice alte obiective pe care Comitetul le va considera
necesare.
ARTICOLUL 21
Forme de asistență internațională

Asistența acordată de Comitet unui stat parte este
reglementată de directivele operaționale prevăzute la art. 7 și
prin acordul avut în vedere la art. 24, putând lua
următoarele forme:
a) studii referitoare la diferite aspecte ale salvgardării;
b) servicii oferite de experți și de alte persoane cu
experiență practică;
c) formarea întregului personal necesar;
d) elaborarea de măsuri normative sau altele asemenea;
e) crearea și utilizarea infrastructurilor;
f) furnizarea de echipament și de cunoștințe de
specialitate;
g) alte forme de asistență financiară și tehnică, incluzând,
acolo unde este cazul, acordarea de credite cu dobândă
mică și de donații.
ARTICOLUL 22
Condițiile în care se acordă asistență internațională

1. Comitetul va stabili procedura de examinare a cererilor
pentru acordarea asistenței internaționale și va determina
elementele pe care trebuie să le conțină, cum ar fi măsurile
avute în vedere, intervențiile necesare și evaluarea costurilor.
2. În caz de urgență, cererea de asistență va fi
examinată cu prioritate de către Comitet.
3. Pentru luarea unei decizii, Comitetul va efectua studiile
și consultările pe care le va considera necesare.
ARTICOLUL 23
Cererile de asistență internațională

1. Fiecare stat parte poate prezenta Comitetului o cerere
de asistență internațională pentru salvgardarea patrimoniului
cultural imaterial existent pe teritoriul său.
2. O astfel de cerere poate fi prezentată în comun de
două sau mai multe state părți.
3. Cererea trebuie să cuprindă elementele de informare
prevăzute la art. 22 paragraful 1, împreună cu documentația
necesară.
ARTICOLUL 24
Rolul statelor părți beneficiare

1. În conformitate cu prevederile prezentei convenții,
asistența internațională acordată se realizează în baza unui
acord între statul parte beneficiar și Comitet.
2. Ca regulă generală, statul parte beneficiar trebuie să
participe, în limita resurselor proprii, la costurile măsurilor de
salvgardare pe care le furnizează asistența internațională.
3. Statul parte beneficiar va remite Comitetului un raport
cu privire la utilizarea asistenței acordate pentru salvgardarea
patrimoniului cultural imaterial.
CAPITOLUL VI
Fondul pentru salvgardarea patrimoniului cultural imaterial
ARTICOLUL 25
Natura și resursele Fondului pentru salvgardarea

5

b) fonduri alocate cu această destinație de Conferința
generală a UNESCO;
c) vărsăminte, donații sau legate care vor putea fi făcute
de către:
(i) alte state;
(ii) organizații și programe din sistemul Națiunilor Unite,
în special Programul Națiunilor Unite pentru
Dezvoltare, și alte organizații internaționale;
(iii) organisme publice sau private ori persoane fizice;
d) orice dobânzi produse de resursele Fondului;
e) produsul colectelor și încasărilor de la manifestările
organizate în beneficiul Fondului;
f) toate celelalte resurse autorizate de regulamentul
Fondului pe care îl va elabora Comitetul.
4. Folosirea resurselor de către Comitet va fi decisă pe
baza liniilor directoare formulate de Adunarea generală.
5. Comitetul poate să accepte contribuții și alte forme de
asistență care să fie folosite în scopuri generale sau
specifice, pentru proiecte speciale, cu condiția ca aceste
proiecte să fi fost aprobate de Comitet.
6. Contribuțiile aduse la Fond nu pot fi însoțite de nici o
condiție politică, economică sau de altă natură care să fie
incompatibilă cu obiectivele prezentei convenții.
ARTICOLUL 26
Contribuțiile statelor părți la Fond

1. Fără a renunța la orice altă contribuție voluntară
complementară, statele părți la prezenta convenție se
angajează să verse la Fond, cel puțin la fiecare 2 ani,
contribuții al căror cuantum, calculat după un procentaj
uniform aplicabil la toate statele părți, va fi hotărât de
Adunarea generală. Această hotărâre a Adunării generale va
fi luată cu majoritatea statelor părți prezente și votante, care
nu au făcut declarația menționată la paragraful 2. Contribuția
obligatorie a statelor părți nu va putea depăși în nici un caz
1% din contribuția lor la bugetul ordinar al UNESCO.
2. Totuși, orice stat parte la care se referă art. 32 sau 33
poate, în momentul depunerii instrumentelor sale de
ratificare, de acceptare sau de aderare, să declare că nu se
consideră legat de prevederile paragrafului 1.
3. Un stat parte la prezenta convenție, care a făcut
declarația menționată la paragraful 2, poate oricând să-și
retragă respectiva declarație, notificând aceasta directorului
general al UNESCO. Totuși, retragerea declarației nu va
avea efect asupra contribuției obligatorii datorate de acest
stat decât începând de la data deschiderii sesiunii următoare
a Adunării generale.
4. Pentru ca acest Comitet să fie în măsură să-și
prevadă operațiunile într-un mod eficace, contribuțiile statelor
părți la prezenta convenție, care au făcut declarația
menționată la paragraful 2, trebuie vărsate în mod regulat,
cel puțin la fiecare 2 ani, și nu vor trebui să fie inferioare
contribuțiilor pe care ar fi trebuit să le depună dacă ar fi fost
legate de prevederile paragrafului 1.
5. Orice stat parte la prezenta convenție, care a întârziat
cu plata contribuției sale obligatorii sau voluntare pentru anul
în curs și pentru anul civil care l-a precedat, nu este eligibil
în Comitet, această prevedere neaplicându-se la prima
alegere. Mandatul unui astfel de stat care este deja membru
în Comitet va expira în momentul oricărei alegeri prevăzute
la art. 6.

patrimoniului cultural imaterial

ARTICOLUL 27

1. Se creează Fondul pentru salvgardarea patrimoniului
cultural imaterial, denumit în continuare Fondul.
2. Fondul este constituit ca fond de depozit, conform
dispozițiilor Regulamentului financiar al UNESCO.
3. Resursele Fondului sunt formate din:
a) contribuțiile statelor părți;

Contribuții voluntare suplimentare la Fond

Statele părți care doresc să verse contribuții voluntare pe
lângă cele aflate sub incidența art. 26 vor informa în cel mai
scurt timp posibil Comitetul, astfel încât să-i permită să-și
planifice activitățile în consecință.

6

MONITORUL OFICIAL AL ROMÂNIEI, PARTEA I, Nr. 17/9.I.2006
ARTICOLUL 28
Campaniile internaționale de colectare de fonduri

ARTICOLUL 34
Intrarea în vigoare

În măsura în care este posibil, statele părți își vor da
concursul la campaniile internaționale de colecte organizate
în beneficiul Fondului, sub auspiciile UNESCO.

Prezenta convenție va intra în vigoare după 3 luni de la
data depunerii celui de-al 30-lea instrument de ratificare, de
acceptare, de aprobare sau de aderare, dar numai pentru
statele care vor fi depus instrumentele respective de
ratificare, de acceptare, de aprobare sau de aderare la
această dată ori la o dată anterioară. Prezenta convenție va
intra în vigoare pentru orice alt stat după 3 luni de la
depunerea instrumentului său de ratificare, de acceptare, de
aprobare sau de aderare.

CAPITOLUL VII
Raportările
ARTICOLUL 29
Rapoartele statelor părți

Statele părți vor prezenta Comitetului, în forma și la
termenele stabilite de acesta din urmă, rapoarte asupra
dispozițiilor legislative, reglementărilor sau altor măsuri luate
pentru punerea în practică a prezentei convenții.
ARTICOLUL 30
Rapoartele Comitetului

1. Pe baza activității sale și a rapoartelor statelor părți
menționate la art. 29, Comitetul va prezenta un raport la
fiecare sesiune a Adunării generale.
2. Raportul va fi adus la cunoștință Conferinței generale a
UNESCO.
CAPITOLUL VIII
Clauze tranzitorii
ARTICOLUL 31
Relația cu Proclamația capodoperelor patrimoniului oral
și imaterial al umanității

1. Comitetul va include în Lista reprezentativă a
patrimoniului cultural imaterial al umanității elementele
proclamate îCapodopere ale patrimoniului oral și imaterial al
umanității“ înainte de intrarea în vigoare a prezentei
convenții.
2. Includerea acestor elemente în Lista reprezentativă a
patrimoniului cultural imaterial al umanității nu va modifica în
nici un fel criteriile pentru viitoarele înscrieri, în conformitate
cu art. 16 paragraful 2.
3. Nici o altă proclamație nu va fi făcută după intrarea în
vigoare a prezentei convenții.
CAPITOLUL IX
Dispoziții finale
ARTICOLUL 32
Ratificarea, acceptarea sau aprobarea

1. Prezenta convenție va fi înaintată spre ratificare,
acceptare sau aprobare statelor membre ale UNESCO,
conform procedurilor lor constituționale respective.
2. Instrumentele de ratificare, de acceptare sau de
aprobare vor fi depuse la directorul general al UNESCO.
ARTICOLUL 33
Aderarea

1. Prezenta convenție este deschisă aderării oricărui stat
care nu este membru al UNESCO, invitat să adere la ea de
către Conferința generală a UNESCO.
2. Prezenta convenție este deschisă în mod egal și
aderării teritoriilor care se bucură de autoguvernare completă,
recunoscute ca atare de Organizația Națiunilor Unite, dar
care nu au accedat la independența deplină conform
Rezoluției 1.514 (XV) a Adunării generale și care au
competență în problemele la care se referă prezenta
convenție.
3. Instrumentele de aderare se depun la directorul
general al UNESCO.

ARTICOLUL 35
Regimuri constituționale federative sau neunitare

Prevederile care urmează se aplică statelor părți la
prezenta convenție, care au un sistem constituțional federativ
sau neunitar:
a) în ceea ce privește prevederile prezentei convenții, a
căror aplicare necesită o acțiune legislativă a puterii
legislative federale sau centrale, obligațiile guvernului federal
sau central vor fi aceleași ca cele ale statelor părți care nu
sunt state federative;
b) în ceea ce privește prevederile prezentei convenții a
căror aplicare necesită o acțiune legislativă a fiecăruia dintre
statele, țările, provinciile sau cantoanele constitutive, care nu
sunt, în virtutea sistemului constituțional al federației, obligate
să ia măsuri legislative, guvernul federal va aduce, cu avizul
său favorabil, respectivele prevederi la cunoștință autorităților
competente ale statelor, țărilor, provinciilor sau cantoanelor,
pentru adoptare.
ARTICOLUL 36
Denunțarea

1. Fiecare dintre statele părți poate denunța prezenta
convenție.
2. Denunțarea va fi notificată printr-un instrument scris,
depus la directorul general al UNESCO.
3. Denunțarea va intra în vigoare la 12 luni de la
primirea instrumentului de denunțare. Ea nu va modifica cu
nimic obligațiile financiare asumate de statul parte care face
denunțarea, până la data la care retragerea intră în vigoare.
ARTICOLUL 37
Funcțiile depozitarului

Directorul general al UNESCO, în calitate de depozitar al
prezentei convenții, va informa statele membre ale
Organizației, statele nemembre menționate la art. 33, precum
și Organizația Națiunilor Unite asupra depunerii tuturor
instrumentelor de ratificare, de acceptare, de aprobare sau
de aderare, menționate la art. 32 și 33, și asupra
denunțurilor prevăzute la art. 36.
ARTICOLUL 38
Amendamente

1. Orice stat parte poate propune amendamente la prezenta
convenție, prin comunicare în scris, adresată directorului
general. Directorul general va transmite această comunicare
tututor statelor părți. Dacă, în următoarele 6 luni de la data
transmiterii comunicării, cel puțin jumătate din numărul statelor
părți răspunde favorabil acestei cereri, directorul general va
prezenta propunerea la următoarea sesiune a Adunării generale
pentru discuții și eventuală adoptare.
2. Amendamentele se adoptă cu majoritatea a două treimi
din numărul statelor părți prezente și participante la vot.
3. Odată adoptate, amendamentele la prezenta convenție
sunt înaintate statelor părți pentru ratificare, acceptare,
aprobare sau adeziune.
4. Pentru statele părți care au ratificat, acceptat, aprobat
sau aderat la acestea, amendamentele la prezenta convenție
intră în vigoare la 3 luni după depunerea instrumentelor la

MONITORUL OFICIAL AL ROMÂNIEI, PARTEA I, Nr. 17/9.I.2006
care se face referire în paragraful 3 de către două treimi din
numărul statelor părți. În continuare, pentru fiecare stat parte
care ratifică, acceptă, aprobă un amendament sau aderă la
acesta, amendamentul intră în vigoare la 3 luni după data
depunerii de către statul parte a instrumentelor de ratificare,
de acceptare, de aprobare ori de aderare.
5. Procedura stabilită în paragrafele 3 și 4 nu se aplică
la amendamentele aduse art. 5, relativ la numărul statelor
membre în Comitet. Aceste amendamente vor intra în
vigoare la data la care au fost adoptate.
6. Un stat care devine parte la prezenta convenție după
intrarea în vigoare a amendamentelor în conformitate cu
paragraful 4 și care nu manifestă o intenție diferită este
considerat:
a) parte la prezenta convenție, așa cum a fost amendată;
și

7

b) parte la prezenta convenție, neamendată în legătură cu
orice alt stat parte care nu este obligat prin aceste
amendamente.
ARTICOLUL 39
Textele valabile

Prezenta convenție a fost redactată în limbile engleză,
arabă, chineză, spaniolă, franceză și rusă, toate cele șase
texte fiind în mod egal autentice.
ARTICOLUL 40
Înregistrarea

În conformitate cu art. 120 din Carta Națiunilor Unite,
prezenta convenție va fi înregistrată la Secretariatul
Organizației Națiunilor Unite, la cererea directorului general al
UNESCO.

PREȘEDINTELE ROMÂNIEI

DECRET
pentru promulgarea Legii privind acceptarea Convenției
pentru salvgardarea patrimoniului cultural imaterial,
adoptată la Paris la 17 octombrie 2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă :

Articol unic. — Se promulgă Legea privind acceptarea Convenției
pentru salvgardarea patrimoniului cultural imaterial, adoptată la Paris la
17 octombrie 2003, și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 28 decembrie 2005.
Nr. 1.379.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind finanțarea proiectului îReprezentantul special al Guvernului României pe probleme
de integrare, cooperare și dezvoltare durabilă“ din fondurile pentru promovarea imaginii externe
a României pe anul 2006
Având în vedere prevederile art. III alin. (11) lit. e) și k) din Ordonanța de urgență a Guvernului nr. 163/2001
privind reglementarea unor măsuri financiare, aprobată cu modificări și completări prin Legea nr. 364/2002, precum și ale
Hotărârii Consiliului interministerial pentru imagine externă nr. 1/2006,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă finanțarea în continuare în anul
2006 a proiectului îReprezentantul special al Guvernului
României pe probleme de integrare, cooperare și dezvoltare
durabilă“, a cărui conducere este asigurată de Radu,
Principe de Hohenzollern-Veringen.

Art. 2. — Finanțarea în anul 2006 a proiectului prevăzut
la art. 1 se asigură prin suplimentarea bugetului Ministerului
Afacerilor Externe cu suma de 350.000 lei (RON) și
diminuarea corespunzătoare a bugetului Secretariatului
General al Guvernului pe anul 2006 de la capitolul 5401
îAlte servicii publice generale“, subcapitolul 5401.01

8

MONITORUL OFICIAL AL ROMÂNIEI, PARTEA I, Nr. 17/9.I.2006

îPrograme de informare și prezentare a imaginii României“,
titlul 55 îAlte transferuri“.

prezentare a imaginii României“, titlul 55 îAlte transferuri“,
până la data de 10 decembrie 2006.

Art. 3. — Cu sumele rămase neutilizate se diminuează
bugetul pe anul 2006 al Ministerului Afacerilor Externe și
se suplimentează bugetul pe anul 2006 al Secretariatului
General al Guvernului la capitolul 5401 îAlte servicii publice
generale“, subcapitolul 5401.01 îPrograme de informare și

Art. 4. — Ministerul Finanțelor Publice este autorizat să
introducă, la propunerea ordonatorilor principali de credite,
modificările ce rezultă din aplicarea prevederilor prezentei
hotărâri în bugetele Secretariatului General al Guvernului și
Ministerului Afacerilor Externe pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 5 ianuarie 2006.
Nr. 2.

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

CIRCULARĂ
privind modificarea ratei rezervei minime obligatorii pentru mijloacele bănești în valută
În baza dispozițiilor art. 5 și 8 din Legea nr. 312/2004 privind Statutul Băncii Naționale a României, cu
modificările ulterioare,
în aplicarea prevederilor art. 13 din Regulamentul Băncii Naționale a României nr. 6/2002 privind regimul
rezervelor minime obligatorii, cu modificările și completările ulterioare,
în temeiul art. 48 din Legea nr. 312/2004 cu modificările ulterioare,
Banca Națională a României emite prezenta circulară.
Articol unic. — Începând cu perioada de aplicare
24 ianuarie—23 februarie 2006 rata rezervei minime

obligatorii pentru mijloacele bănești în valută, cu excepția
împrumuturilor nerambursabile, este de 35%.

Președintele Consiliului de Administrație al Băncii Naționale a României
Mugur Constantin Isărescu
București, 28 decembrie 2005.
Nr. 44.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 17/19 .I.2006 conține 8 pagini.

Prețul: 0,60 lei noi/6.000 lei vechi

&JUYDGY|071216]
ISSN 1453—4495

