Anul 174 (XVIII) — Nr. 455

PARTEA

I

LEGI, DECRETE, HOTĂRÂRI ȘI ALTE ACTE

Joi, 25 mai 2006

SUMAR

Nr.

Pagina
LEGI ȘI DECRETE

206.

761.

Pagina
regimul juridic al unor imobile preluate în mod abuziv
în perioada 6 martie 1945 — 22 decembrie 1989 .........

— Lege pentru aprobarea Ordonanței Guvernului
nr. 17/2006 privind trecerea Muzeului Național
îGeorge Enescu“ din București în subordinea
Ministerului Culturii și Cultelor..................................

1–2

— Decret privind promulgarea Legii pentru
aprobarea Ordonanței Guvernului nr. 17/2006
privind trecerea Muzeului Național îGeorge
Enescu“ din București în subordinea Ministerului
Culturii și Cultelor......................................................

2

DECIZII ALE CURȚII CONSTITUȚIONALE
Decizia nr. 351 din 2 mai 2006 referitoare la excepția de
neconstituționalitate a dispozițiilor art. 304 1 și
art. 305 din Codul de procedură civilă ...................

2–3

Decizia nr. 352 din 2 mai 2006 referitoare la excepția de
neconstituționalitate a dispozițiilor art. 306 alin. 1
din Codul de procedură civilă..................................

4

Decizia nr. 374 din 4 mai 2006 referitoare la excepția de
neconstituționalitate a prevederilor art. 24 corelat cu
art. 22 alin. (5) din Legea nr. 10/2001 privind

LEGI

Nr.

ȘI

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
414. — Ordin al ministrului sănătății pentru aprobarea
reglementărilor contabile specifice domeniului
sanitar ......................................................................
525/214. — Ordin al ministrului sănătății și al
președintelui Casei Naționale de Asigurări de
Sănătate privind modificarea și completarea
Ordinului ministrului sănătății și al președintelui
Casei Naționale de Asigurări de Sănătate
nr. 56/45/2005 pentru aprobarea Normelor
metodologice de aplicare a Contractului-cadru
privind condițiile acordării asistenței medicale în
cadrul sistemului de asigurări sociale de sănătate
pentru anul 2005, cu modificările și completările
ulterioare ....................................................................
1.311. — Ordin al ministrului administrației și internelor
privind anularea titlului de parc industrial acordat
Societății Comerciale îPISA — Parcul Industrial
Sebeș—Alba“ — S.A. ...............................................

5–6

6–7

7–8

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 17/2006 privind trecerea Muzeului Național
îGeorge Enescu“ din București în subordinea Ministerului Culturii și Cultelor
Parlamentul României adoptă prezenta lege.
Articol unic. — Se aprobă Ordonanța Guvernului nr. 17
din 26 ianuarie 2006 privind trecerea Muzeului Național
îGeorge Enescu“ din București în subordinea Ministerului
Culturii și Cultelor, adoptată în temeiul art. 1 pct. VII.8 din

Legea nr. 404/2005 privind abilitarea Guvernului de a
emite ordonanțe, publicată în Monitorul Oficial al României,
Partea I, nr. 83 din 30 ianuarie 2006, cu următoarea
completare:

2

MONITORUL OFICIAL AL ROMÂNIEI, PARTEA I, Nr. 455/25.V.2006

— La articolul 5, după alineatul (1) se introduce un nou
alineat, alineatul (2), cu următorul cuprins:
î(2) Cu numărul de posturi preluate de Ministerul Culturii
și Cultelor prin protocolul prevăzut la art. 4 se majorează
numărul maxim de posturi stabilit prin nota de la pct. II

«Organe de specialitate ale administrației publice centrale
și instituții publice finanțate din venituri proprii și subvenții
acordate de la bugetul de stat» din anexa nr. 2 la
Hotărârea Guvernului nr. 78/2005, cu modificările și
completările ulterioare.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 23 mai 2006.
Nr. 206.
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței Guvernului nr. 17/2006 privind trecerea
Muzeului Național îGeorge Enescu“ din București
în subordinea Ministerului Culturii și Cultelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 17/2006 privind trecerea Muzeului Național îGeorge Enescu“
din București în subordinea Ministerului Culturii și Cultelor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 22 mai 2006.
Nr. 761.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 351
din 2 mai 2006

referitoare la excepția de neconstituționalitate a dispozițiilor art. 3041 și art. 305
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 304 1 și 305 din Codul de procedură
civilă, excepție ridicată de Marin Stanciu și Gabriela

Stanciu în Dosarul nr. 965/Cv/2005 al Tribunalului Argeș —
Secția civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 29 noiembrie 2005, pronunțată în
Dosarul nr. 965/Cv/2005, Tribunalul Argeș — Secția civilă a
sesizat Curtea Constituțională cu excepția de
neconstituționalitate a dispozițiilor art. 304 1 și 305 din

MONITORUL OFICIAL AL ROMÂNIEI, PARTEA I, Nr. 455/25.V.2006
Codul de procedură civilă. Excepția a fost ridicată de Marin
Stanciu și Gabriela Stanciu cu prilejul soluționării unui
recurs civil.
În motivarea excepției de neconstituționalitate autorii
acesteia susțin, în esență, că îrestrângerea, pe care o
apreciem nefirească, a posibilității părții de a solicita și
obține administrarea de probatorii în recurs, spre deosebire
de calea de atac a apelului, contravine dispozițiilor art. 16
alin. (1) și art. 24 alin. (1) din Constituție“. Cu privire la
art. 3041 din Codul de procedură civilă, care prevede că
recursul declarat împotriva unei hotărâri care, potrivit legii,
nu poate fi atacată cu apel nu este limitat la motivele de
casare prevăzute în art. 304, iar instanța poate să
examineze cauza sub toate aspectele, consideră că acesta
încalcă Legea fundamentală deoarece nu instituie o
obligație, ci o facultate pentru instanțele de judecată de a
cerceta pricina și sub aspectul temeiniciei.
Tribunalul Argeș — Secția civilă apreciază că excepția
de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 3041 și 305 din Codul de procedură civilă.
Art. 305 a fost modificat prin Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă, publicată în Monitorul Oficial al României, Partea I,
nr. 470 din 26 mai 2004. Dispozițiile legale criticate au
următoarea redactare:

3

— art. 3041: îRecursul declarat împotriva unei hotărâri
care, potrivit legii, nu poate fi atacată cu apel nu este limitat la
motivele de casare prevăzute în art. 304, instanța putând să
examineze cauza sub toate aspectele.“;
— art. 305: îÎn instanța de recurs nu se pot produce probe
noi, cu excepția înscrisurilor, care pot fi depuse până la
închiderea dezbaterilor.“
În susținerea neconstituționalității acestor texte de lege
autorii excepției invocă încălcarea prevederilor art. 16
alin. (1) și ale art. 24 din Constituție, referitoare la
egalitatea în fața legii și la dreptul la apărare.
Examinând excepția de neconstituționalitate, Curtea
constată că, în ceea ce privește constituționalitatea art. 305
din Codul de procedură civilă, s-a mai pronunțat, spre
exemplu, prin Decizia nr. 396 din 12 iulie 2005, publicată
în Monitorul Oficial al României, Partea I, nr. 795 din
1 septembrie 2005, prin care a respins criticile formulate
împotriva acestui text legal, arătând că, în urma
modificărilor și completărilor aduse Codului de procedură
civilă prin Ordonanța de urgență a Guvernului nr. 138/2000,
recursul a devenit o cale extraordinară de atac, ceea ce
justifică deosebirea față de apel în ceea ce privește
inadmisibilitatea probelor noi, cu excepția înscrisurilor.
Referitor la art. 3041 din Codul de procedură civilă,
recursul constituie în această ipoteză o cale de atac cu
caracter devolutiv, în care, ca și în cazul apelului, instanța
de recurs judecă însăși cauza, atât sub aspectul legalității,
cât și sub acela al temeiniciei, nelimitându-se să
examineze doar hotărârea pronunțată de prima instanță,
exclusiv pentru motivele de casare prevăzute în art. 304
din Codul de procedură civilă.
Justificarea acestei reglementări derogatorii de la regula
generală a caracterului nedevolutiv al recursului ține de
deosebirile esențiale existente între cele două situații avute
în vedere de legiuitor. Astfel, în situația în care s-a putut
exercita calea de atac a apelului, cauza a fost, integral și
sub toate aspectele legalității și temeiniciei soluției pronunțate
de prima instanță, examinată de o instanță de control
judiciar, la un grad de jurisdicție superior, iar recursul va
putea fi exercitat pentru motive concret și limitativ
determinate, care vizează legalitatea deciziei pronunțate în
apel. În situația în care părților nu le este deschisă calea de
atac a apelului, apare firesc ca instanța să poată cerceta
sub toate aspectele cauza dedusă judecății.
Această posibilitate, coroborată cu principiul rolului activ
al judecătorului, conform căruia instanța are îndatorirea să
stăruie prin toate mijloacele legale pentru a preveni orice
greșeală privind aflarea adevărului în cauză, pe baza
stabilirii faptelor și prin aplicarea corectă a legii, în scopul
pronunțării unei hotărâri temeinice și legale, este menită să
asigure părților o judecată echitabilă și să conducă instanța
la cercetarea și aprecierea tuturor aspectelor relevante
pentru pronunțarea unei soluții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3041 și 305 din Codul de procedură civilă, excepție
ridicată de Marin Stanciu și Gabriela Stanciu în Dosarul nr. 965/Cv/2005 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 2 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

4

MONITORUL OFICIAL AL ROMÂNIEI, PARTEA I, Nr. 455/25.V.2006
CURTEA CONSTITUȚIONALĂ

D E C I Z I A Nr. 352
din 2 mai 2006

referitoare la excepția de neconstituționalitate a dispozițiilor art. 306 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 306 alin. 1 din Codul de procedură civilă,
excepție ridicată de Maria Micu în Dosarul nr. 2.888/2005
al Tribunalului Teleorman — Secția civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 6 ianuarie 2006, pronunțată în
Dosarul nr. 2.888/2005, Tribunalul Teleorman — Secția
civilă a sesizat Curtea Constituțională cu excepția de
neconstituționalitate a dispozițiilor art. 306 alin. 1 din
Codul de procedură civilă. Excepția a fost ridicată de Maria
Micu cu prilejul soluționării unui recurs civil.
În motivarea excepției de neconstituționalitate autorul
acesteia susține, în esență, că dispozițiile legale criticate
contravin prevederilor constituționale ale art. 21 privind dreptul
la un proces echitabil, precum și ale art. 24 care consacră
dreptul la apărare. În acest sens arată că, în cazul hotărârilor
judecătorești pronunțate de prima instanță, care nu pot fi
atacate cu apel, recursul reprezintă al doilea grad de
jurisdicție. Prin urmare, pentru desfășurarea unui proces
echitabil și respectarea dreptului constituțional la apărare, ar
trebui să se aplice în mod similar dispozițiile art. 287 alin. 2
din Codul de procedură civilă referitoare la apel, în sensul că
motivarea de fapt și de drept, precum și dovezile invocate să
poată fi împlinite până cel mai târziu la prima zi de înfățișare.
Tribunalul Teleorman — Secția civilă apreciază că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului
și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 306 alin. 1 din Codul de procedură civilă,
dispoziții potrivit cărora: îRecursul este nul dacă nu a fost motivat
în termenul legal, cu excepția cazurilor prevăzute în alin. 2.“
În susținerea neconstituționalității acestor texte de lege
autorul excepției invocă încălcarea prevederilor
constituționale ale art. 21 și 24, referitoare la accesul liber
la justiție și la dreptul la apărare.
Examinând excepția de neconstituționalitate, Curtea
constată că acest text de lege a mai fost supus controlului
de constituționalitate, prin raportare la aceleași dispoziții din
Legea fundamentală, iar prin Decizia nr. 475 din
22 septembrie 2005, publicată în Monitorul Oficial al
României, Partea I, nr. 958 din 28 octombrie 2005, au fost
respinse criticile de neconstituționalitate, arătându-se că
soluția astfel adoptată se înscrie în cadrul competenței
conferite legiuitorului prin art. 126 alin. (2) din Constituție
de a reglementa procedura de judecată, inclusiv căile de
atac împotriva hotărârilor pronunțate de instanțe.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 306 alin. 1 din Codul de procedură civilă, excepție
ridicată de Maria Micu în Dosarul nr. 2.888/2005 al Tribunalului Teleorman — Secția civilă.
Definitivă și general obligatorie.
Pronunțată în ședința publică din data de 2 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

MONITORUL OFICIAL AL ROMÂNIEI, PARTEA I, Nr. 455/25.V.2006

5

CURTEA CONSTITUȚIONALĂ

D E C I Z I A Nr. 374
din 4 mai 2006

referitoare la excepția de neconstituționalitate a prevederilor art. 24 corelat cu art. 22 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Ion Tiucă
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 24 corelat cu art. 22 alin. (5) din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945 — 22 decembrie 1989,
excepție ridicată de Becze Maria în Dosarul nr. 4.559/2005
al Tribunalului Harghita.
La apelul nominal lipsesc părțile. Procedura de citare a
fost legal îndeplinită.
Magistratul-asistent referă Curții că autoarea excepției a
depus la dosarul cauzei o cerere prin care solicită
judecarea în lipsă.
Reprezentantul Ministerului Public pune concluzii de
respingere a excepției ca neîntemeiată, arătând că
dispozițiile legale criticate sunt în deplină conformitate cu
dispozițiile constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea nr. 2 din 8 februarie 2006, pronunțată în
Dosarul nr. 4.559/2005, Tribunalul Harghita a sesizat
Curtea Constituțională cu excepția de neconstituționalitate
a prevederilor art. 24 corelat cu art. 22 alin. (5) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Becze Maria.
În motivarea excepției de neconstituționalitate se
susține că dispozițiile art. 24 din Legea nr. 10/2001,
introduse prin Legea nr. 247/2005 privind reforma în
domeniile proprietății și justiției, precum și unele măsuri
adiacente, nu sunt corelate cu dispozițiile art. 22 alin. (5)
din același act normativ, fapt ce contravine dispozițiilor
art. 21 alin. (2) și ale art. 78 din Constituție. Astfel, se
arată că, deși noul text de lege instituie prezumția
existenței dreptului de proprietate al persoanei îndreptățite
la restituirea imobilului, astfel cum a fost recunoscută în
actul normativ sau de autoritate prin care s-a dispus
măsura preluării abuzive, totuși aceasta nu se poate
prevala de dispoziția legală menționată, deoarece, în
temeiul art. 22 alin. (5) din Legea nr. 10/2001, a pierdut
dreptul de a solicita în justiție măsurile reparatorii prevăzute
de lege, prin nerespectarea termenului de 6 luni prevăzut
pentru trimiterea notificării, termen ce nu a fost prelungit
prin Legea nr. 247/2005.
Tribunalul Harghita apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele
excepției de neconstituționalitate.
Avocatul Poporului consideră că
criticate sunt constituționale.
Președinții celor două Camere ale
Guvernul nu au comunicat punctele lor
excepției de neconstituționalitate ridicate.

de vedere asupra
textele de lege
Parlamentului și
de vedere asupra

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl reprezintă
prevederile art. 24 corelat cu art. 22 alin. (5) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie 1989,
republicată în Monitorul Oficial al României, Partea I,
nr. 798 din 2 septembrie 2005, cu următorul cuprins:
— Art. 22 alin. (5): îNerespectarea termenului de 6 luni
prevăzut pentru trimiterea notificării atrage pierderea dreptului
de a solicita în justiție măsuri reparatorii în natură sau prin
echivalent.“
— Art. 24: î(1) În absența unor probe contrare, existența
și, după caz, întinderea dreptului de proprietate, se prezumă a
fi cea recunoscută în actul normativ sau de autoritate prin care
s-a dispus măsura preluării abuzive sau s-a pus în executare
măsura preluării abuzive.
(2) În aplicarea prevederilor alin. (1) și în absența unor
probe contrare, persoana individualizată în actul normativ sau
de autoritate prin care s-a dispus sau, după caz, s-a pus în
executare măsura preluării abuzive este presupusă că deține
imobilul sub nume de proprietar.“
Prevederile legale criticate sunt considerate a fi contrare
dispozițiilor constituționale cuprinse în art. 21 alin. (2)
referitor la neîngrădirea prin lege a dreptului de acces la
justiție și în art. 78 privind intrarea în vigoare a legii.
Examinând excepția de neconstituționalitate invocată,
Curtea reține următoarele:
Autoarea excepției susține că, deși dispozițiile art. 24
din Legea nr. 10/2001, introdus prin Legea nr. 247/2005,
prezumă existența dreptului de proprietate al persoanei
îndreptățite la restituirea imobilului, totuși aceasta nu se
poate prevala de dispoziția legală menționată, deoarece, în
temeiul art. 22 alin. (5) din Legea nr. 10/2001, a pierdut
dreptul de a solicita în justiție măsurile reparatorii prevăzute
de lege, prin nerespectarea termenului de 6 luni prevăzut
pentru trimiterea notificării, termen ce nu a fost prelungit
prin Legea nr. 247/2005, fapt ce contravine dispozițiilor
art. 21 alin. (2) și ale art. 78 din Constituție.
Curtea constată că aceste susțineri nu pot fi reținute,
pentru următoarele considerente:
Împrejurarea că legiuitorul nu a înțeles să repună în
termen persoanele care nu au depus notificări pentru

6

MONITORUL OFICIAL AL ROMÂNIEI, PARTEA I, Nr. 455/25.V.2006

restituirea imobilelor ce intră sub incidența Legii
nr. 10/2001 sau ale căror notificări au fost respinse, din
cauza imposibilității de a face dovada dreptului de
proprietate, a cărui existență nu era prezumată în forma
anterioară a legii, nu constituie o problemă de
constituționalitate, ci una de succesiune în timp a legii.
Astfel, prevederile art. 24 din Legea nr. 10/2001,
introduse prin Legea nr. 247/2005, sunt aplicabile de îndată
tuturor efectelor viitoare ale unor situații juridice constituite
sub imperiul reglementării anterioare, respectiv cererilor de
restituire formulate cu respectarea dispozițiilor art. 22
alin. (5) din același act normativ. În speță, autoarea

excepției a pierdut dreptul de a solicita în justiție măsuri
reparatorii în natură sau prin echivalent, prin nerespectarea
termenului de 6 luni, pentru trimiterea notificării, prevăzut de
art. 22 alin. (5) din lege. Prin urmare, neîndeplinirea
condițiilor legii în vigoare nu poate fi invocată drept un
motiv de îngrădire a dreptului de acces liber la justiție,
garantat prin dispozițiile art. 21 alin. (1) și (2) din Constituție.
Referitor la invocarea încălcării dispozițiilor art. 78 din
Constituție, Curtea constată că aceasta este neîntemeiată,
deoarece atât Legea nr. 10/2001, cât și Legea
nr. 247/2005 au fost adoptate cu respectarea dispozițiilor
referitoare la intrarea în vigoare a legii.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 24 corelat cu art. 22 alin. (5) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945—22 decembrie 1989, excepție
ridicată de Becze Maria în Dosarul nr. 4.559/2005 al Tribunalului Harghita.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
pentru aprobarea reglementărilor contabile specifice domeniului sanitar
În temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare, ale Ordinului ministrului finanțelor publice nr. 1.954/2005 pentru aprobarea
Clasificației indicatorilor privind finanțele publice, ale Ordinului ministrului finanțelor publice nr. 1.917/2005 pentru aprobarea
Normelor metodologice privind organizarea și conducerea contabilității instituțiilor publice, Planul de conturi pentru instituțiile
publice și instrucțiunile de aplicare a acestuia, cu modificările și completările ulterioare,
văzând Referatul de aprobare al Direcției generale buget și credite externe nr. E.N.9.507/2006,
ministrul sănătății emite următorul ordin:
Art. 1. — (1) Se aprobă reglementările contabile
specifice domeniului sanitar, cu următoarele componente:
a) Planul de conturi — anexa nr. I;
b) Transpunerea de către instituțiile publice a soldurilor
conturilor sintetice cuprinse în balanța de verificare
definitivă încheiată la finele anului 2005 în conturile
corespunzătoare din noul plan de conturi, care se aplică
începând cu anul 2006 — anexa nr. II;
c) Corespondența subdiviziunilor clasificației economice a
cheltuielilor bugetare cu conturile contabile privind
cheltuielile efective din contabilitatea instituțiilor publice —
anexa nr. III;
d) Corespondența surselor de venituri pe capitolele și
subcapitolele din clasificația instituțiilor publice finanțate
integral sau parțial din venituri proprii și conturile contabile

din planul de conturi, în vigoare de la 1 ianuarie 2006 —
anexa nr. IV;
e) Monografia privind înregistrarea în contabilitate a
principalelor operațiuni — anexa nr. V;
f) Îndrumar privind încadrarea principalelor categorii de
cheltuieli pe titluri, articole și alineatele Clasificației
indicatorilor privind finanțele publice — cheltuielile —
clasificația economică — anexa nr. VI;
g) Macheta bugetului de venituri și cheltuieli — anexa
nr. VII.
(2) Anexele nr. I—VII*) fac parte integrantă din prezentul
ordin.
Art. 2. — Prezentul ordin se aplică de instituțiile publice
din sectorul sanitar.

*) Anexele nr. I—VII se publică ulterior în Monitorul Oficial al României, Partea I, nr. 455 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 455/25.V.2006
Art. 3. — Direcțiile de specialitate din Ministerul
Sănătății, precum și ordonatorii de credite vor duce la
îndeplinire prevederile prezentului ordin.

7

Art. 4. — Prezentul ordin va fi publicat în Monitorul
Oficial al României, Partea I, precum și pe pagina de
Internet a Ministerului Sănătății.

Ministrul sănătății,
Gheorghe Eugen Nicolăescu
București, 17 aprilie 2006.
Nr. 414.
MINISTERUL SĂNĂTĂȚII
Nr. 525 din 16 mai 2006

CASA NAȚIONALĂ DE ASIGURĂRI DE SĂNĂTATE
Nr. 214 din 9 mai 2006

ORDIN
privind modificarea și completarea Ordinului ministrului sănătății și al președintelui
Casei Naționale de Asigurări de Sănătate nr. 56/45/2005 pentru aprobarea Normelor metodologice
de aplicare a Contractului-cadru privind condițiile acordării asistenței medicale în cadrul sistemului
de asigurări sociale de sănătate pentru anul 2005, cu modificările și completările ulterioare
În temeiul prevederilor:
— Ordonanței de urgență a Guvernului nr. 150/2002 privind organizarea și funcționarea sistemului de asigurări
sociale de sănătate, cu modificările și completările ulterioare;
— Hotărârii Guvernului nr. 168/2005 privind organizarea și funcționarea Ministerului Sănătății, cu modificările și
completările ulterioare;
— Hotărârii Guvernului nr. 52/2005 pentru aprobarea Contractului-cadru privind condițiile acordării asistenței
medicale în cadrul sistemului de asigurări sociale de sănătate pentru anul 2005, cu modificările și completările ulterioare,
având în vedere Hotărârea Guvernului nr. 235/2005 privind aprobarea pentru anul 2005 a listei cuprinzând
denumirile comune internaționale ale medicamentelor din Nomenclatorul medicamentelor de uz uman, de care beneficiază
asigurații în tratamentul ambulatoriu, cu sau fără contribuție personală, pe bază de prescripție medicală, cu modificările și
completările ulterioare, și referatele de aprobare nr. 10.283 din 16 mai 2006 al secretarului general al Ministerului
Sănătății și nr. 1.533 din 8 mai 2006 al directorului general al Casei Naționale de Asigurări de Sănătate,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Ordinul ministrului sănătății și al președintelui
Casei Naționale de Asigurări de Sănătate nr. 56/45/2005
pentru aprobarea Normelor metodologice de aplicare a
Contractului-cadru privind condițiile acordării asistenței
medicale în cadrul sistemului de asigurări sociale de
sănătate pentru anul 2005, publicat în Monitorul Oficial al
României, Partea I, nr. 134 și 134 bis din 14 februarie
2005, cu modificările și completările ulterioare, se modifică
după cum urmează:
1. În anexa nr. 30 la articolul 17, punctul 2 va avea
următorul cuprins:
î2. Eliberarea medicamentelor prescrise pentru tratamentul
următoarelor boli cronice: stări posttransplant — G25*),
hepatită cronică de etiologie virală cu HVB și HCV — G5*),
ciroză hepatică — G8*), poliartrită reumatoidă și artropatia
psoriazică — G19*), spondilită anchilozantă — G20*), bolile
psihice — G16*), demențe — G17*), bolnavi cu proceduri
intervenționale percutante numai după implantarea unei
proteze endovasculare — stent — G3*), boala Gaucher —
G30*), leucemii, limfoame, aplazie medulară, gamapatii
monoclonale maligne, mieloproliferări cronice și tumori
maligne — G11*) se face prin acele farmacii aflate în relații
contractuale cu casele de asigurări de sănătate și
selecționate ca urmare a negocierii adaosului comercial
pentru medicamentele necesare în tratamentul acestor boli,
prin majorarea valorii de contract obținute de aceste farmacii
conform pct. 1, printr-un act adițional. Negocierea adaosului
comercial se face în ședință deschisă, la care participă toți
reprezentanții legali ai farmaciilor care doresc să elibereze
medicamente gratuite pentru bolile cronice menționate mai
sus. La nivelul Casei de Asigurări de Sănătate a Apărării,
Ordinii Publice, Siguranței Naționale și Autorității
Judecătorești și al Casei de Asigurări de Sănătate a
Ministerului Transporturilor, Construcțiilor și Turismului,

eliberarea medicamentelor pentru tratamentul bolilor cronice
prevăzute mai sus se va face prin farmaciile selecționate în
urma depunerii la sediul acestor case de asigurări de
sănătate a ofertelor scrise privind nivelul adaosului comercial.
Deschiderea ofertelor se face în prezența reprezentanților
legali ai Colegiului Farmaciștilor din România. Adaosul
comercial care se va negocia va porni de la prețul cu
amănuntul maximal stabilit de Ministerul Sănătății până la
valoarea prețului cu ridicata (adaos comercial stabilit de
Ministerul Sănătății).
În procesul de selecție a acestor farmacii, casele de
asigurări de sănătate vor avea în vedere respectarea
principiului proporționalității în ceea ce privește acoperirea
morbidității. Sumele suplimentare pentru acoperirea
morbidității cauzate de bolile cronice menționate mai sus
pot fi contractate de un furnizor de servicii farmaceutice
pentru un număr de maximum două farmacii.
Farmaciile pot participa la negocierea adaosului
comercial la medicamentele necesare pentru una sau mai
multe dintre cele 10 boli cronice.“
2. În anexa nr. 30 la articolul 171 alineatul (3) litera a),
punctul 2 al paragrafului 2 va avea următorul cuprins:
îLa stabilirea procentului de depășire a valorii lunare de
contract nu se ia în calcul valoarea actului/actelor
adițional/adiționale încheiat/încheiate între farmaciile
selecționate și casele de asigurări de sănătate pentru
eliberarea medicamentelor prescrise pentru tratamentul
următoarelor boli cronice: stări posttransplant, hepatită
cronică de etiologie virală cu HVB și HCV, ciroză hepatică,
poliartrită reumatoidă și artropatia psoriazică, spondilită
anchilozantă, bolile psihice, demențe, bolnavi cu proceduri
intervenționale percutante numai după implantarea unei

*) Grupe de boli stabilite potrivit Hotărârii Guvernului nr. 235/2005 privind aprobarea pentru anul 2005 a listei cuprinzând denumirile comune
internaționale ale medicamentelor din Nomenclatorul medicamentelor de uz uman, de care beneficiază asigurații în tratamentul ambulatoriu, cu sau fără
contribuție personală, pe bază de prescripție medicală, cu modificările și completările ulterioare.

8

MONITORUL OFICIAL AL ROMÂNIEI, PARTEA I, Nr. 455/25.V.2006

proteze endovasculare — stent, boala Gaucher, leucemii,
limfoame, aplazie medulară, gamapatii monoclonale
maligne, mieloproliferări cronice și tumori maligne.“
3. În anexa nr. 30 la articolul 22, partea introductivă a
alineatului (3) și literele a), c) și i) ale acestuia vor avea
următorul cuprins:
î(3) În vederea încadrării în fondul destinat eliberării
medicamentelor fără contribuție personală pentru cele 10
boli cronice menționate la art. 17 pct. 2 și a utilizării
eficiente a acestuia, casele de asigurări de sănătate și
direcțiile de sănătate publică vor desemna un medic
coordonator pentru fiecare dintre cele 10 boli cronice.
Casele de asigurări de sănătate împreună cu medicii
coordonatori vor lua măsuri pentru ducerea la îndeplinire a
prevederilor menționate mai sus, conform următoarei
metodologii:
a) casele de asigurări de sănătate și direcțiile de
sănătate publică desemnează un medic coordonator pentru
fiecare dintre următoarele boli cronice: stări posttransplant,
hepatită cronică de etiologie virală cu HVB și HCV, ciroză
hepatică, poliartrită reumatoidă și artropatia psoriazică,
Ministrul sănătății,
Gheorghe Eugen Nicolăescu

spondilită anchilozantă, bolile psihice, demențe, bolnavi cu
proceduri intervenționale percutante numai după implantarea
unei proteze endovasculare — stent, boala Gaucher,
leucemii, limfoame, aplazie medulară, gamapatii monoclonale
maligne, mieloproliferări cronice și tumori maligne;
............................................................................................
c) casele de asigurări de sănătate aduc la cunoștința
medicilor prescriptori pentru cele 10 boli cronice, cu care
se află în relații contractuale, numele și prenumele
medicului coordonator, precum și prezenta metodologie;
............................................................................................
i) casa de asigurări de sănătate analizează bilunar
modul de utilizare a fondului destinat eliberării de
medicamente fără contribuție personală pentru fiecare dintre
cele 10 boli cronice și, împreună cu medicul coordonator,
ia măsuri pentru utilizarea eficientă a fondului destinat
eliberării de medicamente fără contribuție personală pentru
cele 10 boli cronice.“
Art. II. — Prezentul ordin se publică în Monitorul Oficial
al României, Partea I.
Președintele Casei Naționale de Asigurări de Sănătate,
Cristian Vlădescu

MINISTERUL ADMINISTRAȚIEI ȘI INTERNELOR

ORDIN
privind anularea titlului de parc industrial acordat Societății Comerciale
îPISA — Parcul Industrial Sebeș—Alba“ — S.A.
Având în vedere prevederile art. 5 alin. (1) din Ordonanța de urgență a Guvernului nr. 64/2003 pentru stabilirea
unor măsuri privind înființarea, organizarea, reorganizarea sau funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale administrației publice centrale și a unor instituții publice,
aprobată și modificată prin Legea nr. 194/2004, cu modificările și completările ulterioare, ale art. 10 alin. (1) din
Ordonanța Guvernului nr. 65/2001 privind constituirea și funcționarea parcurilor industriale, aprobată cu modificări prin
Legea nr. 490/2002, precum și ale art. 8 din Instrucțiunile de acordare și anulare a titlului de parc industrial, aprobate
prin Ordinul ministrului dezvoltării și prognozei nr. 264/2002,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările ulterioare,
ministrul administrației și internelor emite următorul ordin:
Articol unic. — (1) Se anulează titlul de parc industrial
acordat Societății Comerciale îPISA — Parcul Industrial
Sebeș—Alba“ — S.A. prin Ordinul ministrului administrației

și internelor nr. 607/2003, publicat în Monitorul Oficial al
României, Partea I, nr. 4 din 6 ianuarie 2004.
(2) Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 22 mai 2006.
Nr. 1.311.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 455/25.V.2006 conține 8 pagini.

Prețul: 0,60 lei noi/6.000 lei vechi

&JUYDGY|116313]
ISSN 1453—4495

