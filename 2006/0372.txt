Anul 174 (XVIII) — Nr. 372

PARTEA

I

LEGI, DECRETE, HOTĂRÂRI ȘI ALTE ACTE

Vineri, 28 aprilie 2006

SUMAR
Nr.

Pagina
LEGI ȘI DECRETE

Nr.

Pagina
DECIZII ALE CURȚII CONSTITUȚIONALE

95.

— Lege privind reforma în domeniul sănătății .......

418.

— Decret pentru promulgarea Legii privind reforma
în domeniul sănătății.................................................

LEGI

1–118

Decizia nr. 298 din 29 martie 2006 referitoare la
sesizarea de neconstituționalitate a Legii privind

118

ȘI

reforma în domeniul sănătății................................... 119–128

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind reforma în domeniul sănătății
Parlamentul României adoptă prezenta lege.

TITLUL I
Sănătatea publică
CAPITOLUL I
Dispoziții generale
Art. 1. — Obiectul prezentului titlu îl constituie
reglementarea domeniului sănătății publice, obiectiv de
interes social major.
Art. 2. — (1) Asistența de sănătate publică reprezintă
efortul organizat al societății în vederea protejării și
promovării sănătății populației. Asistența de sănătate publică
se realizează prin ansamblul măsurilor politico-legislative, al
programelor și strategiilor adresate determinanților stării de
sănătate, precum și prin organizarea instituțiilor pentru
furnizarea tuturor serviciilor necesare.

(2) Scopul asistenței de sănătate publică îl constituie
promovarea sănătății, prevenirea îmbolnăvirilor și
îmbunătățirea calității vieții.
(3) Strategia sistemului sănătății publice urmărește
asigurarea sănătății populației în cadrul unor comunități
sănătoase.
(4) Asistența de sănătate publică este o componentă a
sistemului de sănătate publică.
(5) Ministerul Sănătății Publice reprezintă autoritatea
centrală în domeniul sănătății publice.
(6) În cuprinsul actelor normative în vigoare denumirea
îMinisterul Sănătății“ se înlocuiește cu denumirea îMinisterul
Sănătății Publice“, iar sintagma îministrul sănătății“, cu
sintagma îministrul sănătății publice“.
(7) Asistența de sănătate publică este coordonată de
către Ministerul Sănătății Publice și se realizează prin toate

2

MONITORUL OFICIAL AL ROMÂNIEI, PARTEA I, Nr. 372/28.IV.2006

tipurile de unități sanitare de stat sau private, constituite și
organizate conform legii.
(8) Responsabilitatea pentru asigurarea sănătății publice
revine Ministerului Sănătății Publice, autorităților de
sănătate publică teritoriale, precum și autorităților de
sănătate publică din cadrul ministerelor și instituțiilor cu
rețea sanitară proprie.
(9) Asistența de sănătate publică este garantată de stat
și finanțată de la bugetul de stat, bugetele locale, bugetul
Fondului național unic de asigurări sociale de sănătate sau
din alte surse, după caz, potrivit legii.
Art. 3. — Protecția sănătății publice constituie o
obligație a autorităților administrației publice centrale și
locale, precum și a tuturor persoanelor fizice și juridice.
Art. 4. — (1) În înțelesul prezentului titlu, termenii și
noțiunile folosite au următoarea semnificație:
a) sănătatea publică — starea de sănătate a populației
în raport cu determinanții stării de sănătate: socioeconomici, biologici, de mediu, stil de viață, asigurarea cu
servicii de sănătate, calitatea și accesibilitatea serviciilor de
sănătate;
b) promovarea sănătății — procesul care oferă individului
și colectivităților posibilitatea de a-și controla și îmbunătăți
sănătatea sub raport fizic, psihic și social și de a contribui
la reducerea inechităților în sănătate;
c) supravegherea — activitatea de colectare sistematică
și continuă, analiza, interpretarea și diseminarea datelor
privind starea de sănătate a populației, bolile transmisibile
și netransmisibile, pe baza cărora sunt identificate
prioritățile de sănătate publică și sunt instituite măsurile de
prevenire și control;
d) evaluarea riscurilor pentru sănătate — estimarea
gradului în care expunerea la factorii de risc din mediul
natural, de viață și de muncă și la cei rezultați din stilul
de viață individual și comunitar influențează starea de
sănătate a populației;
e) inspecția sanitară — exercitarea controlului aplicării
prevederilor legale de sănătate publică;
f) principiul precauției — instrumentul prin care
autoritatea de sănătate publică decide și intervine în situații
în care se apreciază că există un potențial risc pentru
sănătatea populației, în condițiile unei argumentații științifice
insuficiente.
(2) În sensul prevederilor prezentului titlu, precum și al
prevederilor din cuprinsul prezentei legi, prin ministere și
instituții cu rețele sanitare proprii se înțelege autoritățile și
instituțiile care au în subordine unități sanitare, altele decât
Ministerul Sănătății Publice, respectiv Ministerul Apărării
Naționale, Ministerul Administrației și Internelor, Ministerul
Justiției, Ministerul Transporturilor, Construcțiilor și
Turismului, Serviciul Român de Informații, Serviciul de
Informații Externe, Serviciul de Telecomunicații Speciale și
Academia Română.
Art. 5. — Funcțiile principale ale asistenței de sănătate
publică vizează:
a) dezvoltarea politicilor, strategiilor și programelor
vizând asigurarea sănătății publice;
b) monitorizarea și analiza stării de sănătate a
populației;
c) planificarea în sănătatea publică;
d) supravegherea epidemiologică, prevenirea și controlul
bolilor;
e) managementul și marketingul strategic al serviciilor
de sănătate publică;
f) reglementarea domeniului sănătății publice, aplicarea
și controlul aplicării acestei reglementări;
g) asigurarea calității serviciilor de sănătate publică;

h) cercetarea-dezvoltarea și implementarea de soluții
inovatoare pentru sănătatea publică;
i) prevenirea epidemiilor, inclusiv instituirea stării de
alertă epidemiologică;
j) protejarea populației împotriva riscurilor din mediu;
k) informarea, educarea și comunicarea pentru
promovarea sănătății;
l) mobilizarea partenerilor comunitari în identificarea și
rezolvarea problemelor de sănătate;
m) evaluarea calității, eficacității, eficienței și accesului
la serviciile medicale;
n) dezvoltarea și planificarea resurselor umane și
dezvoltarea instituțională pentru sănătate publică;
o) integrarea priorităților de sănătate publică în politicile
și strategiile sectoriale de dezvoltare durabilă;
p) asigurarea capacităților de răspuns la dezastre sau
la amenințările la adresa vieții și sănătății populației,
inclusiv prin introducerea de restricții de circulație a
persoanelor și bunurilor.
Art. 6. — Principalele domenii de intervenție ale
asistenței de sănătate publică sunt următoarele:
a) prevenirea, supravegherea și controlul bolilor
transmisibile și netransmisibile prin:
1. asigurarea imunizărilor;
2. controlul epidemiilor;
3. supravegherea bolilor;
4. supravegherea factorilor de risc comportamentali;
5. prevenirea accidentelor;
b) monitorizarea stării de sănătate prin:
1. monitorizarea indicatorilor stării de sănătate;
2. monitorizarea determinanților stării de sănătate;
3. monitorizarea eficacității și eficienței activităților din
domeniul sănătății publice;
4. evaluarea nevoilor populației privind serviciile de
sănătate publică;
c) promovarea sănătății și educația pentru sănătate prin:
1. campanii de informare–educare–comunicare;
2. programe de educație pentru sănătate și promovare
a sănătății în comunități;
3. dezvoltarea și implicarea comunităților locale;
4. pledoaria pentru sănătatea publică;
d) sănătatea ocupațională prin:
1. definirea standardelor de sănătate ocupațională;
2. controlul aplicării reglementărilor sănătății în muncă;
e) sănătatea în relație cu mediul prin:
1. monitorizarea factorilor de mediu în relație cu sănătatea;
2. reglementarea calității principalilor factori de mediu;
3. stabilirea normelor de igienă și sănătate publică
comunitare;
4. controlul aplicării reglementărilor referitoare la
calitatea factorilor de mediu;
f) reglementarea primară și secundară în domeniul
sănătății publice prin:
1. elaborarea, revizuirea, adaptarea și implementarea
legislației din domeniul sănătății publice;
2. reglementarea circulației bunurilor și serviciilor cu
potențial impact asupra sănătății publice;
g) managementul sănătății publice bazat pe:
1. managementul politicilor, planificării și dezvoltării
sistemului de sănătate publică;
2. formularea și implementarea politicilor de sănătate
publică pe baze științifice;
3. cercetarea în domeniul sănătății publice și al
sistemelor de sănătate;
4. colaborarea și cooperarea internațională în domeniul
sănătății publice;
h) servicii de sănătate publică specifice:
1. servicii de sănătate școlară;

MONITORUL OFICIAL AL ROMÂNIEI, PARTEA I, Nr. 372/28.IV.2006
2.
3.
4.
5.
6.
7.
8.

servicii de urgență în caz de dezastre și calamități;
servicii de laborator în domeniul sănătății publice;
servicii de planificare familială;
servicii de screening pentru depistarea precoce a bolilor;
servicii prenatale și postnatale;
servicii de consiliere în domeniul sănătății publice;
servicii de sănătate publică în transporturi.
CAPITOLUL II
Principiile asistenței de sănătate publică

Art. 7. — Principiile care stau la baza asistenței de
sănătate publică sunt următoarele:
a) responsabilitatea societății pentru sănătatea publică;
b) focalizarea pe grupurile populaționale și prevenirea
primară;
c) preocuparea pentru determinanții stării de sănătate:
sociali, de mediu, comportamentali și servicii de sănătate;
d) abordarea multidisciplinară și intersectorială;
e) parteneriat activ cu populația și cu autoritățile publice
centrale și locale;
f) decizii bazate pe cele mai bune dovezi științifice
existente la momentul respectiv (sănătate publică bazată
pe dovezi);
g) în condiții specifice, decizii fundamentate conform
principiului precauției;
h) descentralizarea sistemului de sănătate publică;
i) existența unui sistem informațional și informatic
integrat pentru managementul sănătății publice.
Art. 8. — Modalitățile de implementare a principiilor de
sănătate publică sunt:
a) activitatea de reglementare în domeniile sănătății
publice;
b) activitatea de inspecție;
c) activitățile desfășurate în cadrul programelor de
sănătate publică;
d) avizarea/autorizarea/notificarea activităților și
produselor cu impact asupra sănătății populației;
e) evaluarea impactului asupra sănătății în relație cu
programe, strategii, politici ale altor sectoare de activitate
cu efecte conexe asupra sănătății populației.
Art. 9. — (1) Programele naționale de sănătate reprezintă
cadrul implementării obiectivelor politicii și strategiei sănătății
publice de către Ministerul Sănătății Publice, ca autoritate
centrală a domeniului de sănătate publică.
(2) Programele naționale de sănătate se adresează
populației și sunt orientate către promovarea sănătății,
prevenirea îmbolnăvirilor și prelungirea vieții de bună calitate.
(3) Programele naționale de sănătate publică se
adresează domeniilor de intervenție ale sănătății publice și
răspund priorităților naționale identificate.
(4) Programele naționale de sănătate sunt finanțate de
la bugetul de stat, bugetul Fondului național unic de
asigurări sociale de sănătate, din fonduri externe
rambursabile și nerambursabile, din venituri proprii, donații
și sponsorizări, precum și din alte surse, potrivit legii.
(5) Programele naționale de sănătate sunt organizate,
monitorizate și supuse controlului Ministerului Sănătății
Publice.
Art. 10. — (1) Autoritatea centrală în domeniul sănătății
publice elaborează proiecte de acte normative în domeniul
sănătății publice și avizează reglementări ale altor ministere
și instituții referitoare la activități cu impact asupra sănătății
publice.
(2) Principalele domenii pentru care autoritatea centrală
de sănătate publică elaborează sau participă la elaborarea,
după caz, a unor proiecte de acte normative sunt:

3

a) calitatea principalilor factori de mediu: apa potabilă și
de îmbăiere, aerul ambiant și interior, zgomot, locuință și
habitat, substanțe chimice, produse cosmetice, radiații
ionizante, vectori, deșeuri etc.;
b) monitorizarea stării de sănătate;
c) promovarea sănătății;
d) calitatea alimentului;
e) calitatea unităților și serviciilor turistice;
f) calitatea mediului de muncă și sănătatea în muncă;
g) colectivitățile de copii și tineri;
h) evaluarea efectelor factorilor de mediu asupra
sănătății populației;
i) asigurarea condițiilor de igienă în unități sanitare;
j) servicii de laborator;
k) planificare familială;
l) siguranța transfuziei sanguine;
m) norme privind alte domenii ale sănătății publice;
n) prevenirea consumului ilegal de droguri.
(3) Ministerul Sănătății Publice, prin aparatul propriu și
prin autoritățile de sănătate publică județene și a
municipiului București și ale ministerelor și instituțiilor cu
rețea sanitară proprie, verifică respectarea reglementărilor
în domeniul sănătății publice, iar în caz de nereguli sau
neconformitate, aplică măsuri conform legii.
CAPITOLUL III
Autoritățile sistemului de sănătate publică
Art. 11. — Ministerul Sănătății Publice este organ de
specialitate al administrației publice centrale, cu personalitate
juridică, în subordinea Guvernului, cu sediul în municipiul
București, str. Cristian Popișteanu nr. 1—3, sectorul 1.
Art. 12. — Autoritățile de sănătate publică județene și a
municipiului București sunt servicii publice deconcentrate
ale Ministerului Sănătății Publice, cu personalitate juridică,
reprezentând autoritatea de sănătate publică la nivel local.
În mod similar se pot organiza autorități de sănătate
publică în cadrul ministerelor care colaborează cu unitățile
deconcentrate ale Ministerului Sănătății Publice.
Art. 13. — (1) Institutele sau centrele de sănătate
publică sunt instituții publice regionale sau naționale, cu
personalitate juridică, în subordinea Ministerului Sănătății
Publice, și care coordonează tehnic și metodologic
activitatea de specialitate în domeniul fundamentării,
elaborării și implementării strategiilor privitoare la prevenirea
îmbolnăvirilor, controlul bolilor transmisibile și netransmisibile
și a politicilor de sănătate publică din domeniile specifice,
la nivel național și/sau regional.
(2) Institutele naționale de cercetare-dezvoltare în domeniile
sănătății publice sunt instituții publice cu personalitate juridică,
în coordonarea Ministerului Sănătății Publice.
Art. 14. — Se înființează Centrul național pentru
organizarea și asigurarea sistemului informațional și
informatic în domeniul sănătății, instituție publică de
specialitate, cu personalitate juridică, în subordinea
Ministerului Sănătății Publice.
Art. 15. — (1) Ministerul Sănătății Publice stabilește, prin
ordine ale ministrului sănătății publice, și alte instituții aflate
în coordonarea sau în subordonarea sa pentru a desfășura
activități de sănătate publică la nivel regional și local.
(2) Prin hotărâre a Guvernului se stabilesc și alte
instituții care să desfășoare activități de sănătate publică la
nivel național.
Art. 16. — Ministerul Sănătății Publice, ca autoritate
centrală în domeniul asistenței de sănătate publică, are
următoarele atribuții și responsabilități:
a) asigură fundamentarea, elaborarea și implementarea
politicii naționale de sănătate publică;

4

MONITORUL OFICIAL AL ROMÂNIEI, PARTEA I, Nr. 372/28.IV.2006

b) elaborează sau avizează reglementări pentru protecția
sănătății în relație cu mediul natural, alimentul, condițiile de
viață și de muncă și pentru promovarea sănătății publice;
c) elaborează și avizează reglementări privind
organizarea și funcționarea serviciilor de asistență medicală
și de sănătate publică;
d) autorizează și controlează condițiile de funcționare a
furnizorilor de servicii medicale prin autoritățile locale de
sănătate publică;
e) stabilește prioritățile naționale de sănătate publică,
elaborează programele naționale de sănătate publică
finanțate de la bugetul de stat, coordonează și
monitorizează implementarea acestora;
f) elaborează normele privind înființarea, organizarea și
funcționarea unităților de distribuție a medicamentelor,
autorizează și controlează activitatea și condițiile de
funcționare a acestora;
g) autorizează și controlează condițiile de funcționare a
farmaciilor de stat și private și, respectiv, avizează
Nomenclatorul medicamentelor și produselor biologice de
uz uman, în condițiile legii;
h) elaborează împreună cu Casa Națională de Asigurări
de Sănătate, denumită în continuare CNAS, cu consultarea
Colegiului Farmaciștilor din România, lista medicamentelor
de care beneficiază asigurații, cu sau fără contribuție
personală;
i) elaborează normele de organizare și funcționare a
unităților care asigură asistența de sănătate publică,
autorizează și controlează activitatea instituțiilor de sănătate
publică și asigură finanțarea unităților din subordine;
j) asigură controlul calității serviciilor medicale prin
autoritățile locale de sănătate publică;
k) evaluează periodic indicatorii stării de sănătate a
populației și ai programelor de sănătate publică, indicatorii
de performanță ai unităților sanitare și prezintă informări
periodice Guvernului;
l) stabilește care sunt instituțiile sau organismele care
pot fi delegate pentru realizarea de atribuții și
responsabilități specifice în domeniul sănătății publice, pe
bază de selecție de ofertă și recomandare profesională;
m) stabilește sau avizează liste de substanțe ori produse
destinate sau folosite pentru uz uman și controlează
respectarea condițiilor legale prin care produsele pot fi
oferite spre consum sau folosință populației;
n) avizează codurile deontologice profesionale și
ghidurile de practică în domeniul sănătății publice;
o) reprezintă statul român în relațiile cu organismele
internaționale din domeniul sănătății publice;
p) organizează și coordonează sistemul național de
supraveghere și control al bolilor;
q) organizează și coordonează rețeaua națională de
promovare a sănătății, în scopul adoptării de către
populație a comportamentelor favorabile sănătății;
r) avizează și controlează activitatea de supraveghere a
stării de sănătate a personalului expus profesional;
s) participă la activitățile de promovare și protecție a
sănătății familiilor și categoriilor de populație defavorizate;
t) participă la activitățile de protecție familială, planificare
familială și protecția copilului;
u) organizează și coordonează activitatea de inspecție
sanitară de stat;
v) organizează și coordonează Sistemul național
informațional și informatic privind sănătatea publică;
w) organizează și coordonează implementarea unor
activități de protecție a mediului, conform reglementărilor
legale.
Art. 17. — (1) Autoritățile de sănătate publică județene și
a municipiului București sunt servicii publice deconcentrate,

cu personalitate juridică, subordonate Ministerului Sănătății
Publice, care pun în aplicare politica și programele naționale
de sănătate publică pe plan local, identifică problemele
locale prioritare de sănătate publică, elaborează și
implementează acțiuni locale de sănătate publică.
(2) În scopul îndeplinirii acestor obiective, autoritățile de
sănătate publică județene și a municipiului București au, în
principal, următoarele atribuții:
a) controlează și evaluează modul de asigurare a
asistenței medicale curative și profilactice;
b) controlează aplicarea normelor de funcționare a
unităților medicale și farmaceutice, indiferent de forma de
organizare, și aplică măsuri în caz de neconformitate;
c) urmăresc aplicarea criteriilor de control al calității
serviciilor medicale;
d) coordonează și controlează asistența gravidei, lăuzei
și nou-născutului;
e) evaluează resursele umane de la nivelul asistenței
medicale în relație cu nevoile comunitare identificate prin
acțiuni specifice;
f) participă activ la programele de instruire a personalului
din serviciile de sănătate publică și a populației;
g) organizează acțiuni de prevenire a îmbolnăvirilor și
de promovare a sănătății;
h) organizează activitățile preventive în teritoriul județului
și, respectiv, al municipiului București;
i) colectează și înregistrează date privind sănătatea
populației, utilizând informațiile în scopul identificării
problemelor de sănătate ale acesteia;
j) identifică posibilele probleme de sănătate publică sau
amenințări la adresa sănătății unei comunități;
k) intervin în rezolvarea problemelor de sănătate publică
apărute în rândul persoanelor aparținând grupurilor
defavorizate;
l) coordonează studii asupra problemelor de sănătate
ale populației din teritoriul dat;
m) stabilesc relații de colaborare cu instituții și
organizații în vederea desfășurării de acțiuni comune în
domeniul sănătății publice;
n) colectează și înregistrează datele privind tipurile,
cantitatea și modul de gestionare a deșeurilor generate în
unitățile medicale din zona de jurisdicție.
Art. 18. — (1) În subordinea autorităților de sănătate
publică funcționează unități sanitare publice de pe raza
teritoriului arondat, cu excepția unităților sanitare publice de
interes național sau a celor aparținând ministerelor ori
instituțiilor cu rețele sanitare proprii.
(2) Autoritățile de sănătate publică județene și a
municipiului București coordonează serviciile de ambulanță
județene și al municipiului București, organizează și
coordonează asistența medicală în caz de calamități,
catastrofe și situații deosebite.
Art. 19. — Autoritățile de sănătate publică județene și a
municipiului București colaborează cu autoritățile locale în
asigurarea asistenței medicale.
Art. 20. — (1) Autoritățile de sănătate publică județene
și a municipiului București organizează culegerea și
prelucrarea informațiilor statistice medicale primite de la
unitățile sanitare publice sau private și transmit rapoarte
statistice lunare către instituțiile desemnate în acest scop.
(2) Autoritățile de sănătate publică teritoriale întocmesc
rapoarte privind starea de sănătate a comunității, care sunt
înaintate Ministerului Sănătății Publice, precum și
partenerilor instituționali la nivel local.
Art. 21. — Autoritățile de sănătate publică județene și a
municipiului București coordonează la nivel local
implementarea activităților care decurg din obligațiile
asumate prin Tratatul de aderare a României la Uniunea

MONITORUL OFICIAL AL ROMÂNIEI, PARTEA I, Nr. 372/28.IV.2006
Europeană și planurile de implementare a actelor
comunitare referitoare la domeniul sănătății.
Art. 22. — Regulamentul de organizare și funcționare,
precum și structura organizatorică ale autorităților de
sănătate publică județene și a municipiului București se
stabilesc prin ordin al ministrului sănătății publice.
Art. 23. — Institutele/centrele naționale și/sau regionale
prevăzute la art. 13 și 14, aflate în subordinea și/sau în
coordonarea Ministerului Sănătății Publice, îndeplinesc, în
principal, următoarele atribuții:
a) asigură îndrumarea tehnică și metodologică a rețelei
de sănătate publică, în funcție de domeniul lor de
competență;
b) participă la elaborarea strategiilor și politicilor din
domeniul lor de competență;
c) elaborează proiecte de acte normative, norme,
metodologii și instrucțiuni privind domeniile specifice din
cadrul sănătății publice;
d) efectuează expertize, oferă asistență tehnică și
realizează servicii de sănătate publică, la solicitarea unor
persoane fizice sau juridice;
e) supraveghează starea de sănătate a populației, bolile
transmisibile și netransmisibile, pentru identificarea
problemelor de sănătate comunitară;
f) asigură sistemul de supraveghere epidemiologică,
precum și de alertă precoce și răspuns rapid și participă la
schimbul de informații în cadrul rețelei europene de
supraveghere epidemiologică în domeniul bolilor transmisibile;
g) participă la efectuarea de investigații epidemiologice de
teren, din proprie inițiativă, la solicitarea Ministerului Sănătății
Publice sau a autorităților locale de sănătate publică;
h) elaborează metodologia, instrumentele și indicatorii de
monitorizare și evaluare a serviciilor și programelor de
sănătate publică, de promovare a sănătății și de educație
pentru sănătate;
i) participă la procesul de învățământ medical de
specializare și perfecționare în domeniile specifice din
cadrul sănătății publice;
j) desfășoară activități de cercetare-dezvoltare în
domeniul sănătății publice și al managementului sanitar;
k) colectează, analizează și diseminează date statistice
privind sănătatea publică;
l) asigură existența unui sistem informațional și
informatic integrat pentru managementul sănătății publice.
Art. 24. — (1) Instituțiile și unitățile sanitare care
asigură asistența de sănătate publică, în cazul apariției
unui focar de boală transmisibilă, precum și în situația
iminenței izbucnirii unei epidemii, au obligația să dispună
măsuri specifice.
(2) Măsurile privind prevenirea și gestionarea situațiilor
de urgență generate de epidemii, precum și bolile
transmisibile pentru care declararea, tratamentul sau
internarea sunt obligatorii se stabilesc prin ordin al
ministrului sănătății publice.
CAPITOLUL IV
Inspecția sanitară de stat
Art. 25. — (1) Activitatea de inspecție sanitară de stat
se organizează pe domenii specifice de activitate
coordonate de către direcțiile de specialitate din cadrul
Ministerului Sănătății Publice și în cadrul structurilor de
specialitate din serviciile publice deconcentrate de la nivel
local și din ministerele cu rețea sanitară proprie, conform
competențelor, după cum urmează:
a) inspecția farmaceutică;
b) inspecția dispozitivelor medicale;

5

c) inspecția pentru controlul calității serviciilor de
asistență medicală;
d) inspecția de sănătate publică.
(2) Activitatea de inspecție sanitară de stat constă, în
principal, în:
a) verificarea conformității amplasamentelor, activităților,
proceselor, serviciilor, produselor, factorilor de mediu;
b) verificarea respectării reglementărilor privind starea de
sănătate a personalului, cunoștințele, atitudinile și practicile
acestuia în raport cu normele igienico-sanitare;
c) depistarea și evaluarea riscurilor pentru sănătate și
impunerea măsurilor de eliminare sau, după caz, de
diminuare a acestora;
d) comunicarea datelor despre existența și dimensiunea
riscului identificat persoanelor responsabile cu managementul
riscului, consumatorilor și altor potențiali receptori interesați.
Art. 26. — (1) Activitatea de inspecție sanitară de stat
se exercită de către personalul de specialitate împuternicit
de către Ministerul Sănătății Publice, conform normelor
stabilite de către acesta.
(2) Pentru exercitarea activității de inspecție, inspectorii
sanitari de stat au drept de:
a) acces în orice tip de unități, la documente, informații,
conform competențelor;
b) recoltare a produselor care pot constitui un risc
pentru sănătatea publică;
c) a constata și a sancționa contravențiile privind
normele de igienă și sănătate publică.
(3) În situații de risc pentru sănătatea publică,
inspectorii sanitari de stat pot interzice punerea în consum,
pot decide retragerea produselor, suspendarea temporară
sau definitivă a activităților, retragerea sau anularea
autorizației sanitare de funcționare.
(4) În situații de risc epidemiologic, inspectorii sanitari
de stat pot dispune măsuri speciale pentru bolnavii,
suspecții și contacții de boli transmisibile sau purtătorii de
germeni patogeni, precum și alte măsuri de limitare a
circulației persoanelor.
(5) Concluziile activităților de inspecție sanitară de stat,
abaterile de la normele legale, recomandările și termenele
de remediere a deficiențelor, precum și alte măsuri legale
aplicate se vor consemna în procese-verbale de constatare
a condițiilor igienico-sanitare, rapoarte de inspecție sau
procese-verbale de constatare a contravenției.
(6) În exercitarea activității inspectorii sanitari de stat vor
asigura păstrarea confidențialității datelor, cu excepția
situațiilor care constituie un risc pentru sănătatea publică.
Art. 27. — Activitatea de avizare, autorizare și notificare
a activităților și produselor cu impact asupra sănătății
populației are ca scop certificarea conformării cu normele
de sănătate publică a produselor, serviciilor și activităților,
în scopul protejării sănătății populației.
Art. 28. — Activitatea de evaluare a impactului asupra
sănătății în relație cu programe, strategii, politici ale altor
sectoare de activitate cu efecte conexe asupra sănătății
populației reprezintă instrumentul de integrare a priorităților
de sănătate publică în dezvoltarea durabilă a societății.
CAPITOLUL V
Asistența medicală
Art. 29. — Asistența medicală profilactică și curativă se
asigură prin:
a) cabinete medicale ambulatorii ale medicilor de familie
și de alte specialități, centre de diagnostic și tratament,
centre medicale, centre de sănătate, laboratoare, precum și
prin alte unități sanitare publice și private;
b) unități sanitare publice și private cu paturi.

6

MONITORUL OFICIAL AL ROMÂNIEI, PARTEA I, Nr. 372/28.IV.2006

Art. 30. — Activitatea medicală de recuperare se
asigură prin unități medicale de specialitate cu personalitate
juridică, secții, compartimente și laboratoare de recuperare,
unități ambulatorii de recuperare, publice sau private,
precum și prin societăți de turism balnear și de recuperare,
constituite conform legii.
Art. 31. — Asistența medicală de urgență se asigură de
unități specializate de urgență și transport sanitar publice
sau private, precum și prin structurile de primire a
urgențelor, organizate în acest scop.
Art. 32. — Asistența medicală de hemotransfuziologie,
transfuzie sanguină sau alte servicii de asistență medicală
și prestații autorizate se asigură prin unități specializate în
acest scop.
Art. 33. — Asistența medicală preventivă din
colectivitățile de copii preșcolari, școlari și studenți se
asigură prin cabinetele medicale organizate, conform legii,
în unitățile de învățământ preșcolar, școlar sau universitar,
publice ori private, sau prin cabinetele individuale ale
medicilor de familie, după caz.
Art. 34. — Activitățile de asistență de sănătate publică
se finanțează de la bugetul de stat, de la bugetul Fondului
național unic de asigurări sociale de sănătate, de la
bugetele locale, din venituri proprii, fonduri externe
rambursabile și nerambursabile, contracte cu terții, precum
și din contribuții personale și plăți directe, după caz, potrivit
legii.
CAPITOLUL VI
Asistența farmaceutică
Art. 35. — Asistența farmaceutică se asigură în cadrul
sistemului de sănătate publică, potrivit legii, prin prepararea
și eliberarea medicamentelor și a altor produse stabilite
prin ordin al ministrului sănătății publice, cum ar fi:
cosmetice, dispozitive medicale, suplimente alimentare și
alte asemenea produse.
Art. 36. — Punerea pe piață a medicamentelor, precum
și activitatea de farmacovigilență se realizează conform
legii.
CAPITOLUL VII
Obligațiile persoanelor fizice și juridice
Art. 37. — Orice persoană fizică sau juridică, având
calitatea de angajator, este obligată să asigure fondurile și
condițiile necesare pentru:
a) efectuarea controlului medical periodic, conform
normelor de sănătate publică și securitate în muncă;
b) aplicarea măsurilor de igienă, dezinfecție, dezinsecție
și deratizare periodică;
c) vaccinarea și profilaxia specifică impusă de riscurile
de la locul de muncă.
Art. 38. — Cetățenii români și orice altă persoană aflată
pe teritoriul României, precum și unitățile și agenții
economici au obligația să se supună măsurilor de
prevenire și combatere a bolilor transmisibile, să respecte
întocmai normele de igienă și sănătate publică, să ofere
informațiile solicitate și să aplice măsurile stabilite privind
instituirea condițiilor pentru prevenirea îmbolnăvirilor și
pentru promovarea sănătății individului și a populației.
Art. 39. — (1) Informațiile privind sănătatea persoanelor
se păstrează la autoritățile de sănătate publică teritoriale,
la autoritățile de sănătate publică ale ministerelor cu rețea
sanitară proprie, precum și la instituțiile desemnate și pot fi
folosite în scopul întocmirii rapoartelor statistice
nenominalizate, în vederea evaluării stării de sănătate a
populației.

(2) Folosirea în alte scopuri a informațiilor înregistrate
se poate admite numai dacă este îndeplinită una dintre
următoarele condiții:
a) există o dispoziție legală în acest sens;
b) există acordul persoanei în cauză;
c) datele sunt necesare pentru prevenirea îmbolnăvirii
unei persoane sau a comunității, după caz;
d) datele sunt necesare pentru efectuarea urmăririi penale.
(3) Păstrarea confidențialității informațiilor referitoare la
persoane este obligatorie pentru toți salariații care prin
activitatea pe care o desfășoară au acces la acestea în
mod direct sau indirect.
Art. 40. — (1) Pentru situații speciale cu implicații
asupra sănătății publice se constituie rezerva Ministerului
Sănătății Publice, care cuprinde medicamente, seruri,
vaccinuri, dezinfectante, insecticide, dispozitive medicale și
alte materiale specifice, iar la nivelul autorităților de
sănătate publică județene și a municipiului București,
rezerva antiepidemică.
(2) Normele metodologice de constituire, păstrare și
utilizare a rezervei Ministerului Sănătății Publice și a
rezervei antiepidemice se stabilesc prin ordin al ministrului
sănătății publice.
Art. 41. — (1) Pentru servicii de asistență de sănătate
publică, efectuate de către autoritățile de sănătate publică
la cererea unor persoane fizice și juridice, se percep tarife
potrivit reglementărilor în vigoare.
(2) Veniturile proprii obținute potrivit alin. (1) se folosesc
în condițiile legii.
CAPITOLUL VIII
Utilizarea mass-media în interesul sănătății publice
Art. 42. — (1) Campaniile de informare, educare și
comunicare cu privire la teme care privesc sănătatea
publică trebuie să fie avizate de Ministerul Sănătății Publice.
(2) Societatea Română de Radiodifuziune și Societatea
Română de Televiziune sunt obligate ca în cadrul grilelor
de programe să rezerve gratuit spațiul de emisie necesar
promovării campaniilor de informare, educare și comunicare
referitoare la teme care privesc sănătatea publică.
(3) În termen de 30 de zile de la intrarea în vigoare a
prezentei legi, Ministerul Sănătății Publice sau, după caz,
ministerele cu rețea sanitară proprie, împreună cu
Societatea Română de Radiodifuziune și Societatea
Română de Televiziune vor stabili, în baza unui protocol,
modalitățile și spațiul acordat în grila de programe pentru
promovarea campaniilor pe teme care privesc sănătatea
publică.
CAPITOLUL IX
Dispoziții tranzitorii și finale
Art. 43. — (1) În termen de 3 zile de la intrarea în
vigoare a prezentului titlu, ministrul sănătății publice va
emite ordinul privind restructurarea actualelor direcții de
sănătate publică județene și a municipiului București,
precum și ordinul pentru aprobarea Normelor de organizare
și funcționare a inspecției sanitare de stat.
(2) În termenul prevăzut la alin. (1), Ministerul Sănătății
Publice va elabora reglementările legale privind organizarea
și funcționarea instituțiilor prevăzute la art. 13 și 14, pe
care le va supune Guvernului spre aprobare.
Art. 44. — (1) Prevederile prezentului titlu se aplică și
ministerelor cu rețea sanitară proprie.
(2) La data intrării în vigoare a prezentei legi se abrogă
Legea nr. 3/1978 privind asigurarea sănătății populației,
publicată în Buletinul Oficial, Partea I, nr. 54 din 10 iulie
1978, cu modificările ulterioare, Legea nr. 100/1998

MONITORUL OFICIAL AL ROMÂNIEI, PARTEA I, Nr. 372/28.IV.2006
privind asistența de sănătate publică, publicată în Monitorul
Oficial al României, Partea I, nr. 204 din 1 iunie 1998, cu
modificările și completările ulterioare, precum și orice alte
dispoziții contrare.

TITLUL II
Programele naționale de sănătate
CAPITOLUL I
Dispoziții generale
Art. 45. — (1) Programele naționale de sănătate
reprezintă un ansamblu de acțiuni organizate în scopul
prevenirii și controlului bolilor cu impact major asupra stării
de sănătate a populației.
(2) Ministerul Sănătății Publice asigură proiectarea și
coordonarea realizării programelor naționale de sănătate, în
acord cu politicile și strategiile naționale de sănătate.
(3) Autoritățile de sănătate publică din ministerele cu
rețea sanitară proprie coordonează realizarea programelor
de sănătate specifice ministerului, cu impact asupra
sănătății, în concordanță cu strategia Ministerului Sănătății
Publice.
Art. 46. — Elaborarea programelor naționale de
sănătate are la bază următoarele obiective:
a) rezolvarea cu prioritate a problemelor de sănătate, în
conformitate cu Strategia națională de sănătate a
Ministerului Sănătății Publice;
b) utilizarea eficientă a resurselor alocate pentru
îndeplinirea obiectivelor și indicatorilor aprobați;
c) fundamentarea programelor pe nevoile populației,
evidențiate din date obiective;
d) asigurarea concordanței cu politicile, strategiile și
recomandările instituțiilor și organizațiilor internaționale în
domeniu.
Art. 47. — (1) Pentru proiectarea și realizarea
programelor naționale de sănătate se înființează Agenția
Națională pentru Programe de Sănătate, care funcționează
în structura Ministerului Sănătății Publice, cu rang de
direcție.
(2) Pentru realizarea atribuțiilor, Agenția Națională pentru
Programe de Sănătate colaborează cu Casa Națională de
Asigurări de Sănătate, Ministerul Muncii, Solidarității Sociale
și Familiei, precum și cu alte instituții și organizații
guvernamentale și neguvernamentale.
Art. 48. — Programele naționale de sănătate, respectiv
subprogramele de sănătate, se aprobă anual prin ordin
comun al ministrului sănătății publice și al președintelui
Casei Naționale de Asigurări de Sănătate. În ordin sunt
precizate obiectivele, activitățile, indicatorii specifici, unitățile
sanitare prin care se derulează programele și subprogramele
naționale de sănătate, precum și normele metodologice de
organizare, finanțare și monitorizare a acestora.
Art. 49. — Programele naționale de sănătate se
derulează prin unități de specialitate selectate pe baza
criteriilor stabilite prin ordin al ministrului sănătății publice.
CAPITOLUL II
Atribuții în realizarea programelor naționale de sănătate
Art. 50. — Ministerul Sănătății Publice, ca autoritate
centrală în domeniul asistenței de sănătate, asigură
coordonarea tuturor programelor naționale de sănătate prin
îndeplinirea următoarelor atribuții:
a) aprobă domeniile prioritare de acțiune și strategia
programelor naționale de sănătate pe termen scurt, mediu
și lung;

7

b) aprobă obiectivele anuale ale programelor naționale
de sănătate și ale subprogramelor de sănătate;
c) aprobă structura programelor naționale de sănătate și
a subprogramelor de sănătate;
d) aprobă necesarul de resurse financiare pentru
realizarea programelor naționale de sănătate și a
subprogramelor de sănătate;
e) aprobă normele tehnice de implementare a
programelor naționale de sănătate;
f) stabilește programele naționale de sănătate și
subprogramele de sănătate pentru care se organizează
licitații la nivel național și răspunde de organizarea acestora.
Art. 51. — Agenția Națională pentru Programe de
Sănătate are următoarele atribuții:
a) propune spre aprobare ministrului sănătății publice
domeniile prioritare de acțiune în structurarea programelor
naționale de sănătate, pe baza evaluării nevoilor reale ale
populației și a problemelor de sănătate identificate;
b) elaborează și propune spre aprobare ministrului
sănătății publice strategia programelor naționale de
sănătate, de organizare și desfășurare a acestora;
c) elaborează structura programelor și subprogramelor
de sănătate, în colaborare cu direcțiile de specialitate din
Ministerul Sănătății Publice și Casa Națională de Asigurări
de Sănătate;
d) fundamentează necesarul de resurse financiare în
raport cu obiectivele și activitățile cuprinse în programele
de sănătate;
e) elaborează și propune spre aprobare ministrului
sănătății publice norme tehnice de implementare și
evaluare a programelor naționale de sănătate;
f) evaluează trimestrial și anual realizarea obiectivelor
programelor naționale de sănătate și face propuneri pentru
îmbunătățirea acestora în scopul îndeplinirii obiectivelor
aprobate.
Art. 52. — Casa Națională de Asigurări de Sănătate
asigură organizarea și monitorizarea programelor naționale
de sănătate cu scop curativ finanțate din bugetul Fondului
național unic de asigurări sociale de sănătate, având
următoarele atribuții:
a) implementează programele naționale de sănătate cu
scop curativ finanțate din bugetul Fondului național unic de
asigurări sociale de sănătate, conform strategiei aprobate
de Ministerul Sănătății Publice;
b) răspunde de asigurarea, urmărirea și controlul
fondurilor alocate pentru derularea programelor și
subprogramelor de sănătate cu scop curativ, precum și de
monitorizarea, controlul și analiza indicatorilor fizici și de
eficiență, prin intermediul caselor de asigurări de sănătate
județene;
c) transmite Agenției Naționale pentru Programe de
Sănătate, trimestrial, anual și ori de câte ori este nevoie,
analiza modului în care au fost derulate programele
naționale de sănătate cu scop curativ finanțate din bugetul
Fondului național unic de asigurări sociale de sănătate.
Art. 53. — (1) Programele naționale de sănătate sunt
implementate și coordonate la nivel național de Agenția
Națională pentru Programe de Sănătate.
(2) Coordonatorii regionali și locali din cadrul institutelor
și centrelor de sănătate publică, respectiv din cadrul
autorităților de sănătate publică județene și a municipiului
București, asigură implementarea și monitorizarea
programelor naționale de sănătate la nivel regional,
respectiv local.

8

MONITORUL OFICIAL AL ROMÂNIEI, PARTEA I, Nr. 372/28.IV.2006
CAPITOLUL III
Finanțarea programelor naționale de sănătate

Art. 54. — (1) Finanțarea programelor naționale de
sănătate se realizează cu fonduri de la bugetul de stat,
bugetul Fondului național unic de asigurări sociale de
sănătate, precum și din alte surse, inclusiv din donații și
sponsorizări, în condițiile legii.
(2) Sumele alocate programelor naționale de sănătate
sunt aprobate anual prin legea bugetului de stat.
Art. 55. — (1) Sumele alocate pentru programele
naționale de sănătate, respectiv pentru subprograme, sunt
cuprinse în bugetele de venituri și cheltuieli ale unităților
sanitare prin care acestea se derulează și se utilizează
potrivit destinațiilor stabilite.
(2) Sumele menționate la alin. (1) vor fi publicate pe
site-ul Ministerului Sănătății Publice împreună cu bugetul de
venituri și cheltuieli și execuția acestuia.
Art. 56. — Unitățile care derulează programele naționale
de sănătate, respectiv subprograme, au obligația utilizării
fondurilor în limita bugetului alocat și potrivit destinației
specificate, cu respectarea dispozițiilor legale, precum și
obligația gestionării eficiente a mijloacelor materiale și
bănești și a organizării evidenței contabile a cheltuielilor
pentru fiecare subprogram și pe subdiviziunile clasificației
bugetare, atât pentru bugetul aprobat, cât și în execuție.
Art. 57. — Ministerul Sănătății Publice, respectiv Casa
Națională de Asigurări de Sănătate, asigură fondurile
pentru finanțarea programelor naționale de sănătate,
respectiv a subprogramelor, pe baza cererilor fundamentate
ale ordonatorilor de credite secundari și terțiari, care vor
solicita finanțarea în funcție de realizarea indicatorilor.
CAPITOLUL IV
Dispoziții finale
Art. 58. — În termen de 3 zile de la intrarea în vigoare
a prezentului titlu, se aprobă Regulamentul de organizare
și funcționare a Agenției Naționale pentru Programe de
Sănătate, prin ordin al ministrului sănătății publice.

TITLUL III
Asistența medicală primară
CAPITOLUL I
Dispoziții generale
Art. 59. — (1) Obiectul prezentului titlu îl constituie
reglementarea domeniului asistenței medicale primare,
asigurată prin serviciile de medicină de familie.
(2) Termenul asistență medicală primară definește
furnizarea îngrijirilor de sănătate cuprinzătoare, de primcontact, indiferent de natura problemei de sănătate, în
contextul unei relații continue cu pacienții, în prezența bolii
sau în absența acesteia.
(3) Domeniul definit la alin. (2) face obiectul specialității
medicină de familie.
Art. 60. — În înțelesul prezentului titlu, termenii și
noțiunile folosite au următoarea semnificație:
a) asistență medicală primară — segmentul de asistență
medicală care furnizează îngrijiri ce întrunesc toate
caracteristicile menționate la art. 59 alin. (2) și având ca
furnizor specializat și de sine stătător cabinetul de
medicină de familie;

b) medicină de familie — specialitatea medicală clinică,
de practică publică autorizată, dobândită în condițiile legii;
c) medicul specialist de medicină de familie — medicul
care a obținut specialitatea medicină de familie, în condițiile
legii;
d) medicul de medicină generală — absolventul de
învățământ medical superior, cu diplomă de licență obținută
anterior promoției 2005, care nu a urmat pregătirea într-o
specialitate și care a dobândit drept de liberă practică în
baza reglementărilor anterioare prezentei legi;
e) medic de familie — medicul specialist de medicină de
familie și, prin asimilare, medicul de medicină generală;
acest termen nu constituie un titlu profesional;
f) cabinetul de medicină de familie — cabinetul specializat
în furnizarea de servicii medicale în asistența medicală
primară și care are ca reprezentant legal/titular un medic
de familie;
g) grupul de practică — asocierea formală a doi sau mai
mulți medici de familie titulari de cabinete de medicină de
familie, în vederea furnizării de servicii și/sau a utilizării în
comun a unor resurse;
h) patrimoniul de afectațiune profesională — totalitatea
bunurilor, drepturilor și obligațiilor medicului afectate
scopului exercitării profesiei sale, constituite ca o fracțiune
distinctă a patrimoniului medicului, separată de gajul
general al creditorilor acestuia;
i) praxisul de medicină de familie — reunește patrimoniul
de afectațiune profesională, infrastructura cabinetului, aflată
în proprietatea sau în folosința medicului, și clientela;
j) episodul de îngrijire — totalitatea consultațiilor/
intervențiilor determinate de o problemă de sănătate, din
momentul apariției sale până la remisiunea completă;
k) serviciile de medicină de familie — serviciile furnizate
de un cabinet de medicină de familie unei populații
desemnate;
l) cabinete santinelă — cabinete de medicină de familie
care utilizează sisteme speciale de înregistrare continuă a
episoadelor de îngrijire la nivelul asistenței medicale
primare, pentru populațiile deservite.
CAPITOLUL II
Medicul de familie
Art. 61. — (1) Medicul de familie este furnizorul de
îngrijiri de sănătate care coordonează și integrează
serviciile medicale furnizate pacienților de către el însuși
sau de către alți furnizori de servicii de sănătate.
(2) Medicul de familie asigură accesul în sistemul
sanitar pentru pacienții săi, la nivelurile de competență cele
mai adecvate nevoilor acestora.
Art. 62. — Medicul de familie acordă îngrijiri persoanelor
în contextul familiei și, respectiv, familiilor în cadrul
comunității, fără discriminare.
Art. 63. — Caracteristicile asistenței acordate de
medicul de familie sunt următoarele:
a) constituie punctul de prim-contact în cadrul sistemului
de sănătate, oferind acces nediscriminatoriu pacienților și
ocupându-se de toate problemele de sănătate ale acestora;
b) folosește eficient resursele sistemului de sănătate,
coordonând asistența medicală acordată pacienților;
colaborează cu ceilalți furnizori de servicii din asistența
medicală primară și asigură legătura cu celelalte
specialități;
c) este orientată către individ, familie și comunitate;
d) se bazează pe comunicarea directă medic–pacient,
care conduce în timp la stabilirea unei relații interumane
de încredere, în care pacientul devine un partener

MONITORUL OFICIAL AL ROMÂNIEI, PARTEA I, Nr. 372/28.IV.2006
responsabil al medicului pentru menținerea/restabilirea
propriei sănătăți;
e) asigură continuitatea actului medical și a îngrijirilor
determinate de nevoile pacienților;
f) rezolvă problemele de sănătate acute și cronice ale
pacienților;
g) promovează sănătatea și starea de bine a pacienților
prin intervenții adecvate și eficiente;
h) urmărește rezolvarea problemelor de sănătate ale
comunității.
Art. 64. — (1) Medicul de familie este competent din
punct de vedere profesional să furnizeze îngrijirile
cuprinzătoare de care are nevoie o persoană.
(2) Începând cu promoția 2005 de absolvenți licențiați ai
instituțiilor de învățământ superior medical, competențele
profesionale în specialitatea medicină de familie se
dobândesc numai prin rezidențiat.
(3) Medicii de medicină generală prevăzuți la art. 60
lit. d), care la data aderării României la Uniunea
Europeană furnizează servicii de asistență medicală primară
în sistemul asigurărilor sociale de sănătate, își pot continua
activitatea în aceleași condiții și după această dată.
Art. 65. — Pentru medicii de medicină generală cu
drept de liberă practică, care la data intrării în vigoare a
prezentei legi nu sunt confirmați rezidenți în specialitatea
medicină de familie, dar furnizează în regim salarial sau
independent servicii de medicină de familie în cabinete
acreditate în cadrul sistemului de asigurări sociale de
sănătate, sau care au întrerupt temporar, în condițiile legii,
exercitarea profesiei, vor fi organizate modalități flexibile de
formare în specialitatea medicină de familie.
CAPITOLUL III
Cabinetul de medicină de familie
Art. 66. — Asistența medicală primară se desfășoară în
cabinete de medicină de familie înființate în condițiile legii.
Art. 67. — Asistența medicală primară se poate asigura
prin practica individuală a medicilor de familie sau prin
diferite forme de asociere a cabinetelor în grupuri de
practică, în locații comune sau prin integrarea funcțională a
unor cabinete cu locații distincte.
Art. 68. — Activitatea cabinetelor de medicină de familie
se desfășoară prin medicii titulari, personalul angajat și
colaboratorii externi.
Art. 69. — (1) Autorizarea înființării unui nou cabinet de
medicină de familie într-o localitate se realizează în
conformitate cu prevederile legale. Începând cu data
aderării României la Uniunea Europeană, autorizarea
înființării unui nou cabinet de medicină de familie se va
face numai pentru medicii specialiști de medicină de
familie. Metodologia se stabilește prin norme aprobate prin
hotărâre a Guvernului.
(2) Preluarea activității unui praxis existent de către un
alt medic de familie, în condițiile încetării activității
medicului titular, se face prin vânzarea patrimoniului de
afectațiune profesională. Noul titular va aduce la cunoștință
autorităților de sănătate publică teritoriale, caselor de
asigurări de sănătate, respectiv pacienților, preluarea
praxisului. Criteriile și metodologia de preluare se stabilesc
prin norme aprobate prin ordin al ministrului sănătății
publice.
Art. 70. — (1) Un medic de familie poate fi titularul unui
singur cabinet.
(2) Cabinetele de medicină de familie acreditate pot
deschide puncte de lucru. Criteriile și metodologia vor fi
precizate în normele prevăzute la art. 69 alin. (1).

9

CAPITOLUL IV
Serviciile furnizate în cadrul asistenței medicale primare
Art. 71. — Cabinetul de medicină de familie furnizează
servicii medicale către pacienții:
a) asigurați, înscriși pe lista proprie sau a altor cabinete;
b) neasigurați.
Art. 72. — Cabinetul de medicină de familie poate
desfășura următoarele activități:
a) intervenții de primă necesitate în urgențele medicochirurgicale;
b) activități de medicină preventivă;
c) activități medicale curative;
d) activități de îngrijire la domiciliu;
e) activități de îngrijiri paliative;
f) activități de consiliere;
g) alte activități medicale, în conformitate cu atestatele
de studii complementare;
h) activități de învățământ în specialitatea medicină de
familie, în cabinetele medicilor instructori formatori;
i) activități de cercetare științifică;
j) activități de suport.
Art. 73. — Activitățile medicale se pot desfășura la
sediul cabinetului, la domiciliul pacienților, în centrele de
permanență, în alte locații special amenajate și autorizate
sau la locul solicitării, în cazul intervențiilor de primă
necesitate în urgențele medico-chirurgicale ori în caz de
risc epidemiologic.
Art. 74. — Cabinetul de medicină de familie poate oferi
servicii medicale esențiale, servicii medicale extinse și
servicii medicale adiționale.
Art. 75. — (1) Serviciile medicale esențiale sunt acele
servicii, definitorii pentru domeniul de competență al
asistenței medicale primare, care sunt oferite de toți medicii
de familie în cadrul consultației medicale.
(2) Serviciile prevăzute la alin. (1) sunt următoarele:
a) intervenții de primă necesitate în urgențele medicochirurgicale;
b) asistența curentă a solicitărilor acute;
c) monitorizarea bolilor cronice, care cuprinde:
supraveghere medicală activă pentru cele mai frecvente boli
cronice, prescripții de tratament medicamentos și/sau igienodietetic, coordonarea evaluărilor periodice efectuate de către
medici de altă specialitate decât cea de medicină de familie;
d) servicii medicale preventive, precum: imunizări,
monitorizarea evoluției sarcinii și lăuziei, depistare activă a
riscului de îmbolnăvire pentru afecțiuni selecționate conform
dovezilor științifice, supraveghere medicală activă, la adulți
și copii asimptomatici cu risc normal sau ridicat, pe grupe
de vârstă și sex.
Art. 76. — Serviciile medicale extinse sunt acele servicii
care pot fi furnizate la nivelul asistenței medicale primare
în mod opțional și/sau în anumite condiții de organizare,
precum:
a) servicii speciale de consiliere;
b) planificare familială;
c) unele proceduri de mică chirurgie;
d) servicii medico-sociale: îngrijiri la domiciliu, îngrijiri
terminale.
Art. 77. — Serviciile medicale adiționale reprezintă
manopere și tehnici însușite de medicii practicieni,
certificate prin atestate de studii complementare și/sau care
necesită dotări speciale.
Art. 78. — (1) Colectarea și transmiterea de date pentru
supravegherea bolilor comunicabile se realizează prin
sisteme informaționale de rutină, care cuprind un set
minimal de date, într-un format unic, obligatoriu a fi
transmise de către toți furnizorii de servicii medicale și al

10

MONITORUL OFICIAL AL ROMÂNIEI, PARTEA I, Nr. 372/28.IV.2006

căror conținut, metodologie de colectare și raportare se
stabilesc prin hotărâre a Guvernului.
(2) Supravegherea epidemiologică detaliată și colectarea
de date privind utilizarea serviciilor medicale de către
pacienți reprezintă un serviciu distinct și se realizează prin
cabinetele santinelă. Acestea pot contracta servicii cu
instituțiile interesate.
Art. 79. — Cabinetele de medicină de familie în care își
desfășoară activitatea medici formatori de medicină de
familie pot oferi prestații de formare medicală, în cadrul
colaborării cu instituții de învățământ superior medical sau
cu organizații acreditate ca furnizori de educație medicală
continuă, precum și activități de cercetare, conform
dispozițiilor legale în vigoare.
CAPITOLUL V
Finanțarea medicinei de familie
Art. 80. — Cabinetul de medicină de familie poate
realiza venituri din:
a) contracte încheiate cu casele de asigurări de
sănătate din cadrul sistemului de asigurări sociale de
sănătate, pentru serviciile esențiale definite în prezenta
lege, decontate din fondul destinat asistenței medicale
primare;
b) contracte încheiate cu casele de asigurări de
sănătate din cadrul sistemului de asigurări sociale de
sănătate, pentru serviciile extinse și adiționale definite în
prezenta lege și decontate din fondurile destinate acestora;
c) contracte încheiate cu societățile de asigurări private
de sănătate;
d) contracte pentru servicii furnizate în cadrul
programelor de sănătate publică;
e) contracte încheiate cu autoritățile teritoriale de
sănătate publică, pentru servicii de medicină comunitară;
f) contracte încheiate cu terți, pentru servicii aferente
unor competențe suplimentare;
g) plata directă de la consumatori, pentru serviciile
necontractate cu terți plătitori;
h) coplata aferentă unor activități medicale;
i) contracte de cercetare;
j) contracte pentru activitatea didactică în educația
universitară și postuniversitară;
k) donații, sponsorizări;
l) alte surse, conform dispozițiilor legale, inclusiv din
valorificarea aparaturii proprii, uzată fizic sau moral.
Art. 81. — Sumele alocate pentru finanțarea cabinetelor
de medicină de familie din Fondul național unic de
asigurări sociale de sănătate vor fi stabilite în cadrul
negocierii Normelor de aplicare a contractului-cadru anual,
conform prevederilor legale.
CAPITOLUL VI
Rolul și obligațiile asistenței medicale primare
în sistemul sanitar
Art. 82. — În procesul de furnizare de servicii
cabinetele medicilor de familie colaborează cu toate
celelalte specialități medicale, cu respectarea specificului
specialității și asigurarea transmiterii reciproce a tuturor
datelor relevante cu privire la starea pacientului.
Art. 83. — Obligațiile personalului și cabinetelor de
medicină de familie se reglementează prin acte normative,
după cum urmează:
a) obligațiile de etică și deontologie profesională — prin
legile și codurile de deontologie profesională care
guvernează exercitarea profesiilor reglementate în sistemul
sanitar;

b) obligațiile privind sănătatea publică — conform
reglementărilor legale în vigoare și dispozițiilor autorităților
de sănătate publică;
c) obligațiile față de sistemul asigurărilor sociale de
sănătate — prin contractul-cadru, normele anuale de
aplicare și contractele cu casele de asigurări;
d) obligațiile privind relațiile de muncă — prin contractul
de muncă anual la nivel de ramură sanitară și contractele
individuale/colective de muncă ale angajaților, precum și
prin alte prevederi legale speciale;
e) obligațiile față de pacienți — prin îndeplinirea
prevederilor specifice din actele normative prevăzute la
lit. a) și c), precum și din legislația privind drepturile
pacientului;
f) obligațiile privind managementul evidenței medicale
primare și a informației medicale gestionate — prin
reglementările legale în vigoare;
g) obligațiile privind protecția mediului și gestionarea
deșeurilor rezultate din activitatea medicală — prin
reglementările legale în vigoare;
h) obligația de educație/formare continuă și de
dezvoltare profesională a resursei umane din asistența
medicală primară — prin reglementările legale în vigoare.
CAPITOLUL VII
Dispoziții finale
Art. 84. — În termen de 60 de zile de la intrarea în
vigoare a prezentului titlu, Ministerul Sănătății Publice va
elabora norme metodologice de aplicare a prezentului titlu,
aprobate prin hotărâre a Guvernului.
Art. 85. — La data intrării în vigoare a prezentului titlu,
orice dispoziție contrară prevederilor prezentei legi se
abrogă.

TITLUL IV
Sistemul național de asistență medicală
de urgență și de prim ajutor calificat
CAPITOLUL I
Dispoziții generale
SECȚIUNEA 1
Definiții

Art. 86. — (1) În înțelesul prezentului titlu, în sistemul
național de servicii medicale de urgență și de prim ajutor
calificat, termenii și noțiunile folosite au următoarea
semnificație:
a) Sistemul național de servicii medicale de urgență și prim
ajutor calificat — ansamblul de structuri, forțe, mecanisme
și relații, organizate după aceleași principii și reguli, care
utilizează proceduri integrate de management specializat
și/sau calificat;
b) asistență publică integrată de urgență — asistența
asigurată de instituțiile publice de stat aflate în structurile
Ministerului Sănătății Publice, Ministerului Administrației și
Internelor și/sau în structura autorităților publice locale,
precum și de Serviciul de Telecomunicații Speciale prin
Direcția pentru apel unic de urgență 1-1-2. Ea include
ansamblul de măsuri și activități cu caracter logistic, tehnic
și medical, destinate în principal salvării și păstrării vieții;
c) asistență medicală privată de urgență — ansamblul de
măsuri și activități cu caracter logistic și medical, având ca
scop principal salvarea și păstrarea vieții, asigurată de
serviciile private de urgență aparținând unor organizații
nonguvernamentale, care funcționează în scop umanitar,

MONITORUL OFICIAL AL ROMÂNIEI, PARTEA I, Nr. 372/28.IV.2006
nonprofit, sau unor firme, asociații ori persoane fizice, care
funcționează în scop comercial;
d) asistență medicală de urgență — ansamblul de măsuri
diagnostice și terapeutice întreprinse de către personal
medical calificat. Ea poate fi acordată la diferite niveluri de
către medici și asistenți medicali cu diferite grade de
pregătire;
e) urgență medicală — accidentarea sau îmbolnăvirea
acută, care necesită acordarea primului ajutor calificat
și/sau a asistenței medicale de urgență, la unul sau mai
multe niveluri de competență, după caz. Ea poate fi
urgență cu pericol vital, unde este necesară/sunt necesare
una sau mai multe resurse de intervenție în faza
prespitalicească, continuând îngrijirile într-un spital local,
județean ori regional, sau urgență fără pericol vital, unde
îngrijirile pot fi efectuate, după caz, cu sau fără utilizarea
unor resurse prespitalicești, la un centru ori cabinet medical
autorizat sau, după caz, la un spital;
f) pacient critic — pacientul cu funcțiile vitale instabile
sau cu afecțiuni care pot avea complicații ireversibile și
care necesită intervenție medicală de urgență sau îngrijiri
într-o secție de terapie intensivă generală sau specializată;
g) primul ajutor de bază — efectuarea unor acțiuni
salvatoare de viață unor persoane care au suferit o
accidentare sau îmbolnăvire acută, de către persoane fără
pregătire medicală, fără utilizarea unor echipamente specifice
acestui scop. Primul ajutor de bază se acordă de orice
persoană instruită în acest sens sau de persoane fără
instruire, la indicațiile personalului din dispeceratele de
urgență;
h) primul ajutor calificat — efectuarea unor acțiuni
salvatoare de viață unor persoane care au suferit o
accidentare sau îmbolnăvire acută, de către personal
paramedical care a urmat cursuri speciale de formare și
care are în dotare echipamentele specifice acestui scop,
inclusiv defibrilatoare semiautomate, funcționând sub formă
de echipe de prim ajutor într-un cadru instituționalizat;
i) defibrilator semiautomat — defibrilatorul care are drept
caracteristici minime efectuarea analizei ritmului cardiac
într-un mod automat sau în urma apăsării unui buton de
către salvator, alegerea energiei șocului în vederea
defibrilării în mod automat, încărcarea la nivelul energiei
necesare pentru defibrilare în mod automat, urmând ca
declanșarea șocului să se efectueze de către salvator, la
comanda verbală și/sau scrisă a defibrilatorului;
j) spital local/centru local de urgență — spitalul la nivelul
unui municipiu, al unui oraș, respectiv centru de
permanență, cu competențele și resursele umane și
materiale necesare rezolvării unei părți din urgențele locale,
urmând ca urgențele ce nu pot fi rezolvate definitiv să fie
stabilizate și transferate către spitalul județean sau direct
către spitalul regional, după caz, în conformitate cu
protocoalele în vigoare;
k) spital județean de urgență — spitalul aflat în reședința
unui județ, care deține competențele și resursele umane și
materiale în vederea asigurării îngrijirilor medicale definitive
de urgență pentru majoritatea cazurilor care provin din
județul respectiv și care nu pot fi tratate definitiv la nivel
local, în spitalele municipale sau orășenești ori în centrele
de permanență, în conformitate cu protocoalele în vigoare;
l) spital regional de urgență — spitalul clinic județean cu
competențe interjudețene, care deține competențele și
resursele umane și materiale suplimentare necesare în
vederea asigurării îngrijirilor medicale definitive pentru
cazurile medicale complexe, mai ales în cazul urgențelor și
al pacienților aflați în stare critică, pentru toate cazurile ce
nu pot fi rezolvate local, în spitalele municipale și
orășenești, la nivelul județului respectiv, precum și pentru
toate cazurile din județele arondate, ce nu pot fi rezolvate

11

definitiv la nivelul spitalelor județene din cauza lipsei de
resurse materiale și/sau umane ori din cauza complexității
cazului, în conformitate cu protocoalele în vigoare. Spitalul
regional de urgență îndeplinește rolul spitalului județean de
urgență în județul în care se află;
m) serviciul de ambulanță județean, respectiv al
municipiului București — unitățile sanitare publice de
importanță strategică, cu personalitate juridică, aflate în
coordonarea departamentului de specialitate din Ministerul
Sănătății Publice și a autorităților de sănătate publică
județene, respectiv a municipiului București, având în
structura lor un compartiment pentru asistență medicală de
urgență și transport medical asistat, cu echipaje medicale
de urgență, cu sau fără medic, și un compartiment pentru
consultații medicale de urgență la domiciliu și transport
sanitar neasistat. Compartimentul pentru asistență medicală
de urgență funcționează în regim de lucru continuu, în
așteptarea solicitărilor de asistență medicală de urgență;
n) transport medical asistat — transportul de urgență al
pacienților care necesită monitorizare și îngrijiri medicale pe
durata transportului, asigurate de medic sau asistent
medical, utilizând ambulanțe tip B sau C;
o) transport sanitar neasistat — transportul pacienților
care nu se află în stare critică și nu necesită monitorizare
și îngrijiri medicale speciale pe durata transportului.
Transportul sanitar neasistat se efectuează cu ambulanțe
tip A1 sau A2, precum și cu alte tipuri de autovehicule
decât ambulanțele tip B și C, aflate în dotarea serviciilor
de ambulanță;
p) ambulanță tip C — ambulanța destinată intervenției
medicale de urgență la cel mai înalt nivel și transportului
medical asistat al pacientului critic, fiind dotată cu
echipamente, materiale și medicamente de terapie
intensivă. Echipajul ambulanței tip C este condus
obligatoriu de un medic special pregătit, iar vehiculul este
astfel construit încât să permită accesul la pacientul aflat
în vehicul din toate părțile, targa fiind amplasată în mijloc,
cu posibilitatea mutării acesteia la dreapta și la stânga și
ridicării ei la o înălțime care să permită acordarea
asistenței medicale de urgență în mod corespunzător.
Ambulanțele de transport al nou-născuților aflați în stare
critică fac parte din categoria ambulanțelor tip C;
q) ambulanță tip B — ambulanța destinată intervenției de
urgență și transportului medical asistat al pacienților. Ea
poate fi, după caz, utilizată în acordarea primului ajutor
calificat sau în acordarea asistenței medicale de urgență.
Dotarea ambulanței tip B este formată din echipamente și
materiale sanitare care includ, după caz, un defibrilator
semiautomat sau un defibrilator manual și medicamentele
necesare resuscitării și acordării asistenței medicale de
urgență;
r) ambulanță tip A1 — ambulanța destinată transportului
sanitar neasistat al unui singur pacient, fiind dotată cu
echipamentele și materialele minime necesare acordării
primului ajutor în caz de nevoie;
s) ambulanță tip A2 — ambulanța destinată transportului
sanitar neasistat al unuia sau al mai multor pacienți pe
targă și/sau scaune, fiind dotată cu echipamentele și
materialele minime necesare acordării primului ajutor în caz
de nevoie;
t) Serviciul mobil de urgență, reanimare și descarcerare
(SMURD) — unitatea de intervenție publică integrată, de
importanță strategică, fără personalitate juridică, având în
structura sa echipe integrate de reanimare, specializate în
acordarea asistenței medicale și tehnice de urgență,
precum și echipe cu personal paramedical, specializat în
acordarea primului ajutor calificat. SMURD funcționează în
cadrul inspectoratelor pentru situații de urgență, având ca

12

MONITORUL OFICIAL AL ROMÂNIEI, PARTEA I, Nr. 372/28.IV.2006

operator aerian structurile de aviație ale Ministerului
Administrației și Internelor, în colaborare cu spitalele
județene, regionale și cu autoritățile publice locale;
u) unitate de primire a urgențelor (UPU) — secția sau
secția clinică aflată în structura unui spital județean, regional
sau în structura spitalelor aparținând ministerelor și
instituțiilor cu rețele sanitare proprii, cu personal propriu,
special pregătit, destinată triajului, evaluării și tratamentului
de urgență al pacienților cu afecțiuni acute, care se prezintă
la spital spontan sau care sunt transportați de ambulanțe;
v) compartiment de primire a urgențelor (CPU) — secția
aflată în structura unui spital orășenesc, municipal sau în
structura spitalelor aparținând ministerelor și instituțiilor cu
rețele sanitare proprii, cu personal propriu, special pregătit,
destinată triajului, evaluării și tratamentului de urgență al
pacienților cu afecțiuni acute, care se prezintă la spital
spontan sau care sunt transportați de ambulanțe;
w) Sistemul național unic pentru apeluri de urgență — 1-1-2 —
ansamblul integrat de puncte publice de acces al
cetățeanului la sistemul public de urgență prin care este
activat răspunsul adecvat de urgență. Punctul public de
acces este realizat prin integrarea centrului unic de apel de
urgență și a dispeceratelor serviciilor publice specializate
de intervenție;
x) centrul unic de apel de urgență — structura
specializată de preluare și transfer al apelurilor de urgență
primite la numărul unic de apel 1-1-2 și la numărul de
apel 961 redirecționat către 1-1-2 până la transformarea
acestuia în număr comercial la dispoziția serviciilor de
ambulanță județene și al municipiului București;
y) dispecerat medical de urgență — structura specializată
de preluare și tratare a apelurilor de urgență cu caracter
medical, primite prin centrul unic de apel de urgență sau la
un număr propriu, în cazul serviciilor private de ambulanță.
Dispeceratele medicale de urgență sunt coordonate de
personal cu pregătire medicală superioară, în serviciu
permanent;
z) dispeceratul integrat de urgență — structura
specializată care, pe lângă preluarea apelului la numărul
de urgență, asigură alarmarea și coordonarea echipajelor
de intervenție ale tututor serviciilor specializate de
intervenție, cu caracter medical și nemedical, din aceeași
locație fizică. Coordonarea se face de către personal
special pregătit, având un coordonator medical cu studii
superioare din cadrul serviciului de ambulanță sau SMURD,
în serviciu permanent.
(2) În înțelesul prezentului titlu, în sistemul național de
servicii medicale de urgență și de prim ajutor calificat,
termenii și noțiunile folosite au următoarea semnificație:
a) centre de expertiză și coordonare medicală la distanță —
centrele aflate în structura unor dispecerate medicale sau
în structura unor centre de apel unic 1-1-2, destinate
furnizării de informații de specialitate specifice necesare
echipajelor de urgență din teren și/sau spitalelor de
urgență, precum și coordonării la distanță a echipajelor de
prim ajutor calificat, pe baza informațiilor primite telefonic
de la membrii echipajelor sau pe baza informațiilor și a
datelor primite prin sistemele telemedicale de transmisie de
date;
b) misiuni de salvare aeriană — intervenții primare sau
secundare ce se desfășoară utilizând aeronave special
dotate, respectând standardele în vigoare, în vederea
salvării unei/unor vieți aflate în pericol din cauza unei
accidentări sau îmbolnăviri acute ori care se află într-un
mediu ostil vieții;
c) misiuni de ambulanță aeriană — transporturi sanitare,
planificate în prealabil, în care starea pacientului sau a
pacienților nu impune efectuarea unei misiuni de salvare

aeriană. Misiunile de ambulanță aeriană pot include și
cazurile critice transportate pe distanțe lungi, ce nu pot fi
efectuate decât cu avionul sanitar;
d) misiuni de salvare navală — misiuni primare sau
secundare care se desfășoară în zone accesibile mai rapid
sau numai prin utilizarea de ambarcațiuni special dotate,
respectând standardele în vigoare, în vederea salvării
persoanelor aflate în pericol din cauza unei accidentări sau
îmbolnăviri acute;
e) consultația de urgență la domiciliu — asistența
medicală de urgență acordată de compartimentul de
consultații și transport sanitar neasistat al serviciilor de
ambulanță, în colaborare cu medicii de familie, cazurilor
medicale de urgență care nu pun viața pacientului în
pericol imediat și care, cel mai probabil, nu necesită
transportul la o unitate sanitară;
f) personal paramedical — personalul fără pregătire
medicală, instruit special la diferite niveluri în acordarea
primului ajutor calificat, utilizând echipamente specifice,
inclusiv defibrilatoarele semiautomate externe, activând în
echipe, într-un cadru instituționalizat;
g) ambulanțierul — personal fără pregătire medicală
care a absolvit cursurile de ambulanțieri, autorizate de
Ministerul Sănătății Publice, pentru a activa în cadrul
serviciilor de ambulanță;
h) accident colectiv — evenimentul care implică un număr
de victime, care necesită declanșarea unui plan special de
intervenție utilizând forțe de intervenție suplimentare față de
cele aflate de gardă la momentul respectiv. Numărul
victimelor pentru care este necesară declanșarea unui plan
special de intervenție diferă de la caz la caz, luându-se în
considerare resursele umane și materiale de intervenție
disponibile în zona în care are loc accidentul.
SECȚIUNEA a 2-a
Primul ajutor de bază și primul ajutor calificat

Art. 87. — (1) Acordarea primului ajutor de bază, fără
echipamente specifice, se efectuează de orice persoană
instruită în acest sens sau de persoane fără instruire
prealabilă acționând la indicațiile personalului specializat din
cadrul dispeceratelor medicale de urgență sau al serviciilor
de urgență prespitalicească de tip SMURD și serviciului de
ambulanță județean sau al municipiului București, având ca
scop prevenirea complicațiilor și salvarea vieții până la
sosirea unui echipaj de intervenție.
(2) Fiecare cetățean are obligația să anunțe direct sau
să se asigure că un caz de urgență a fost anunțat deja, la
numărul 1-1-2, înainte sau concomitent cu acordarea
primului ajutor, fiind obligat să respecte indicațiile
specializate oferite de personalul dispeceratului de urgență.
(3) Acordarea primului ajutor calificat se efectuează în
regim public, este o datorie a statului și un drept al
cetățeanului și nu poate fi efectuată în scop comercial.
(4) Primul ajutor calificat se acordă într-un cadru
instituționalizat, de echipe aflate sub coordonarea
inspectoratelor pentru situații de urgență, în colaborare cu
autoritățile publice locale și structurile Ministerului Sănătății
Publice.
(5) Echipele de prim ajutor calificat vor fi dotate cu
echipamente specifice, inclusiv pentru defibrilare semiautomată.
(6) Personalul din cadrul echipajelor de prim ajutor
calificat și ambulanțierii vor fi formați și autorizați în
utilizarea defibrilatoarelor semiautomate.
(7) Echipele de prim ajutor pot opera utilizând
ambulanțe tip B, conform normelor și standardelor naționale
și europene în vigoare, și autospeciale de intervenție fără

MONITORUL OFICIAL AL ROMÂNIEI, PARTEA I, Nr. 372/28.IV.2006
capacitate de transport pacient, dotate cu echipamentele
specifice, inclusiv defibrilatoare semiautomate.
(8) Acordarea primului ajutor calificat este organizată
astfel încât timpul maxim de sosire la locul intervenției de
la apelul de urgență să nu depășească:
a) 8 minute, pentru echipajele de prim ajutor calificat, în
zonele urbane, la cel puțin 90% din cazurile de urgență;
b) 12 minute, pentru echipajele de prim ajutor calificat,
în zonele rurale, la cel puțin 75% din cazurile de urgență.
(9) Organizațiile nonguvernamentale și cele nonprofit pot
participa în această activitate, pe baza unor protocoale de
colaborare cu inspectoratele pentru situații de urgență și cu
autoritățile publice locale.
(10) Salvamontul, Salvamarul, Jandarmeria montană,
Unitatea Specială de Intervenție în Situații de Urgență din
subordinea Inspectoratului General pentru Situații de
Urgență și alte instituții publice similare pot avea personal
instruit în primul ajutor calificat, care acționează în cadrul
misiunilor specifice de salvare asigurate de aceste instituții.
Art. 88. — (1) Persoanele fără pregătire medicală care
acordă primul ajutor de bază în mod voluntar, pe baza
indicațiilor furnizate de un dispecerat medical sau a unor
cunoștințe în domeniul primului ajutor de bază, acționând
cu bună-credință și cu intenția de a salva viața sau
sănătatea unei persoane, nu răspund penal sau civil.
(2) Personalul paramedical nu răspunde penal ori civil,
după caz, dacă se constată, potrivit legii, îndeplinirea de
către acesta, cu bună-credință, a oricărui act în legătură cu
acordarea primului ajutor calificat, cu respectarea
competenței acordate, protocoalelor și procedurilor stabilite
în condițiile legii.
Art. 89. — (1) Personalul paramedical care activează în
cadrul echipajelor de prim ajutor calificat este pregătit în
instituțiile de învățământ și în centrele de formare
specializate aflate în structura Inspectoratului General
pentru Situații de Urgență și/sau în alte centre de formare
autorizate și acreditate aflate în structura instituțiilor publice
care dețin echipaje de prim ajutor calificat conform
prezentei legi.
(2) Formarea personalului specializat în acordarea
primului ajutor calificat se va efectua pe baza unui program
aprobat de inspectorul general al Inspectoratului General
pentru Situații de Urgență, acreditat și autorizat de Ministerul
Sănătății Publice și Ministerul Educației și Cercetării. Acesta
include condițiile de certificare și recertificare a personalului,
precum și necesitățile de formare continuă.
Art. 90. — Finanțarea activității echipajelor de prim
ajutor calificat și dotarea acestora se fac de la bugetul
de stat, bugetul autorităților publice locale și din alte
resurse financiare prevăzute în lege, inclusiv sponsorizări și
donații.
SECȚIUNEA a 3-a
Asistența medicală publică de urgență

Art. 91. — (1) Asistența medicală publică de urgență în
faza prespitalicească este asigurată de serviciile de
ambulanță județene și de cel al municipiului București,
precum și de echipajele integrate ale Serviciilor mobile de
urgență, reanimare și descarcerare (SMURD), aflate în
structura inspectoratelor pentru situații de urgență, a
autorităților publice locale și a spitalelor județene și
regionale.
(2) Personalul medical, precum și personalul nemedical —
ambulanțieri, pompieri și conducători auto — din cadrul
echipajelor care participă la acordarea asistenței medicale
publice de urgență în faza prespitalicească vor fi pregătite

13

în centre de formare acreditate și autorizate de Ministerul
Sănătății Publice.
(3) Personalul din cadrul centrelor de apel unic de
urgență 1-1-2, precum și din cadrul dispeceratelor medicale
va fi special pregătit în centre de formare acreditate și
autorizate de Ministerul Sănătății Publice, Ministerul
Administrației și Internelor și Serviciul de Telecomunicații
Speciale.
(4) Centrele de apel unic de urgență 1-1-2 și
dispeceratele medicale pot avea în structura lor centre de
expertiză regionale, în vederea furnizării unor informații
specifice, precum și în vederea coordonării la distanță a
activității echipajelor de prim ajutor calificat aflate în
misiune, pe baza informațiilor obținute telefonic sau prin
sisteme de transmisie de date.
(5) Asistența medicală publică de urgență în faza
prespitalicească se va acorda utilizând ambulanțe tip B și
C, construite și dotate conform standardelor și normelor
europene în vigoare. În acordarea asistenței medicale
publice de urgență se pot utiliza și autospeciale de
transport echipaj medical, fără capacitate de transport
pacient, nave, aeronave, precum și alte mijloace autorizate
de Ministerul Sănătății Publice.
(6) Asistenții medicali din cadrul echipajelor de urgență
prespitalicească vor fi instruiți și autorizați în utilizarea
defibrilatoarelor semiautomate, iar medicii vor fi unicii
autorizați în utilizarea defibrilatoarelor manuale.
(7) Asistența medicală publică de urgență în faza
spitalicească este asigurată de spitalele orășenești, municipale,
județene și regionale aflate în structura Ministerului Sănătății
Publice și/sau a autorităților publice locale.
Art. 92. — (1) Acordarea asistenței medicale publice de
urgență, la toate nivelurile ei, este o datorie a statului și
un drept al cetățeanului. Aceasta va include și misiunile de
salvare aeriană și navală.
(2) Acordarea asistenței medicale publice de urgență nu
poate avea un scop comercial.
(3) Asistența medicală de urgență în prespital va fi
organizată astfel încât timpul maxim de sosire la locul
intervenției de la apelul de urgență să nu depășească:
a) 15 minute, pentru echipajele de urgență sau de
terapie intensivă, în zonele urbane, la cel puțin 90% din
cazurile de urgență;
b) 20 de minute, pentru echipajele de urgență sau de
terapie intensivă, în zonele rurale, la cel puțin 75% din
cazurile de urgență.
Art. 93. — (1) Finanțarea acordării asistenței medicale
publice de urgență se face de la bugetul de stat, prin
bugetul Ministerului Sănătății Publice și bugetul Ministerului
Administrației și Internelor, din bugetul Fondului național
unic de asigurări sociale de sănătate, din bugetul
autorităților publice locale, precum și din alte surse
prevăzute prin lege, inclusiv donații și sponsorizări.
(2) Donațiile și sponsorizările către serviciile publice de
urgență nu pot fi efectuate în vederea obținerii unor
privilegii care duc la discriminare în acordarea asistenței de
urgență, cum ar fi: asigurarea asistenței medicale de
urgență sau a primului ajutor calificat în mod preferențial
donatorului, sponsorului sau altor persoane.
(3) Serviciile medicale publice de urgență pot achiziționa
echipamente, autospeciale și alte mijloace de intervenție
direct, în sistem leasing sau contractând credite având ca
sursă de finanțare veniturile proprii și/sau bugetul de stat,
precum și alte surse prevăzute de lege, inclusiv donații și
sponsorizări.
(4) În cadrul sumelor alocate de la bugetul de stat
potrivit alin. (1), Ministerul Sănătății Publice va asigura în
cadrul programelor de sănătate fonduri pentru spitalele

14

MONITORUL OFICIAL AL ROMÂNIEI, PARTEA I, Nr. 372/28.IV.2006

regionale de urgență și spitalele județene de urgență de
grad II, pentru îngrijirea cazurilor critice ale căror costuri nu
pot fi acoperite din fondurile obținute pe baza contractelor
cu casele de asigurări de sănătate.
(5) Unitățile și compartimentele de primire a urgențelor
din cadrul spitalelor de urgență sunt finanțate în mod
distinct cu sumele necesare acordării asistenței medicale
de urgență sub forma unui procent calculat din veniturile
obținute de spitalul în structura căruia se află, în baza
contractelor încheiate cu casele de asigurări de sănătate,
luându-se în considerare numărul total al pacienților,
procentul cazurilor critice și nivelul de competență al
personalului care activează în UPU sau CPU. Stabilirea
procentului se face prin normele de aplicare a prezentului
titlu.
SECȚIUNEA a 4-a
Asistența medicală privată de urgență

Art. 94. — (1) Asistența medicală privată de urgență în
faza prespitalicească este asigurată de serviciile private de
ambulanță, pe baza unui contract direct cu beneficiarul, cu
asigurătorul privat al acestuia sau la solicitarea directă a
beneficiarului ori a oricărei alte persoane, cu consimțământul
acestuia.
(2) Personalul medical, precum și personalul nemedical
care participă la acordarea asistenței medicale private de
urgență în faza prespitalicească sunt pregătite în centre de
formare acreditate și autorizate de Ministerul Sănătății
Publice. Programele de formare prevăd condițiile de
certificare a personalului medical, necesitățile de formare
continuă și recertificarea acestuia.
Art. 95. — (1) Asistența medicală privată de urgență în
faza spitalicească este asigurată de spitalele private, pe
baza unui contract direct cu beneficiarul, cu asigurătorul
privat al acestuia sau la solicitarea directă a beneficiarului
ori a aparținătorilor acestuia. În cazul pacienților cu funcțiile
vitale în pericol, spitalele private au obligația de a acorda
gratuit primul ajutor, până la transferul acestora în condiții
de siguranță la un spital public.
(2) Asistența medicală privată de urgență este acordată
de instituții private, cu respectarea standardelor minime de
calitate și de operare impuse serviciilor publice de
Ministerul Sănătății Publice.
(3) Asistența medicală privată de urgență include și
misiuni de ambulanță aeriană asigurate în baza unor
contracte cu beneficiarii sau cu asigurătorii privați ai
acestora.
Art. 96. — Publicitatea și reclama pentru asistența
medicală privată de urgență cu scop comercial vor
specifica întotdeauna, în mod clar, că numerele de apel nu
sunt gratuite și că serviciile se prestează contra cost.
CAPITOLUL II
Acordarea asistenței publice medicale și tehnice
de urgență și a primului ajutor calificat
Art. 97. — Asistența publică de urgență prespitalicească
este coordonată la nivel județean sau regional de
dispeceratele medicale specializate, utilizând infrastructura
Sistemului național unic pentru apeluri de urgență, în
conformitate cu prevederile legale în vigoare și cu normele
de aplicare a prezentei legi. În activitatea de dispecerizare
se utilizează clasificarea unică a cazurilor de urgență,
denumită index medical, și setul de indicații și planuri de
acțiune și coordonare asociate indexului medical și
specificului local, care sunt aprobate de Ministerul Sănătății
Publice, Ministerul Administrației și Internelor și Serviciul de
Telecomunicații Speciale.

Art. 98. — (1) Asistența publică de urgență
prespitalicească se organizează la nivel rural, urban,
județean/al municipiului București și regional.
(2) Asistența publică de urgență prespitalicească se
acordă la diferite niveluri de competență, începând cu
primul ajutor calificat, asigurat de echipajele aflate la nivel
rural, până la nivelul intervenției de salvare aeriană cu
personal medical specializat, care operează la nivel
regional.
(3) Competențele și atribuțiile echipajelor publice de
intervenție de diferite niveluri în faza prespitalicească se
stabilesc prin ordin comun al ministrului sănătății publice și
al ministrului administrației și internelor.
(4) Ministerele și instituțiile cu rețele sanitare proprii pot
avea în administrarea lor servicii proprii de ambulanță, sub
formă de proprietate publică sau privată a statului.
(5) La nivel spitalicesc, asistența medicală de urgență
se asigură în spitalele orășenești, municipale, județene și
regionale și ale municipiului București, precum și ale
ministerelor și instituțiilor publice cu rețele sanitare proprii.
(6) În spitale pot opera unități proprii de transport
sanitar medicalizat, pentru transportul interclinic al
pacienților proprii, precum și al nou-născuților aflați în stare
critică. Modul de organizare și funcționare a acestor unități
se va stabili prin normele de aplicare a prezentului titlu.
(7) Primul ajutor calificat și asistența medicală de
urgență se acordă fără nici o discriminare legată de, dar
nu limitată la, venituri, sex, vârstă, etnie, religie, cetățenie
sau apartenență politică, indiferent dacă pacientul are sau
nu calitatea de asigurat medical.
(8) Personalul medical și cel paramedical instruit în
primul ajutor calificat au obligația ca în afara programului,
indiferent de loc, să acorde primul ajutor, spontan sau la
cerere, persoanelor aflate în pericol vital, până la preluarea
acestora de către un echipaj de intervenție specializat.
(9) Echipajele medicale publice de urgență, precum și
echipajele de prim ajutor calificat, în cazuri deosebite, pot
acorda asistență de urgență și în afara zonelor de
responsabilitate, la solicitarea dispeceratelor de urgență.
(10) Asistența medicală de urgență la spectacole în aer
liber, festivaluri și manifestări sportive se solicită obligatoriu
de către organizator, pe baza unor contracte încheiate cu
serviciile private sau publice de urgență prespitalicească.
Autoritățile publice aprobă desfășurarea acestor evenimente
numai în cazul în care asistența medicală de urgență este
asigurată în mod adecvat, conform normelor în vigoare.
Art. 99. — (1) Serviciile publice de urgență
prespitalicească nu pot fi subcontractate de serviciile
private în vederea acoperirii lipsei de mijloace ale serviciilor
private. Ele nu pot acorda prioritate clienților serviciilor
private sau unor clienți proprii și nu pot rezerva echipaje
de urgență pentru înlocuirea unor echipaje ale unor servicii
private.
(2) Societățile comerciale care au în proprietatea lor
servicii private de ambulanță nu pot acorda donații sau
sponsorizări serviciilor publice de urgență prespitalicească.
(3) Serviciile publice de urgență pot presta servicii
contra cost unor societăți comerciale, altele decât serviciile
de ambulanță private, cluburi sportive sau instituții, în
vederea asigurării asistenței de urgență în cazul unor
manifestări sportive sau de altă natură, pe durată limitată,
cu condiția ca personalul și mijloacele folosite în asigurarea
evenimentului să nu fie retrase din resursele necesare
asigurării asistenței de urgență a populației în intervalul
respectiv.
Art. 100. — (1) Pentru realizarea managementului
integrat al urgențelor se creează o rețea regională de
spitale, având un spital regional de urgență de gradul I și,

MONITORUL OFICIAL AL ROMÂNIEI, PARTEA I, Nr. 372/28.IV.2006
în județele arondate acestuia, spitale de urgență de
gradul II sau III. În fiecare regiune va funcționa minimum
un spital de urgență de gradul II, într-un alt județ din afara
centrului regional de gradul I.
(2) Criteriile de clasificare a spitalelor de urgență locale
și județene, din punct de vedere al competențelor și
resurselor materiale și umane, se aprobă prin ordin al
ministrului sănătății publice.
Art. 101. — (1) Spitalele regionale de urgență se
înființează în regiunile de dezvoltare socioeconomică, având
la bază resursele umane și materiale aflate în centrele
universitare tradiționale.
(2) În structura spitalelor regionale de urgență se află
toate specialitățile chirurgicale și medicale din structura
spitalului județean din județul respectiv, precum și
infrastructura pentru investigații clinice și paraclinice și orice
altă specialitate unică, cu caracter de urgență, aflată în
afara structurii spitalului județean din județul respectiv.
(3) Spitalele regionale și județene de urgență au în
structura lor unități de primire a urgențelor.
(4) Conducerea și organizarea unităților de primire a
urgențelor se vor face conform normelor de aplicare a
prezentului titlu.
(5) Medicii și asistenții-șefi ai unităților de primire a
urgențelor nu pot fi sponsorizați și/sau finanțați, direct sau
indirect, pentru participare la conferințe, congrese și alte
tipuri de manifestări, de către firmele care comercializează
produse farmaceutice și/sau materiale sanitare ori firmele
care reprezintă interesele acestora și nici de către firmele
de aparatură medicală. În situații speciale, bine justificate,
se pot obține excepții doar cu aprobarea Ministerului
Sănătății Publice.
(6) Spitalele municipale și orășenești pot avea
compartimente de primire a urgențelor sau camere de
reanimare în zonele de recepție a urgențelor, acestea
urmând a fi deservite de personalul de gardă din spital
și/sau de medici de urgență special angajați.
(7) Spitalele regionale de urgență și spitalele județene
de urgență au în responsabilitate, prin unitățile de primire a
urgențelor, echipaje integrate publice de intervenție
prespitalicească terestră (SMURD), în colaborare cu
structurile Ministerului Administrației și Internelor și cu
autoritățile publice locale, care sunt coordonate de
dispeceratele Sistemului național unic pentru apelul de
urgență.
(8) Spitalele regionale de urgență au în responsabilitate
echipaje integrate publice de salvare aeriană, respectând
prevederile legale în vigoare.
(9) Implementarea prevederilor alin. (7) și (8) se
realizează gradual, conform unui plan aprobat prin ordin
comun al ministrului sănătății publice și al ministrului
administrației și internelor, având la bază resursele
materiale și umane disponibile.
(10) Arondarea județelor la centrele regionale se
efectuează pe baza ordinului ministrului sănătății publice,
luându-se în considerare regiunile de dezvoltare socioeconomică din care fac parte, precum și distanțele aeriene
și terestre dintre un spital județean și un anumit centru
regional.
(11) În structura spitalelor regionale și a spitalelor de
urgență de gradele II și III funcționează unități de primire a
urgențelor, corespunzătoare nivelului centrului în care se
află și numărului cazurilor de urgență asistate anual.
(12) Spitalele regionale de urgență au obligația de a
monitoriza și de a îndruma metodologic întreaga activitate
de asistență medicală de urgență din regiunile pe care le
deservesc.

15

(13) Modalitățile de monitorizare și îndrumare, precum și
modalitățile de colectare a datelor se stabilesc prin ordin al
ministrului sănătății publice.
Art. 102. — (1) Spitalele județene de urgență, precum
și spitalele regionale de urgență au obligația de a accepta
transferul pacienților aflați în stare critică, dacă spitalul sau
centrul unde se află pacientul respectiv nu are resursele
umane și/sau materiale necesare acordării asistenței de
urgență în mod corespunzător și definitiv și dacă transferul
este necesar în vederea salvării vieții pacientului.
(2) Centrele și spitalele locale de urgență, precum și
spitalele județene de urgență organizează transferul
pacienților critici, în mod corespunzător, evitând întârzierile
nejustificate, către un centru superior, dacă rezolvarea
definitivă a cazului depășește competențele sau resursele
spitalului în care se află aceștia.
(3) Protocoalele de transfer interclinic al pacientului critic
se aprobă prin ordin al ministrului sănătății publice.
Spitalele regionale și cele județene de urgență, precum și
spitalele de urgență din municipiul București vor furniza
dispeceratului de urgență, periodic sau la solicitare, datele
necesare privind locurile și resursele medicale disponibile
pentru rezolvarea cazurilor de urgență.
(4) Criteriile de internare de urgență a pacienților care
sunt consultați și asistați în unitățile/compartimentele de
primire a urgențelor, precum și criteriile de transfer de
urgență către alte spitale vor fi stabilite prin normele de
aplicare a prezentului titlu.
CAPITOLUL III
Acordarea asistenței medicale private de urgență
Art. 103. — (1) Asistența medicală privată de urgență
în faza prespitalicească este coordonată la nivelul
dispeceratului propriu al furnizorului de servicii de către
personal medical cu studii superioare.
(2) Asistența medicală privată de urgență în faza
prespitalicească se organizează pe o zonă stabilită de
furnizorul de servicii, cu condiția ca acesta să aibă
mijloacele necesare acoperirii zonei respective în timpii
prevăzuți pentru serviciile publice pentru diferite categorii
de urgență.
(3) Asistența medicală privată de urgență în faza
prespitalicească este asigurată cu ambulanțe și
echipamente care respectă normele și standardele minime
impuse serviciilor publice de urgență prespitalicească.
Art. 104. — (1) Serviciile medicale private de urgență
prespitalicească nu pot contracta serviciile publice în
vederea acoperirii unor zone sau activități care nu pot fi
acoperite prin capacitatea proprie.
(2) Serviciile medicale private spitalicești de urgență se
organizează în structura spitalelor private, respectând
standardele minime impuse de Ministerul Sănătății Publice
pentru serviciile publice spitalicești de urgență.
(3) Serviciile medicale private de urgență spitalicească
au obligația de a stabiliza orice pacient care sosește în
serviciul respectiv în stare critică sau cu acuze ce ridică
suspiciunea unei afecțiuni acute grave, indiferent de
capacitatea financiară a acestuia de a achita costurile
tratamentului și de calitatea sa de asigurat, acesta putând
fi transportat la un spital public, în condiții corespunzătoare,
numai după stabilizarea funcțiilor vitale și acordarea
tratamentului de urgență.
(4) În cazul în care nu au în structură servicii de gardă,
spitalele private au obligația să acorde primul ajutor și să
alerteze serviciile de urgență publice prin numărul unic
pentru apeluri de urgență 1-1-2.

16

MONITORUL OFICIAL AL ROMÂNIEI, PARTEA I, Nr. 372/28.IV.2006
CAPITOLUL IV
Serviciile de ambulanță județene
și al municipiului București

Art. 105. — (1) Serviciile de ambulanță județene și al
municipiului București sunt servicii publice cu personalitate
juridică.
(2) Serviciile de ambulanță județene și al municipiului
București au ca scop principal acordarea asistenței
medicale de urgență și transportul medical asistat, utilizând,
după caz, personal medical superior și/sau mediu calificat
la diferite niveluri, precum și conducători auto formați ca
ambulanțieri.
(3) Personalul de intervenție din cadrul serviciilor de
ambulanță județene și al municipiului București va purta
echipamente de protecție distincte conform normelor și
reglementărilor în vigoare.
Art. 106. — (1) Serviciile de ambulanță județene și al
municipiului București au în structura lor două
compartimente distincte: compartimentul de asistență
medicală de urgență și transport medical asistat și
compartimentul de consultații de urgență și transport sanitar
neasistat.
(2) Compartimentul de asistență medicală de urgență
are în dotare ambulanțe tip B și C și alte mijloace de
intervenție autorizate în vederea asigurării asistenței
medicale de urgență cu sau fără medic.
(3) În cazul în care echipajele de urgență sunt fără
medic, acestea vor funcționa cu un asistent medical ca șef
de echipaj. Echipajele pot include și personal voluntar
special pregătit.
(4) Ambulanțele tip B și C și celelalte mijloace de
intervenție specifice din cadrul compartimentului de
asistență medicală de urgență nu vor fi utilizate în scop de
consultații de urgență la domiciliu sau transport sanitar
neasistat al pacienților stabili, fără probleme medicale acute.
Art. 107. — (1) Compartimentul de asistență medicală
de urgență efectuează și transporturi medicale asistate ale
pacienților critici și ale celor cu accidentări sau îmbolnăviri
acute, care necesită supraveghere din partea unui asistent
medical ori medic și monitorizarea cu echipamentele
medicale specifice.
(2) Compartimentul de asistență medicală de urgență
funcționează în regim de așteptare și este finanțat din
venituri proprii obținute din contractele cu casele de
asigurări de sănătate sau din alte surse în condițiile legii,
de la bugetul de stat pe bază de programe, din donații și
sponsorizări.
(3) Compartimentul de asistență medicală de urgență
poate avea în organigramă personal medical cu studii
superioare, personal medical cu studii medii, ambulanțieri,
operatori registratori de urgență și dispeceri/radiotelefoniști,
precum și alte categorii de personal necesare funcționării
compartimentului.
Art. 108. — (1) Compartimentul de consultații de
urgență și transport sanitar funcționează ca structură
distinctă în cadrul serviciilor de ambulanță județene și al
municipiului București, având în organigrama sa personal
medical cu studii superioare, personal medical cu studii
medii, conducători auto ambulanțieri și alte categorii de
personal necesare funcționării acestuia.
(2) În dotarea compartimentului de consultații de urgență
și transport sanitar se află ambulanțe tip A1 și A2, precum
și alte mijloace de transport autorizate conform
standardelor și reglementărilor naționale și europene,
precum și autoturisme de transport pentru medicii de gardă
în vederea efectuării consultațiilor la domiciliu.

(3) În cadrul compartimentului de consultații de urgență
și transport pot efectua gărzi și medici de familie din afara
structurii serviciilor de ambulanță.
(4) Coordonarea activității de consultații de urgență se
face prin dispeceratul medical de urgență, aceasta putând
fi realizată, unde este posibil, în colaborare cu medicii de
familie.
(5) Compartimentul de consultații de urgență și transport
sanitar neasistat funcționează în regim de gardă și/sau ture
de cel mult 12 ore.
Art. 109. — Activitatea de transport sanitar neasistat va
fi efectuată de ambulanțieri și asistenți sau doar de
ambulanțieri, după caz.
Art. 110. — (1) Activitatea de consultații de urgență la
domiciliu și cea de transport sanitar neasistat sunt finanțate
din venituri proprii obținute din contractele cu casele de
asigurări de sănătate sau din alte surse în condițiile legii,
din donații și sponsorizări.
(2) Activitatea de consultații de urgență la domiciliu și
de transport sanitar neasistat poate fi externalizată parțial
sau total, ea putând fi contractată ori subcontractată de
servicii private de ambulanță și de transport sanitar direct
cu Casa Națională de Asigurări de Sănătate sau sub forma
unui subcontract cu serviciile publice de ambulanță.
(3) Serviciile de reparații auto, aprovizionare, alimentare
cu carburanți, alimentare cu oxigen medicinal, piese auto
și curățenie pot fi externalizate prin contract de parteneriat
public-privat, contract de asociere prin participațiune sau
închirieri, sumele rezultate constituind venituri proprii ale
serviciului de ambulanță contractant.
Art. 111. — (1) Conducerea serviciilor de ambulanță
județene și al municipiului București este formată din:
a) manager general, care poate fi medic, economist sau
jurist cu studii în management;
b) director medical;
c) un comitet director format din managerul general,
directorul medical, directorul economic, directorul tehnic,
asistentul-șef, medicii sau asistenții coordonatori ai
substațiilor serviciului de ambulanță, un reprezentant al
autorității de sănătate publică județene, respectiv a
municipiului București, și un reprezentant al autorităților
publice locale.
(2) Membrii comitetului director vor fi numiți de
managerul general, cu excepția reprezentantului autorității
de sănătate publică și a reprezentantului autorităților
publice locale, care vor fi numiți de conducerile instituțiilor
din care fac parte.
(3) Managerul general și membrii comitetului director nu
pot beneficia de sponsorizări și/sau finanțări, direct ori
indirect, pentru participare la conferințe, congrese și alte
tipuri de manifestări, de către firmele care comercializează
produse farmaceutice și/sau materiale sanitare ori firmele
care reprezintă interesele acestora, firmele de aparatură
medicală, precum și firmele care comercializează
ambulanțe și alte vehicule de intervenție sau reprezentanții
acestora. În situații speciale, bine justificate, se pot obține
excepții doar cu aprobarea ministrului sănătății publice.
(4) Coordonarea activității compartimentului de urgență
se realizează la nivel județean și al municipiului București
de un medic specialist sau primar în medicină de urgență,
anestezie-terapie intensivă ori cu atestat în domeniul
asistenței medicale de urgență prespitalicească. La nivelul
substațiilor, în lipsa unui medic, compartimentul de urgență
poate fi coordonat de un asistent medical.
(5) Coordonarea activității de consultații de urgență la
domiciliu se va efectua de către un medic specialist sau
medic primar în medicină de familie, medicină generală,
pediatrie ori medicină internă.

MONITORUL OFICIAL AL ROMÂNIEI, PARTEA I, Nr. 372/28.IV.2006
(6) Coordonarea activității de transport sanitar neasistat
se realizează de către un asistent medical.
(7) Managerul general încheie cu autoritatea de
sănătate publică un contract de management pe o
perioadă maximă de 3 ani. Postul de manager general se
va ocupa prin concurs, contractul putând fi prelungit în
urma evaluării activității depuse.
(8) Membrii comitetului director vor încheia un contract
de administrare cu managerul general.
(9) Conținutul contractului de management, precum și al
contractului de administrare, remunerarea și indemnizațiile
aferente managerului general și membrilor comitetului
director vor fi stabilite prin ordin al ministrului sănătății
publice.
(10) Funcția de manager general este incompatibilă cu:
a) exercitarea unor funcții în cadrul unei autorități
executive, legislative ori judecătorești, pe toată durata
mandatului, precum și cu deținerea de orice alte funcții
salarizate;
b) deținerea mai multor funcții de manager salarizate
sau nesalarizate;
c) deținerea unei funcții de conducere salarizate în
cadrul Colegiului Medicilor din România, Colegiului
Medicilor Dentiști din România, Colegiului Farmaciștilor din
România, Ordinului Asistenților Medicali și Moașelor din
România sau al filialelor locale ale acestora ori al
organizațiilor sindicale de profil.
(11) Constituie conflict de interese deținerea de părți
sociale sau de acțiuni de către membrii comitetului director
personal ori de către rudele și afinii lor până la gradul al IV-lea
la societăți comerciale sau organizații nonguvernamentale
care stabilesc relații comerciale cu serviciul de ambulanță
respectiv.
(12) Managerul general și membrii comitetului director
au obligația de a depune o declarație de interese, precum
și de a semna o declarație cu privire la incompatibilitățile
prevăzute la alin. (10), în termen de 15 zile de la numirea
în funcție, la Ministerul Sănătății Publice. Aceste declarații
vor fi actualizate ori de câte ori intervin schimbări care
trebuie înscrise în ele. Actualizarea se face în termen de
30 de zile de la data începerii modificării sau încetării
funcțiilor ori activităților. Declarațiile se vor afișa pe site-ul
serviciului de ambulanță respectiv. Modelul declarației de
interese și cel al declarației referitoare la incompatibilități se
aprobă prin ordin al ministrului sănătății publice.
CAPITOLUL V
Serviciile mobile de urgență, reanimare
și descarcerare (SMURD)
Art. 112. — Serviciile mobile de urgență, reanimare și
descarcerare sunt structuri publice integrate de intervenție,
fără personalitate juridică, care funcționează în organigrama
inspectoratelor pentru situații de urgență, respectiv a Unității
Speciale de Intervenție în Situații de Urgență, având ca
operator aerian structurile de aviație ale Ministerului
Administrației și Internelor, precum și, concomitent, după
caz, în structura autorităților publice locale și/sau a unor
spitale județene și regionale de urgență.
Art. 113. — (1) Serviciile mobile de urgență, reanimare
și descarcerare au în structura lor, după caz, echipaje de
intervenție specializate în acordarea primului ajutor calificat,
reanimarea, descarcerarea și executarea operațiunilor de
salvare, inclusiv salvarea aeriană.
(2) Echipajele integrate de terapie intensivă mobilă din
cadrul Serviciilor mobile de urgență, reanimare și
descarcerare sunt formate din cel puțin 4 persoane, dintre
care un conducător auto pompier și un medic special
pregătit provenit dintr-o structură spitalicească de primire a

17

urgențelor. Celelalte persoane din echipajele integrate de
terapie intensivă mobilă pot fi asigurate de inspectoratele
pentru situații de urgență, de autoritățile publice locale
și/sau de structurile spitalicești. În cadrul acestor echipaje
pot acționa și voluntari special pregătiți.
(3) Echipajele de prim ajutor sunt formate din cel puțin
3 persoane cu pregătire paramedicală din structura
inspectoratelor pentru situații de urgență, Unitatea Specială
de Intervenție în Situații de Urgență și/sau din structura
autorităților publice locale. Echipajele pot include și
personal voluntar special pregătit.
(4) Echipajele de salvare aeriană funcționează conform
reglementărilor specifice prevăzute de lege.
(5) Echipajele integrate de terapie intensivă mobilă au
în dotare ambulanțe tip C, conform standardelor și
reglementărilor naționale și europene.
(6) Echipajele de prim ajutor calificat au în dotare
ambulanțe tip B, echipate conform standardelor și
reglementărilor naționale și europene, inclusiv cu
defibrilatoare semiautomate.
(7) Echipajele de prim ajutor calificat pot acționa și cu
autospeciale de intervenție din dotarea inspectoratelor
pentru situații de urgență, respectiv ale Unității Speciale de
Intervenție în Situații de Urgență, fără capacitate de
transport pacient, cu condiția de a fi dotate cu
echipamentele specifice, inclusiv cu defibrilator semiautomat.
Art. 114. — (1) Serviciile mobile de urgență, reanimare
și descarcerare, cu excepția componentei de salvare
aeriană, sunt coordonate operativ de inspectoratele pentru
situații de urgență, respectiv de Unitatea Specială de
Intervenție în Situații de Urgență, având ca medic-șef un
medic specialist sau primar în medicină de urgență ori
anestezie-terapie intensivă, provenind dintr-o structură
spitalicească de primire a urgențelor dintr-un spital regional
ori județean de urgență, după caz.
(2) Personalul din cadrul Serviciilor mobile de urgență,
reanimare și descarcerare își desfășoară activitatea zilnică
purtând uniformele și gradele profesionale și/sau ierarhice
specifice aprobate prin ordin al ministrului administrației și
internelor. Pentru intervenție personalul va purta
echipamente de protecție distincte conform normelor și
reglementărilor în vigoare.
(3) Coordonarea activității zilnice de intervenție a
echipajelor Serviciilor mobile de urgență, reanimare și
descarcerare se face prin dispeceratele integrate județene
de urgență sau, după caz, prin dispeceratele medicale ale
serviciilor de ambulanță județene și al municipiului București.
(4) Echipajele de prim ajutor calificat pot fi dispecerizate
direct, după caz, inclusiv de centrele 1-1-2 și/sau de
dispeceratele inspectoratelor pentru situații de urgență, pe
baza unor protocoale încheiate în prealabil cu dispeceratele
medicale ale serviciilor de ambulanță județene și al
municipiului București.
(5) În situația în care un echipaj de prim ajutor este
dispecerizat direct de un centru 1-1-2 sau de un dispecerat
al unui inspectorat pentru situații de urgență, dispeceratul
medical va fi informat în momentul dispecerizării echipajului
de prim ajutor, iar echipajul de prim ajutor va menține
legătura cu dispeceratul medical în vederea raportării și
coordonării medicale a activității echipajului.
(6) Echipajele de salvare aeriană vor fi alertate conform
prevederilor legale în vigoare, ele putând fi alertate și
direct prin 1-1-2, urmând ca medicul de gardă să decidă
oportunitatea intervenției pe baza informațiilor obținute de
la centrul 1-1-2 și de la dispeceratele medicale și ale
inspectoratelor pentru situații de urgență, de la centrul
operațional/punctele operaționale ale Unității Speciale de
Aviație din cadrul Ministerului Administrației și Internelor
sau direct de la locul incidentului.

18

MONITORUL OFICIAL AL ROMÂNIEI, PARTEA I, Nr. 372/28.IV.2006

Art. 115. — (1) Activitatea Serviciilor mobile de urgență,
reanimare și descarcerare este finanțată de la bugetul de
stat, prin bugetul Ministerului Sănătății Publice și al
Ministerului Administrației și Internelor, de la bugetul
autorităților publice locale, precum și din alte surse
prevăzute de lege, inclusiv din donații și sponsorizări.
(2) Activitatea cu caracter medical a echipajelor de
terapie intensivă mobilă, de salvare aeriană, precum și
materialele consumabile pentru acordarea primului ajutor
calificat utilizate de personalul paramedical al
inspectoratelor pentru situații de urgență și al autorităților
publice locale este finanțată din bugetul Fondului național
unic de asigurări sociale de sănătate prin spitalele care
coordonează medical activitatea la nivel județean și la
nivelul municipiului București, precum și de la bugetul de
stat și prin alte surse financiare prevăzute în lege.
(3) Medicii-șefi ai Serviciilor mobile de urgență,
reanimare și descarcerare nu pot beneficia de sponsorizări
și/sau finanțări, direct ori indirect, pentru participare la
conferințe, congrese și alte tipuri de manifestări de către
firmele care comercializează produse farmaceutice și/sau
materiale sanitare ori firmele care reprezintă interesele
acestora, firmele de aparatură medicală și nici de către
firmele care comercializează ambulanțe și alte vehicule de
intervenție sau reprezentanții acestora. În situații speciale,
bine justificate, se pot obține excepții doar cu aprobarea,
după caz, a ministrului sănătății publice sau a ministrului
administrației și internelor.
Art. 116. — Dotarea cu echipamente și mijloace de
intervenție a Serviciilor mobile de urgență, reanimare și
descarcerare va fi asigurată de Ministerul Sănătății Publice,
Ministerul Administrației și Internelor și de autoritățile
publice locale. Achiziționarea acestora poate fi realizată
inclusiv prin sistem leasing sau credit în condițiile legii.
CAPITOLUL VI
Asistența de urgență în caz de accidente colective,
calamități și dezastre în faza prespitalicească
Art. 117. — (1) Asistența de urgență în cazul
accidentelor colective, calamităților și dezastrelor va fi
coordonată de inspectoratele județene pentru situații de
urgență, respectiv al municipiului București, sau direct de
Inspectoratul General pentru Situații de Urgență conform
planurilor naționale aprobate.
(2) Pentru situații de accidente colective, calamități sau
dezastre, cu urmări deosebit de grave, se vor întocmi
planuri de acțiune comune și cu celelalte instituții cu
atribuții în domeniu, care vor fi puse în aplicare la
solicitarea Inspectoratului General pentru Situații de
Urgență.
(3) În situații de accidente colective, calamități sau
dezastre, cu urmări deosebit de grave, acordarea asistenței
la nivel spitalicesc se va face și în unitățile spitalicești
aparținând ministerelor și instituțiilor cu rețea sanitară proprie.
Art. 118. — (1) Serviciile publice de urgență
prespitalicească intră cu toate forțele planificate sub
comanda unică a inspectorului-șef pentru situații de urgență
din județul respectiv care se subordonează direct
prefectului județului și inspectorului general al Inspectoratului
General pentru Situații de Urgență.
(2) Inspectorul general pentru situații de urgență poate
solicita serviciilor de ambulanță județene și al municipiului
București, precum și celorlalte ministere și instituții cu rețea
sanitară proprie punerea la dispoziție a mijloacelor și a
personalului necesar intervențiilor în cazul unor accidente
colective, calamități sau dezastre, pe durată determinată.

(3) Medicii directori ai serviciilor de ambulanță județene
și al municipiului București au obligația organizării sprijinului
solicitat de inspectoratele pentru situații de urgență.
(4) Medicii directori ai serviciilor de ambulanță județene
și al municipiului București, precum și medicii-șefi ai
unităților Serviciilor mobile de urgență, reanimare și
descarcerare fac parte din comitetele județene și al
municipiului București pentru situații de urgență.
Art. 119. — (1) Din momentul direcționării echipajelor
către un accident colectiv sau o zonă calamitată, încetează
toate activitățile din cadrul serviciilor de ambulanță județene
și al municipiului București care nu au caracter de urgență.
Echipajele de transport sanitar neasistat și de consultații de
urgență vor fi direcționate către compartimentul de urgență.
(2) Directorul serviciului de ambulanță județean, precum
și cel al municipiului București au obligația de a dispune
realizarea condițiilor necesare pentru îndeplinirea tuturor
prevederilor planului de acțiune în caz de necesitate.
Pentru rezolvarea cazurilor curente dispeceratul județean
sau al municipiului București păstrează un număr minim de
echipaje de urgență, iar dacă situația o impune, se
alertează personalul din turele libere.
(3) Serviciile de ambulanță județene și al municipiului
București împreună cu inspectoratele pentru situații de
urgență întocmesc planul de acțiune în situații de urgență pe
baza listelor cu mijloacele din dotare, precum și cu personalul
acestora transmise de toate instituțiile cu atribuții în domeniu.
(4) Echipajele din cadrul Serviciilor mobile de urgență,
reanimare și descarcerare sunt direcționate cu prioritate
către zona calamitată sau către accidentul colectiv ca
echipaje de prim răspuns împreună cu echipajele de
ambulanță disponibile.
(5) Inspectorul general al Inspectoratului General pentru
Situații de Urgență poate dispune echipajelor Serviciilor
mobile de urgență, reanimare și descarcerare dintr-un județ
participarea la intervenție la un accident colectiv sau o
zonă calamitată din alt județ. La nevoie, el poate dispune,
cu acordul președintelui Comitetului pentru Situații de
Urgență al Ministerului Sănătății Publice, participarea la
intervenții, în alt județ, a unor echipaje ale serviciilor
publice sau private de ambulanță dintr-un județ sau din
municipiul București.
(6) Inspectorii-șefi ai inspectoratelor pentru situații de
urgență, la nevoie, pot solicita sprijinul serviciilor private de
ambulanță în condițiile stabilite prin lege.
(7) În cazul epidemiilor și/sau pandemiilor, coordonarea
activității de intervenție se face de către comitetele
județene pentru situații de urgență sau de Comitetul pentru
Situații de Urgență al Ministerului Sănătății Publice, după
caz, potrivit legii.
Art. 120. — (1) Serviciile private de ambulanță au
obligația de a răspunde solicitării comitetelor județene/al
municipiului București, respectiv Comitetului pentru Situații
de Urgență al Ministerului Sănătății Publice ori Comitetului
Național pentru Situații de Urgență, în caz de accident
colectiv, calamități naturale sau dezastre, contravaloarea
cheltuielilor rezultate fiind decontată, la tarifele Casei
Naționale de Asigurări de Sănătate, din bugetul de stat ori
din bugetul local.
(2) Inspectoratele județene pentru situații de urgență și cel
al municipiului București păstrează unitățile mobile de
intervenție la accidente colective și dezastre, aflate în dotarea
lor, în stare de funcționare, prin Serviciile mobile de urgență,
reanimare și descarcerare, în colaborare cu serviciile de
ambulanță județene și al municipiului București, după caz.
(3)
Serviciile
medicale
publice
de
urgență
prespitalicească care răspund de unitățile mobile pentru
accidente colective și dezastre se asigură că aparatura
medicală este în stare de funcționare și că unitatea este

MONITORUL OFICIAL AL ROMÂNIEI, PARTEA I, Nr. 372/28.IV.2006
dotată cu medicamente și materiale, aflate în termen de
valabilitate, suficiente pentru îngrijirea unui număr de
minimum 20 de persoane aflate în stare critică.
(4) Managerii generali și directorii medicali ai serviciilor
de ambulanță județene și al municipiului București, mediciișefi ai Serviciilor mobile de urgență, reanimare și
descarcerare, precum și medicii-șefi ai unităților de primire
a urgențelor vor urma cursuri în managementul dezastrelor
organizate de Ministerul Sănătății Publice și/sau de
Ministerul Administrației și Internelor.
Art. 121. — Finanțarea exercițiilor, a pregătirii și a
intervențiilor în caz de accidente colective, calamități sau
dezastre se face de la bugetul de stat și bugetul
autorităților publice locale.
CAPITOLUL VII
Dispoziții finale
Art. 122. — Normele de aplicare a prevederilor
prezentului titlu se aprobă prin ordin comun al ministrului
sănătății publice și al ministrului administrației și internelor,
în termen de 3 zile de la intrarea în vigoare a prezentului
titlu, și se publică în Monitorul Oficial al României, Partea I.
Art. 123. — În scopul apărării dreptului cetățenilor la
sănătate, securitate și viață, precum și în scopul prevenirii
și limitării consecințelor unei calamități naturale sau ale
unui dezastru, personalului din cadrul serviciilor publice de
urgență spitalicești și prespitalicești i se interzice
participarea la greve sau la alte acțiuni revendicative
menite să afecteze activitatea prin scăderea capacității de
intervenție sau a calității actului medical, organizate de
sindicate sau de alte organizații, în timpul programului de
lucru, normal sau prelungit.
Art. 124. — Prevederile art. 87 alin. (8) și ale art. 92
alin. (3) vor fi implementate gradual, conform normelor de
aplicare a prezentului titlu, luându-se în considerare
resursele și planurile de dezvoltare astfel încât termenul
final să nu depășească anul 2014.
Art. 125. — Nerespectarea prevederilor prezentului titlu
atrage răspunderea juridică a persoanelor vinovate, în
condițiile legii.

TITLUL V
Asistența medicală comunitară
CAPITOLUL I
Dispoziții generale
Art. 126. — (1) Dispozițiile prezentului titlu
reglementează serviciile și activitățile din domeniul
asistenței medicale comunitare.
(2) Asistența medicală comunitară cuprinde ansamblul
de activități și servicii de sănătate organizate la nivelul
comunității pentru soluționarea problemelor medico-sociale
ale individului, în vederea menținerii acestuia în propriul
mediu de viață și care se acordă în sistem integrat cu
serviciile sociale.
Art. 127. — (1) Asistența medicală comunitară
presupune un ansamblu integrat de programe și servicii de
sănătate centrate pe nevoile individuale ale omului sănătos
și bolnav, acordate în sistem integrat cu serviciile sociale.
(2) Programele și serviciile de asistență medicală
comunitară se realizează în concordanță cu politicile și
strategiile Ministerului Sănătății Publice, Ministerului Muncii,
Solidarității Sociale și Familiei, Autorității Naționale pentru
Persoanele cu Handicap, Agenției Naționale pentru
Protecția Familiei, ale altor instituții ale autorității locale cu

19

responsabilități în domeniu, precum și cu cele ale
autorităților locale.
CAPITOLUL II
Organizarea și funcționarea asistenței medicale
comunitare
Art. 128. — (1) Pentru coordonarea programelor
naționale de asistență medicală comunitară se înființează
Comisia Interdepartamentală pentru Asistență Medicală
Comunitară aflată în subordinea primului-ministru, denumită
în continuare Comisia.
(2) Comisia se constituie dintr-un președinte și un
număr impar de membri, reprezentanți ai Ministerului
Sănătății Publice, Ministerului Muncii, Solidarității Sociale și
Familiei, Autorității Naționale pentru Persoanele cu
Handicap, Agenției Naționale pentru Protecția Familiei,
Ministerului Administrației și Internelor, precum și ai
organizațiilor sau asociațiilor autorităților locale.
(3) Atribuțiile, regulamentul de organizare și funcționare,
precum și componența nominală a Comisiei se stabilesc
prin hotărâre a Guvernului.
Art. 129. — (1) Comisia se întrunește în ședințe
ordinare de două ori pe an și în ședințe extraordinare ori
de câte ori este nevoie.
(2) Comisia primește sinteza rapoartelor anuale privind
problemele medico-sociale de la nivelul comunităților.
Art. 130. — Comisia are următoarele atribuții:
a) realizează Strategia națională în domeniul asistenței
medicale comunitare;
b) întocmește lista de priorități care să răspundă
nevoilor identificate la nivelul comunităților;
c) propune ordonatorului de credite necesarul de fonduri
pentru desfășurarea activităților din domeniul asistenței
medicale comunitare.
Art. 131. — Comisia își realizează atribuțiile prevăzute
la art. 130 cu suportul Unității de Management al
Programelor de Asistență Medicală Comunitară.
Art. 132. — (1) Pentru realizarea programelor naționale
de asistență medicală comunitară se înființează Unitatea de
Management al Programelor de Asistență Medicală
Comunitară (UMPAMC) în cadrul Școlii Naționale de
Sănătate Publică și Management Sanitar, denumită în
continuare UMPAMC.
(2) UMPAMC are drept atribuție principală sprijinul
tehnic și metodologic pentru Comisia Interdepartamentală
pentru Asistență Medicală Comunitară.
Art. 133. — Pentru realizarea atribuțiilor, UMPAMC
poate solicita expertiza și suportul tehnic al specialiștilor din
instituțiile aflate în subordinea și/sau în coordonarea
Ministerului Sănătății Publice, Ministerului Muncii,
Solidarității Sociale și Familiei, Autorității Naționale pentru
Protecția Drepturilor Copilului, Ministerului Administrației și
Internelor, Ministerului Finanțelor Publice și a altor organe
ale autorității centrale cu responsabilități în domeniu.
Art. 134. — Programele naționale de asistență medicală
comunitară se derulează prin instituțiile aflate în subordinea
și/sau în coordonarea Ministerului Sănătății Publice,
Ministerului Muncii, Solidarității Sociale și Familiei,
Ministerului Administrației și Internelor și a ministerelor și
instituțiilor cu rețea sanitară proprie.
CAPITOLUL III
Beneficiarii, obiectivele și acordarea serviciilor și
activităților de asistență medicală comunitară
Art. 135. — (1) Beneficiarul serviciilor și activităților de
asistență medicală comunitară este comunitatea dintr-o arie
geografică definită, precum: județul, orașul, comuna, satul,

20

MONITORUL OFICIAL AL ROMÂNIEI, PARTEA I, Nr. 372/28.IV.2006

după caz, iar în cadrul acesteia în mod deosebit categoriile
de persoane vulnerabile.
(2) Categoriile de persoane vulnerabile sunt persoanele
care se găsesc în următoarele situații:
a) nivel economic sub pragul sărăciei;
b) șomaj;
c) nivel educațional scăzut;
d) diferite dizabilități, boli cronice;
e) boli aflate în faze terminale, care necesită tratamente
paleative;
f) graviditate;
g) vârsta a treia;
h) vârstă sub 5 ani;
i) fac parte din familii monoparentale.
Art. 136. — (1) Serviciile și activitățile de asistență
medicală comunitară sunt derulate de următoarele categorii
profesionale:
a) asistent social;
b) asistent medical comunitar;
c) mediator sanitar;
d) asistent medical comunitar de psihiatrie;
e) asistent medical de îngrijiri la domiciliu.
(2) Categoriile profesionale prevăzute la alin. (1) lit. b)—d)
se încadrează cu contract individual de muncă pe perioadă
determinată la unitățile sanitare desemnate, iar cheltuielile
de personal se suportă în cadrul programelor naționale de
sănătate.
(3) Categoriile profesionale prevăzute la alin. (1)
colaborează cu autoritățile locale și cu serviciile de
asistență medicală și socială.
(4) Categoriile profesionale care activează în domeniul
asistenței medicale comunitare se includ în Clasificarea
Ocupațiilor din România (C.O.R.).
Art. 137. — Obiectivele generale ale serviciilor și
activităților de asistență medicală comunitară sunt:
a) implicarea comunității în identificarea problemelor
medico-sociale ale acesteia;
b) definirea și caracterizarea problemelor medico-sociale
ale comunității;
c) dezvoltarea programelor de intervenție, privind
asistența medicală comunitară, adaptate nevoilor
comunității;
d) monitorizarea și evaluarea serviciilor și activităților de
asistență medicală comunitară;
e) asigurarea eficacității acțiunilor și a eficienței utilizării
resurselor.
Art. 138. — Obiectivele generale ale asistenței medicale
comunitare sunt:
a) educarea comunității pentru sănătate;
b) promovarea sănătății reproducerii și a planificării
familiale;
c) promovarea unor atitudini și comportamente favorabile
unui stil de viață sănătos;
d) educație și acțiuni direcționate pentru asigurarea unui
mediu de viață sănătos;
e) activități de prevenire și profilaxie primară, secundară
și terțiară;
f) activități medicale curative, la domiciliu,
complementare asistenței medicale primare, secundare și
terțiare;
g) activități de consiliere medicală și socială;
h) dezvoltarea serviciilor de îngrijire medicală la
domiciliu a gravidei, nou-născutului și mamei, a bolnavului
cronic, a bolnavului mintal și a bătrânului;
i) activități de recuperare medicală.

CAPITOLUL IV
Finanțare
Art. 139. — Finanțarea programelor de asistență
comunitară se realizează cu fonduri din bugetul de stat,
bugetul autorităților locale, precum și din alte surse, inclusiv
din donații și sponsorizări, în condițiile legii.
CAPITOLUL V
Dispoziții finale
Art. 140. — Ministerul Sănătății Publice va elabora, în
colaborare cu Ministerul Muncii, Solidarității Sociale și
Familiei și Ministerul Administrației și Internelor, norme de
aplicare a prezentului titlu, în termen de 30 de zile de la
data intrării în vigoare a acestuia.

TITLUL VI
Efectuarea prelevării și transplantului
de organe, țesuturi și celule de origine umană
în scop terapeutic
CAPITOLUL I
Dispoziții generale
Art. 141. — Prelevarea și transplantul de organe,
țesuturi și celule de origine umană se fac în scop
terapeutic, în condițiile prezentului titlu.
Art. 142. — În înțelesul prezentului titlu, termenii și
noțiunile folosite au următoarele semnificații:
a) celulă — unitatea elementară anatomică și
funcțională a materiei vii. În sensul prezentei legi, termenul
celulă/celule se referă la celula umană individuală sau la o
colecție de celule umane, care nu sunt unite prin nici o
formă de substanță intercelulară;
b) țesut — gruparea de celule diferențiată, unite prin
substanță intercelulară amorfă, care formează împreună o
asociere topografică și funcțională;
c) organ — partea diferențiată în structura unui
organism, adaptată la o funcție definită, alcătuită din mai
multe țesuturi sau tipuri celulare, prezentând vascularizație
și inervație proprii;
d) prelevare — recoltarea de organe și/sau țesuturi
și/sau celule de origine umană sănătoase morfologic și
funcțional, cu excepția autotransplantului de celule stem
hematopoietice când celulele sunt recoltate de la pacient,
în vederea realizării unui transplant;
e) transplant — acea activitate medicală prin care, în
scop terapeutic, în organismul unui pacient este implantat
sau grefat un organ, țesut ori celulă. Reglementările
cuprinse în prezenta lege se adresează inclusiv tehnicilor
de fertilizare in vitro;
f) donator — subiectul în viață sau decedat, de la care
se prelevează organe, țesuturi și/sau celule de origine
umană pentru utilizare terapeutică;
g) primitor — subiectul care beneficiază de transplant
de organe și/sau țesuturi și/sau celule.
Art. 143. — Coordonarea, supravegherea, aprobarea și
implementarea oricăror dispoziții privind activitatea de
transplant revin Agenției Naționale de Transplant.
CAPITOLUL II
Donarea și donatorul de organe, țesuturi
și celule de origine umană
Art. 144. — Prelevarea de organe, țesuturi și celule de
origine umană de la donatorul în viață se face în
următoarele condiții:

MONITORUL OFICIAL AL ROMÂNIEI, PARTEA I, Nr. 372/28.IV.2006
a) prelevarea de organe, țesuturi și celule de origine
umană, în scop terapeutic, se poate efectua de la persoane
majore în viață, având capacitate de exercițiu deplină, după
obținerea consimțământului informat, scris, liber, prealabil și
expres al acestora, conform modelului prevăzut în anexa
nr. 1. Se interzice prelevarea de organe, țesuturi și celule
de la persoane fără capacitate de exercițiu;
b) consimțământul se semnează numai după ce
donatorul a fost informat de medic, asistentul social sau
alte persoane cu pregătire de specialitate asupra
eventualelor riscuri și consecințe pe plan fizic, psihic,
familial și profesional, rezultate din actul prelevării;
c) donatorul poate reveni asupra consimțământului dat,
până în momentul prelevării;
d) prelevarea și transplantul de organe, țesuturi și celule
de origine umană ca urmare a exercitării unei constrângeri
de natură fizică sau morală asupra unei persoane sunt
interzise;
e) donarea și transplantul de organe, țesuturi și celule
de origine umană nu pot face obiectul unor acte și fapte
juridice, în scopul obținerii unui folos material sau de altă
natură.
f) donatorul și primitorul vor semna un act legalizat prin
care declară că donarea se face în scop umanitar, are
caracter altruist și nu constituie obiectul unor acte și fapte
juridice în scopul obținerii unui folos material sau de altă
natură, conform modelului prevăzut în anexa nr. 1.
Art. 145. — (1) Se interzice prelevarea de organe,
țesuturi și celule de la potențiali donatori minori în viață,
cu excepția cazurilor prevăzute în prezenta lege.
(2) Prin derogare de la alin. (1), în cazul în care
donatorul este minor, prelevarea de celule stem
hematopoietice medulare sau periferice se face în
următoarele condiții:
a) prelevarea de celule stem hematopoietice medulare
sau periferice de la minori se poate face numai cu
consimțământul minorului dacă acesta a împlinit vârsta de
14 ani și cu acordul scris al ocrotitorului legal, respectiv al
părinților, tutorelui sau al curatorului. Dacă minorul nu a
împlinit vârsta de 14 ani, prelevarea se poate face cu
acordul ocrotitorului legal;
b) în cazul donatorului care are cel puțin 14 ani,
consimțământul acestuia, scris sau verbal, se exprimă în
fața președintelui tribunalului în a cărui circumscripție
teritorială se află sediul centrului unde se efectuează
transplantul, după efectuarea obligatorie a unei anchete de
către autoritatea tutelară competentă, conform modelului
prevăzut în anexa nr. 2.
(3) Refuzul scris sau verbal al minorului împiedică orice
prelevare.
Art. 146. — (1) Prelevarea de organe, țesuturi sau
celule de la donatorul viu se va efectua cu avizul comisiei
de avizare a donării de la donatorul viu, constituită în
cadrul spitalului în care se efectuează transplantul; această
comisie va evalua motivația donării și va controla
respectarea drepturilor pacienților, conform modelului
prevăzut în anexa nr. 1.
(2) Comisia de avizare a donării de la donatorul viu va
avea următoarea componență: un medic cu pregătire în
bioetică din partea colegiului medicilor județean sau al
municipiului București, un psiholog sau un medic psihiatru
și un medic primar, angajat al spitalului și având atribuții
de conducere în cadrul acestuia, neimplicat în echipa de
transplant.
(3) Această comisie va funcționa conform unui
regulament emis de Agenția Națională de Transplant, cu
consultarea Comisiei de bioetică a Ministerului Sănătății

21

Publice. Regulamentul va fi aprobat prin ordin al ministrului
sănătății publice.
(4) Comisia va evalua atât donatorul, cât și primitorul
care vor fi supuși unui examen psihologic și/sau psihiatric,
având ca scop testarea capacității de exercițiu, precum și
stabilirea motivației donării.
(5) Examenul psihologic/psihiatric va fi efectuat de un
specialist, psiholog sau psihiatru, independent atât de
echipa care efectuează transplantul, cât și de familiile
donatorului și primitorului.
(6) Prelevarea, de la donatori vii, de sânge, piele,
spermă, cap femural, placentă, sânge din cordonul
ombilical, membrane amniotice, ce vor fi utilizate în scop
terapeutic, se face cu respectarea regulilor de bioetică
cuprinse în regulamentul comisiei de avizare a donării de
la donatorul viu, fără a fi necesar avizul acestei comisii.
(7) Datele privind donatorul și receptorul, inclusiv
informațiile genetice, la care pot avea acces terțe părți, vor
fi comunicate sub anonimat, astfel încât nici donatorul, nici
receptorul să nu poată fi identificați.
(8) Dacă donatorul nu dorește să-și divulge identitatea,
se va respecta confidențialitatea donării, cu excepția
cazurilor în care declararea identității este obligatorie prin
lege.
Art. 147. — Prelevarea de organe, țesuturi și celule de
la donatorul decedat se face în următoarele condiții:
1. se definește ca donator decedat fără activitate cardiacă
persoana la care s-a constatat oprirea cardiorespiratorie
iresuscitabilă și ireversibilă, confirmată în spital de 2 medici
primari. Confirmarea donatorului decedat fără activitate
cardiacă se face conform protocolului de resuscitare, prevăzut
în anexa nr. 6, excepție făcând situațiile fără echivoc;
2. se definește ca donator decedat cu activitate cardiacă
persoana la care s-a constatat încetarea ireversibilă a
tuturor funcțiilor creierului, conform protocolului de declarare
a morții cerebrale prevăzut în anexa nr. 3;
3. declararea morții cerebrale se face de către medici
care nu fac parte din echipele de coordonare, prelevare,
transplant de organe, țesuturi și celule de origine umană;
4. prelevarea de organe, țesuturi și/sau celule de la
persoanele decedate se face numai cu consimțământul
scris a cel puțin unu dintre membrii majori ai familiei sau
al rudelor, în următoarea ordine: soț, părinte, copil, frate,
soră. În absența acestora, consimțământul va fi luat de la
persoana autorizată, în mod legal, conform legislației în
domeniu, să îl reprezinte pe defunct; în ambele situații se
procedează conform modelului prevăzut în anexa nr. 4;
5. prelevarea se poate face fără consimțământul
membrilor familiei dacă, în timpul vieții, persoana decedată
și-a exprimat deja opțiunea în favoarea donării, printr-un act
notarial de consimțământ pentru prelevare sau înscrierea în
Registrul național al donatorilor de organe, țesuturi și celule,
conform modelului prevăzut în anexa nr. 5;
6. prelevarea nu se poate face sub nici o formă dacă,
în timpul vieții, persoana decedată și-a exprimat deja
opțiunea împotriva donării, prin act de refuz al donării
avizat de medicul de familie sau prin înscrierea în Registrul
național al celor care refuză să doneze organe, țesuturi și
celule. Actul de refuz al donării, avizat de medicul de
familie, va fi prezentat de către aparținători coordonatorului
de transplant.
Art 148. — (1) Prelevarea de organe, țesuturi și celule
de la donatori decedați se efectuează numai după un
control clinic și de laborator care să excludă orice boală
infecțioasă, o posibilă contaminare sau alte afecțiuni care
reprezintă un risc pentru primitor, conform protocoalelor
stabilite pentru fiecare organ, țesut sau celulă în parte.

22

MONITORUL OFICIAL AL ROMÂNIEI, PARTEA I, Nr. 372/28.IV.2006

(2) Repartiția organelor, țesuturilor și celulelor de origine
umană prelevate la nivel național se efectuează de către
Agenția Națională de Transplant, în funcție de regulile
stabilite de aceasta privind alocarea organelor, țesuturilor și
celulelor de origine umană în cadrul sistemului de
transplant din România.
(3) În condițiile în care pe teritoriul național nu există
nici un primitor compatibil cu organele, țesuturile și celulele
de origine umană disponibile, acestea pot fi alocate în
rețeaua internațională de transplant, pe baza unei
autorizații speciale emise de Agenția Națională de
Transplant, conform modelului prevăzut în anexa nr. 7
(4) Țesuturile și celulele de origine umană prelevate pot
fi utilizate imediat pentru transplant sau pot fi procesate și
depozitate în băncile de țesuturi și celule, acreditate sau
agreate de Agenția Națională de Transplant.
(5) Transplantul de țesuturi sau celule de origine umană
se efectuează numai din băncile acreditate sau agreate de
Agenția Națională de Transplant.
(6) Fiecare prelevare de organ, țesut sau celulă de
origine umană este anunțată imediat și înregistrată în
Registrul național de transplant, conform procedurilor
stabilite de Agenția Națională de Transplant.
(7) Medicii care au efectuat prelevarea de organe și
țesuturi de la o persoană decedată vor asigura restaurarea
cadavrului și a fizionomiei sale prin îngrijiri și mijloace
specifice, inclusiv chirurgicale dacă este necesar, în scopul
obținerii unei înfățișări demne a corpului defunctului.
(8) Prelevarea de organe, țesuturi și celule de origine
umană, în cazuri medico-legale, se face numai cu
consimțământul medicului legist și nu trebuie să
compromită rezultatul autopsiei medico-legale, conform
modelului prevăzut în anexa nr. 8.
(9) Introducerea sau scoaterea din țară de organe,
țesuturi, celule de origine umană se face numai pe baza
autorizației speciale emise de Agenția Națională de
Transplant, după modelul prevăzut în anexa nr. 7,
respectiv anexa nr. 9, conform legislației vamale.
(10) Se interzice divulgarea oricărei informații privind
identitatea donatorului cadavru, precum și a primitorului,
exceptând cazurile în care familia donatorului, respectiv
primitorul sunt de acord, precum și cazurile în care
declararea identității este obligatorie prin lege. Datele
privind donatorul și receptorul, inclusiv informațiile genetice,
la care pot avea acces terțe părți, vor fi comunicate sub
anonimat, astfel încât nici donatorul, nici receptorul să nu
poată fi identificați.
(11) Agenția Națională de Transplant poate acorda
servicii funerare și/sau transportul cadavrului, în cazul
donatorilor de la care s-au prelevat organe și/sau țesuturi
și/sau celule.
(12) După fiecare prelevare de organe, țesuturi și/sau
celule de la donatorii cadavru se vor completa, cu datele
din momentul prelevării, Fișa de declarare a donatorului și
Fișa de prelevare de organe și țesuturi, prevăzute în anexa
nr. 10.
(13) Agenția Națională de Transplant stabilește un
sistem de vigilență pentru raportarea, investigarea,
înregistrarea și transmiterea informațiilor despre incidentele
grave și reacțiile adverse severe care pot influența calitatea
și siguranța organelor, țesuturilor și celulelor, ce pot fi
datorate procurării, testării, procesării, stocării și distribuției
acestora, astfel încât orice reacție adversă severă
observată în timpul sau după procedura de transplant ar
putea fi legată de calitatea și siguranța organelor,
țesuturilor și celulelor.

CAPITOLUL III
Transplantul de organe, țesuturi și celule
de origine umană
Art. 149. — Transplantul de organe, țesuturi și celule
de origine umană se efectuează numai în scop terapeutic.
Art. 150. — Transplantul de organe, țesuturi și celule
de origine umană se efectuează cu consimțământul scris al
primitorului, după ce acesta a fost informat asupra riscurilor
și beneficiilor procedeului, conform modelului prevăzut în
anexa nr. 11.
Art. 151. — (1) În cazul în care primitorul este în
imposibilitatea de a-și exprima consimțământul, acesta
poate fi dat în scris de către unul din membrii familiei sau
de către reprezentantul legal al acestuia, conform modelului
prevăzut în anexa nr. 11.
(2) În cazul primitorului aflat în imposibilitatea de a-și
exprima consimțământul, transplantul se poate efectua fără
consimțământul prevăzut anterior dacă, datorită unor
împrejurări obiective, nu se poate lua legătura în timp util
cu familia ori cu reprezentantul legal al acestuia, iar
întârzierea ar conduce inevitabil la decesul pacientului.
(3) Situația descrisă la alin. (2) va fi consemnată de
medicul șef de secție și de medicul curant al pacientului,
în formularul prevăzut în anexa nr. 12.
Art. 152. — În cazul minorilor sau persoanelor lipsite de
capacitate de exercițiu, consimțământul va fi dat de părinți
sau de celelalte persoane care au calitatea de ocrotitor
legal al acestora, după caz, conform modelului prevăzut în
anexa nr. 13.
CAPITOLUL IV
Finanțarea activității de transplant
Art. 153. — Costul investigațiilor, spitalizării, intervențiilor
chirurgicale, medicamentelor, materialelor sanitare, al
îngrijirilor postoperatorii, precum și cheltuielile legate de
coordonarea de transplant se pot deconta după cum
urmează:
a) din bugetul Fondului național unic de asigurări
sociale de sănătate, pentru pacienții incluși în Programul
național de transplant;
b) de la bugetul de stat, pentru pacienții incluși în
Programul național de transplant;
c) prin contribuția personală a pacientului sau, pentru el,
a unui sistem de asigurări voluntare de sănătate;
d) donații și sponsorizări de la persoane fizice sau
juridice, organizații neguvernamentale ori alte organisme
interesate.
CAPITOLUL V
Sancțiuni
Art. 154. — Organizarea și efectuarea prelevării de
organe, țesuturi și/sau celule de origine umană, în scopul
transplantului, în alte condiții decât cele prevăzute de
prezentul titlu, constituie infracțiune și se pedepsește
conform legii penale.
Art. 155. — Prelevarea sau transplanul de organe
și/sau țesuturi și/sau celule de origine umană fără
consimțământ dat în condițiile prezentului titlu constituie
infracțiune și se pedepsește cu închisoare de la 5 la 7 ani.
Art. 156. — Fapta persoanei care a dispus sau a
efectuat prelevarea atunci când prin aceasta se compromite
o autopsie medico-legală, solicitată în condițiile legii,
constituie infracțiune și se pedepsește cu închisoare de la
1 la 3 ani.
Art. 157. — (1) Constituie infracțiune și se pedepsește
cu închisoare de la 3 la 5 ani fapta persoanei de a dona

MONITORUL OFICIAL AL ROMÂNIEI, PARTEA I, Nr. 372/28.IV.2006
organe și/sau țesuturi și/sau celule de origine umană, în
scopul obținerii de foloase materiale sau de altă natură,
pentru sine sau pentru altul.
(2) Determinarea cu rea-credință sau constrângerea unei
persoane să doneze organe și/sau țesuturi și/sau celule de
origine umană constituie infracțiune și se pedepsește cu
închisoare de la 3 la 10 ani.
(3) Publicitatea în folosul unei persoane, în scopul
obținerii de organe și/sau țesuturi și/sau celule de origine
umană, precum și publicarea sau mediatizarea unor
anunțuri privind donarea de organe și/sau țesuturi și/sau
celule umane în scopul obținerii unor avantaje materiale
sau de altă natură pentru sine, familie ori terțe persoane
fizice sau juridice constituie infracțiune și se pedepsește cu
închisoare de la 2 la 7 ani.
Art. 158. — (1) Organizarea și/sau efectuarea prelevării
de organe și/sau țesuturi și/sau celule de origine umană
pentru transplant, în scopul obținerii unui profit material
pentru donator sau organizator, constituie infracțiunea de
trafic de organe și/sau țesuturi și/sau celule de origine
umană și se pedepsește cu închisoare de la 3 la 10 ani.
(2) Cu aceeași pedeapsă se sancționează și
cumpărarea de organe, țesuturi și/sau celule de origine
umană, în scopul revânzării, în vederea obținerii unui profit.
(3) Tentativa se pedepsește.
Art. 159. — Introducerea sau scoaterea din țară de
organe, țesuturi, celule de origine umană fără autorizația
specială emisă de Agenția Națională de Transplant
constituie infracțiune și se pedepsește cu închisoare de la
3 la 10 ani.
CAPITOLUL VI
Dispoziții tranzitorii și finale
Art. 160. — (1) Prelevarea și transplantul de organe,
țesuturi și celule de origine umană se efectuează de către
medici de specialitate, în unități sanitare publice sau private
autorizate de Ministerul Sănătății Publice și acreditate, la
propunerea Agenției Naționale de Transplant.
(2) Condițiile de acreditare a unităților sanitare prevăzute
la alin. (1) sunt stabilite de Agenția Națională de
Transplant, iar acreditarea se face prin ordin al ministrului
sănătății publice. Criteriile de acreditare vor fi stabilite prin
normele metodologice de aplicare a prezentului titlu, în
conformitate cu legislația europeană în domeniu.
(3) Agenția Națională de Transplant poate suspenda sau
revoca acreditarea în cazul în care inspecțiile efectuate
împreună cu autoritatea națională competentă în domeniul
securității sanitare a produselor de origine umană pentru
utilizare terapeutică constată că unitatea sanitară respectivă
nu respectă prevederile legale în vigoare. Inspecțiile vor fi
efectuate periodic, iar intervalul dintre două inspecții nu
trebuie să depășească 2 ani.
(4) Unitățile sanitare acreditate vor stabili un sistem de
identificare a fiecărui act de donare, prin intermediul unui
cod unic, precum și fiecărui produs asociat cu el. Pentru
țesuturi și celule este necesară etichetarea codificată care
să permită stabilirea unei legături de la donator la primitor
și invers. Informațiile vor fi păstrate cel puțin 30 de ani.
(5) Unitățile sanitare acreditate pentru activitatea de
procesare și/sau utilizare de țesuturi și/sau celule vor
păstra o înregistrare a activității lor, incluzând tipurile și
cantitățile de țesuturi și/sau celule procurate, testate,
conservate, depozitate, distribuite sau casate, precum și
originea și destinația acestor țesuturi și/sau celule pentru
utilizare umană. Ele vor trimite anual un raport de activitate
Agenției Naționale de Transplant.

23

Art. 161. — Unitățile sanitare acreditate pentru
activitatea de transplant tisular și/sau celular vor trebui să
desemneze o persoană responsabilă pentru asigurarea
calității țesuturilor și/sau celulelor procesate și/sau utilizate
în conformitate cu legislația europeană și cea română în
domeniu. Standardul de instruire profesională a acestei
persoane va fi stabilit prin norme.
Art. 162. — Normele metodologice de aplicare a
prezentului titlu vor fi elaborate în termen de 90 de zile de
la publicarea legii și vor fi aprobate prin ordin al ministrului
sănătății publice.
Art. 163. — Anexele nr. 1—13 fac parte integrantă din
prezenta lege.
Art. 164. — La data intrării în vigoare a prezentului titlu,
Legea nr. 2/1998 privind prelevarea și transplantul de
țesuturi și organe umane, publicată în Monitorul Oficial al
României, Partea I, nr. 8 din 13 ianuarie 1998, cu
modificările ulterioare, și art. 17 alin. (3), art. 21, 23 și 25
din Legea nr. 104/2003 privind manipularea cadavrelor
umane și prelevarea organelor și țesuturilor de la cadavre
în vederea transplantului, publicată în Monitorul Oficial al
României, Partea I, nr. 222 din 3 aprilie 2003, cu
modificările și completările ulterioare, se abrogă.
Prevederile prezentului titlu transpun Directiva 23/2004/CE
a Parlamentului European și a Consiliului din 31 martie
2004 asupra stabilirii standardelor de calitate și siguranță
asupra donării, procurării, testării, procesării, conservării,
depozitării și distribuirii țesuturilor și celulelor umane.

TITLUL VII
Spitalele
CAPITOLUL I
Dispoziții generale
Art. 165. — (1) Spitalul este unitatea sanitară cu paturi,
de utilitate publică, cu personalitate juridică, ce furnizează
servicii medicale.
(2) Spitalul poate fi public, public cu secții private sau
privat. Spitalele de urgență se înființează și funcționează
numai ca spitale publice.
(3) Secțiile private ale spitalelor publice sau spitalele
private pot furniza servicii medicale cu plată.
(4) Serviciile medicale acordate de spital pot fi
preventive, curative, de recuperare și/sau paleative.
(5) Spitalele participă la asigurarea stării de sănătate a
populației.
(6) Competențele pe tipuri de spitale se stabilesc în
conformitate cu criteriile Comisiei Naționale de Acreditare a
Spitalelor și se aprobă prin ordin al ministrului sănătății
publice, iar pentru spitalele din subordinea ministerelor și
instituțiilor cu rețea sanitară proprie și cu avizul ministrului
de resort sau al conducătorului instituției.
Art. 166. — (1) Activitățile organizatorice și funcționale
cu caracter medico-sanitar din spitale sunt reglementate și
supuse controlului Ministerului Sănătății Publice, iar în
spitalele din subordinea ministerelor și instituțiilor cu rețea
sanitară proprie, controlul este efectuat de structurile
specializate ale acestora.
(2) Spitalul poate furniza servicii medicale numai dacă
funcționează în condițiile autorizației de funcționare, în caz
contrar, activitatea spitalelor se suspendă, potrivit normelor
aprobate prin ordin al ministrului sănătății publice.
Art. 167. — (1) În spital se pot desfășura și activități
de învățământ medico-farmaceutic, postliceal, universitar și
postuniversitar, precum și activități de cercetare științifică
medicală. Aceste activități se desfășoară sub îndrumarea

24

MONITORUL OFICIAL AL ROMÂNIEI, PARTEA I, Nr. 372/28.IV.2006

personalului didactic care este integrat în spital. Activitățile
de învățământ și cercetare vor fi astfel organizate încât să
consolideze calitatea actului medical, cu respectarea
drepturilor pacienților, a eticii și deontologiei medicale.
(2) Colaborarea dintre spitale și instituțiile de învățământ
superior medical, respectiv unitățile de învățământ medical,
se desfășoară pe bază de contract, încheiat conform
metodologiei aprobate prin ordin comun al ministrului
sănătății publice și al ministrului educației și cercetării.
(3) Cercetarea științifică medicală se efectuează pe
bază de contract de cercetare, încheiat între spital și
finanțatorul cercetării.
(4) Spitalele au obligația să desfășoare activitatea de
educație medicală și cercetare (EMC) pentru medici,
asistenți medicali și alt personal. Costurile acestor activități
sunt suportate de personalul beneficiar. Spitalul clinic poate
suporta astfel de costuri, în condițiile alocărilor bugetare.
Art. 168. — (1) Spitalul asigură condiții de investigații
medicale, tratament, cazare, igienă, alimentație și de
prevenire a infecțiilor nozocomiale, conform normelor
aprobate prin ordin al ministrului sănătății publice.
(2) Spitalul răspunde, în condițiile legii, pentru calitatea
actului medical, pentru respectarea condițiilor de cazare,
igienă, alimentație și de prevenire a infecțiilor nozocomiale,
precum și pentru acoperirea prejudiciilor cauzate pacienților.
Art. 169. — (1) Ministerul Sănătății Publice
reglementează și aplică măsuri de creștere a eficienței și
calității serviciilor medicale și de asigurare a accesului
echitabil al populației la serviciile medicale.
(2) Pentru asigurarea dreptului la ocrotirea sănătății,
Ministerul Sănătății Publice propune, o dată la 3 ani, Planul
național de paturi, care se aprobă prin hotărâre a
Guvernului.
Art. 170. — (1) Orice spital are obligația de a acorda
primul ajutor și asistență medicală de urgență oricărei
persoane care se prezintă la spital, dacă starea sănătății
persoanei este critică. După stabilizarea funcțiilor vitale,
spitalul va asigura, după caz, transportul obligatoriu
medicalizat la o altă unitate medico-sanitară de profil.
(2) Spitalul va fi în permanență pregătit pentru
asigurarea asistenței medicale în caz de război, dezastre,
atacuri teroriste, conflicte sociale și alte situații de criză și
este obligat să participe cu toate resursele la înlăturarea
efectelor acestora.
(3) Cheltuielile efectuate de unitățile spitalicești, în
cazurile menționate la alin. (2), se rambursează de la
bugetul de stat, prin bugetele ministerelor sau instituțiilor în
rețeaua cărora funcționează, prin hotărâre a Guvernului, în
termen de maximum 30 de zile de la data încetării cauzei
care le-a generat.
CAPITOLUL II
Organizarea și funcționarea spitalelor
Art. 171. — (1) Spitalele se organizează și
funcționează, pe criteriul teritorial, în spitale regionale,
spitale județene și spitale locale (municipale, orășenești sau
comunale).
(2) Spitalele se organizează și funcționează, în funcție
de specificul patologiei, în spitale generale, spitale de
urgență, spitale de specialitate și spitale pentru bolnavi cu
afecțiuni cronice.
(3) Spitalele se organizează și funcționează, în funcție
de regimul proprietății, în:
a) spitale publice, organizate ca instituții publice;
b) spitale private, organizate ca persoane juridice de
drept privat;
c) spitale publice în care funcționează și secții private.

(4) Din punct de vedere al învățământului și al cercetării
științifice medicale, spitalele pot fi:
a) spitale clinice cu secții universitare;
b) institute.
Art. 172. — (1) În înțelesul prezentului titlu, termenii și
noțiunile folosite au următoarele semnificații:
a) spitalul regional — spitalul clinic județean care deține
competențele și resursele umane și materiale suplimentare
necesare, în vederea asigurării îngrijirilor medicale complete
pentru cazurile medicale complexe, mai ales în cazul
urgențelor și al pacienților aflați în stare critică, pentru
cazurile ce nu pot fi rezolvate la nivel local, în spitalele
municipale și orășenești, la nivelul județului respectiv,
precum și pentru toate cazurile din județele arondate, ce
nu pot fi rezolvate complet la nivelul spitalelor județene, din
cauza lipsei de resurse materiale și/sau umane sau din
cauza complexității cazului, în conformitate cu protocoalele
în vigoare;
b) spitalul județean — spitalul general organizat în
reședința de județ, cu o structură complexă de specialități
medico-chirurgicale, cu unitate de primire urgențe, care
asigură urgențele medico-chirurgicale și acordă asistență
medicală de specialitate, inclusiv pentru cazurile grave din
județ care nu pot fi rezolvate la nivelul spitalelor locale;
c) spitalul local — spitalul general care acordă asistență
medicală de specialitate în teritoriul unde funcționează,
respectiv municipiu, oraș, comună;
d) spitalul de urgență — spitalul care dispune de o
structură complexă de specialități, dotare cu aparatură
medicală corespunzătoare, personal specializat, având
amplasament și accesibilitate pentru teritorii extinse. În
structura spitalului de urgență funcționează obligatoriu o
structură de urgență (U.P.U., C.P.U.) care, în funcție de
necesități, poate avea și un serviciu mobil de urgență —
reanimare și transport medicalizat;
e) spitalul general — spitalul care are organizate în
structură, de regulă, două dintre specialitățile de bază,
respectiv medicină internă, pediatrie, obstetrică-ginecologie,
chirurgie generală;
f) spitalul de specialitate — spitalul care asigură
asistență medicală într-o specialitate în conexiune cu alte
specialități complementare;
g) spitalul pentru bolnavi cu afecțiuni cronice — spitalul în
care durata de spitalizare este prelungită datorită
specificului patologiei. Bolnavii cu afecțiuni cronice și
probleme sociale vor fi preluați de unitățile de asistență
medico-sociale, precum și de așezămintele de asistență
socială prevăzute de lege, după evaluarea medicală;
h) spitalul clinic — spitalul care are în componență secții
clinice universitare care asigură asistență medicală,
desfășoară activitate de învățământ, cercetare științificămedicală și de educație continuă, având relații contractuale
cu o instituție de învățământ medical superior acreditată.
Institutele, centrele medicale și spitalele de specialitate,
care au în componență o secție clinică universitară sunt
spitale clinice. Pentru activitatea medicală, diagnostică și
terapeutică, personalul didactic este în subordinea
administrației spitalului, în conformitate cu prevederile
contractului de muncă;
i) secțiile clinice universitare — secțiile de spital în care
se desfășoară activități de asistență medicală, învățământ
medical, cercetare științifică-medicală și de educație
medicală continuă (EMC). În aceste secții este încadrat cel
puțin un cadru didactic universitar, prin integrare clinică.
Pentru activitatea medicală, diagnostică și terapeutică,
personalul didactic este în subordinea administrației
spitalului, în conformitate cu prevederile contractului de
muncă;

MONITORUL OFICIAL AL ROMÂNIEI, PARTEA I, Nr. 372/28.IV.2006
j) institutele și centrele medicale clinice — unități de
asistență medicală de specialitate în care se desfășoară și
activitate de învățământ și cercetare științifică-medicală, de
îndrumare și coordonare metodologică pe domeniile lor de
activitate, precum și de educație medicală continuă; pentru
asistența medicală de specialitate se pot organiza centre
medicale în care nu se desfășoară activitate de învățământ
medical și cercetare științifică;
k) unitățile de asistență medico-sociale — instituții publice
specializate, în subordinea autorităților administrației publice
locale, care acordă servicii de îngrijire, servicii medicale,
precum și servicii sociale persoanelor cu nevoi medicosociale;
l) sanatoriul — unitatea sanitară cu paturi care asigură
asistență medicală utilizând factori curativi naturali asociați
cu celelalte procedee, tehnici și mijloace terapeutice;
m) preventoriul — unitatea sanitară cu paturi care
asigură prevenirea și combaterea tuberculozei la copii și
tineri, precum și la bolnavii de tuberculoză stabilizați clinic
și necontagioși;
n) centrele de sănătate — unități sanitare cu paturi care
asigură asistență medicală de specialitate pentru populația
din mai multe localități apropiate, în cel puțin două
specialități.
(2) În sensul prezentului titlu, în categoria spitalelor se
includ și următoarele unități sanitare cu paturi: institute și
centre medicale, sanatorii, preventorii, centre de sănătate și
unități de asistență medico-socială.
Art. 173. — (1) Structura organizatorică a unui spital
poate cuprinde, după caz: secții, laboratoare, servicii de
diagnostic și tratament, compartimente, servicii sau birouri
tehnice, economice și administrative, serviciu de asistență
prespitalicească și transport urgențe, structuri de primiri
urgențe și alte structuri aprobate prin ordin al ministrului
sănătății publice.
(2) Spitalele pot avea în componența lor structuri care
acordă servicii ambulatorii de specialitate, servicii de
spitalizare de zi, îngrijiri la domiciliu, servicii paraclinice
ambulatorii. Furnizarea acestor servicii se negociază și se
contractează în mod distinct cu casele de asigurări de
sănătate sau cu terți în cadrul asistenței medicale spitalicești
sau din fondurile alocate pentru serviciile respective.
Art. 174. — (1) Spitalele publice se înființează și,
respectiv, se desființează prin hotărâre a Guvernului,
inițiată de Ministerul Sănătății Publice, cu avizul consiliului
local, respectiv județean, după caz.
(2) Spitalele din rețeaua sanitară proprie a ministerelor
și instituțiilor, altele decât cele ale Ministerului Sănătății
Publice, se înființează și, respectiv, se desființează prin
hotărâre a Guvernului, inițiată de ministerul sau instituția
publică respectivă, cu avizul Ministerului Sănătății Publice.
(3)
Structura
organizatorică,
reorganizarea,
restructurarea, schimbarea sediului și a denumirilor pentru
spitalele publice se aprobă prin ordin al ministrului sănătății
publice, la propunerea conducerii spitalelor, prin autoritățile
de sănătate publică, cu avizul consiliului județean sau al
consiliului local, după caz. Structura organizatorică a
unităților sanitare din subordinea ministerelor și instituțiilor
cu rețea sanitară proprie se stabilește prin ordin al
ministrului, respectiv prin decizie a conducătorului instituției,
cu avizul Ministerului Sănătății Publice.
(4) Spitalele private se înființează sau se desființează cu
avizul Ministerului Sănătății Publice, în condițiile legii. Structura
organizatorică, reorganizarea, restructurarea și schimbarea
sediului și a denumirilor pentru spitalele private se fac cu
avizul Ministerului Sănătății Publice, în condițiile legii.

25

(5) Secția privată se poate organiza în structura oricărui
spital public. Condițiile de înființare, organizare și funcționare
se stabilesc prin ordin al ministrului sănătății publice.
(6) Se asimilează spitalelor private și unitățile sanitare
private
înființate
în
cadrul
unor
organizații
nonguvernamentale sau al unor societăți comerciale, care
acordă servicii medicale spitalicești.
Art. 175. — (1) Autorizația sanitară de funcționare se
emite în condițiile stabilite prin normele aprobate prin ordin
al ministrului sănătății publice și dă dreptul spitalului să
funcționeze. După obținerea autorizației sanitare de
funcționare, spitalul intră, la cerere, în procedura de
acreditare. Procedura de acreditare nu se poate extinde pe
o perioadă mai mare de 5 ani. Neobținerea acreditării în
termen de 5 ani de la emiterea autorizației de funcționare
conduce la desființarea spitalului în cauză.
(2) Acreditarea garantează faptul că spitalele funcționează
la standardele stabilite potrivit prezentului titlu, privind
acordarea serviciilor medicale și conexe actului medical,
certificând calitatea serviciilor de sănătate în conformitate cu
clasificarea spitalelor, pe categorii de acreditare.
(3) Acreditarea se acordă de Comisia Națională de
Acreditare a Spitalelor, instituție cu personalitate juridică, ce
funcționează în coordonarea primului-ministru, finanțată din
venituri proprii și subvenții acordate de la bugetul de stat.
(4) Componența, atribuțiile, modul de organizare și
funcționare ale Comisiei Naționale de Acreditare a
Spitalelor se aprobă prin hotărâre a Guvernului, la
propunerea Ministerului Sănătății Publice.
(5) Din Comisia Națională de Acreditare a Spitalelor vor
face parte reprezentanți ai Președinției, Guvernului,
Academiei Române, Colegiului Medicilor din România,
Ordinului Asistenților Medicali și Moașelor din România.
Membrii Comisiei Naționale de Acreditare a Spitalelor,
precum și rudele sau afinii acestora până la gradul
al IV-lea inclusiv sunt incompatibili cu calitatea de membru
în organele de conducere ale spitalelor și nu pot deține
cabinete sau clinici private.
(6) Pentru obținerea acreditării se percepe o taxă de
acreditare, al cărei nivel se aprobă prin ordin al Comisiei
Naționale de Acreditare a Spitalelor, la propunerea
ministrului sănătății publice.
(7) Veniturile încasate din activitatea de acreditare sunt
venituri proprii ale Comisiei Naționale de Acreditare a
Spitalelor, care urmează a fi utilizate pentru organizarea și
funcționarea Comisiei Naționale de Acreditare a Spitalelor,
în condițiile legii.
Art. 176. — (1) Procedurile, standardele și metodologia
de acreditare se elaborează de către Comisia Națională de
Acreditare a Spitalelor și se aprobă prin ordin al ministrului
sănătății publice.
(2) Lista cu unitățile spitalicești acreditate și categoria
acreditării se publică în Monitorul Oficial al României,
Partea I.
Art. 177. — (1) Acreditarea este valabilă 5 ani. Înainte
de expirarea termenului, spitalul solicită evaluarea în
vederea reacreditării.
(2) Reevaluarea unui spital se poate face și la
solicitarea Ministerului Sănătății Publice, a casei Naționale
de Asigurări de Sănătate sau, după caz, a ministerelor și
instituțiilor cu rețea sanitară proprie. Taxele legate de
reevaluare sunt suportate de solicitant.
(3) Dacă în urma evaluării se constată că nu mai sunt
îndeplinite standardele de acreditare, Comisia Națională de
Acreditare a Spitalelor acordă un termen pentru conformare
sau retrage acreditarea pentru categoria solicitată.

26

MONITORUL OFICIAL AL ROMÂNIEI, PARTEA I, Nr. 372/28.IV.2006
CAPITOLUL III
Conducerea spitalelor

Art. 178. — (1) Spitalul public este condus de un
manager, persoană fizică sau juridică.
(2) Managerul persoană fizică sau reprezentantul
desemnat de managerul persoană juridică trebuie să fie
absolvent al unei instituții de învățământ superior și al unor
cursuri de perfecționare în management sau management
sanitar, agreate de Ministerul Sănătății Publice și stabilite
prin ordin al ministrului sănătății publice.
(3) Managerul, persoană fizică sau juridică, încheie
contract de management cu Ministerul Sănătății Publice
sau cu ministerele, respectiv instituțiile cu rețea sanitară
proprie, după caz, pe o perioadă de 3 ani. Contractul de
management poate fi prelungit sau poate înceta înainte de
termen, în urma evaluării anuale efectuate pe baza
criteriilor de performanță stabilite prin ordin al ministrului
sănătății publice.
(4) Modelul contractului de management, în cuprinsul
căruia sunt prevăzuți și indicatorii de performanță a
activității, se aprobă prin ordin al ministrului sănătății
publice, cu consultarea ministerelor și instituțiilor cu rețea
sanitară proprie. Nivelul indicatorilor de performanță a
activității se stabilește anual de Ministerul Sănătății Publice,
respectiv de ministrul de resort, în funcție de subordonarea
spitalului. Contractul de management va avea la bază un
buget global negociat, a cărui execuție va fi evaluată
anual.
Art. 179. — (1) Ministerul Sănătății Publice, respectiv
Ministerul Transporturilor, Construcțiilor și Turismului
organizează concurs sau licitație publică, după caz, pentru
selecționarea managerului, respectiv a unei persoane juridice
care să asigure managementul unității sanitare, care va fi
numit prin ordin al ministrului sănătății publice sau, după
caz, al ministrului transporturilor, construcțiilor și turismului.
(2) Managerul persoană fizică va fi selectat prin concurs
de o comisie numită de ministrul sănătății publice sau,
după caz, de ministrul transporturilor, construcțiilor și
turismului, potrivit normelor aprobate prin ordin al ministrului
sănătății publice sau, după caz, al ministrului transporturilor,
construcțiilor și turismului, avizate de Ministerul Sănătății
Publice.
(3) Pentru spitalele din sistemul de apărare, ordine
publică, siguranță națională și autoritate judecătorească,
funcția de comandant/director general sau, după caz, de
manager se ocupă de o persoană numită de conducătorul
ministerului sau al instituției care are în structură spitalul,
conform reglementărilor proprii adaptate la specificul
prevederilor prezentului titlu.
(4) Selecția managerului persoană juridică se efectuează
prin licitație publică, conform dispozițiilor legii achizițiilor
publice.
Art. 180. — (1) Funcția de manager persoană fizică
este incompatibilă cu:
a) exercitarea oricăror alte funcții salarizate, nesalarizate
sau/și indemnizate inclusiv în cadrul unei autorități
executive, legislative ori judecătorești;
b) exercitarea oricărei activități sau oricărei alte funcții
de manager, inclusiv cele neremunerate;
c) exercitarea unei activități sau a unei funcții de
membru în structurile de conducere ale unei alte unități
spitalicești;
d) exercitarea oricărei funcții în cadrul organizațiilor
sindicale sau patronale de profil.
(2) Constituie conflict de interese deținerea de către
manager persoană fizică, manager persoană juridică ori
reprezentant al persoanei juridice de părți sociale, acțiuni

sau interese la societăți comerciale ori organizații
nonguvernamentale care stabilesc relații comerciale cu
spitalul la care persoana în cauză exercită sau intenționează
să exercite funcția de manager. Dispoziția de mai sus se
aplică și în cazurile în care astfel de părți sociale, acțiuni
sau interese sunt deținute de către rudele ori afinii până la
gradul al IV-lea inclusiv ale persoanei în cauză.
(3) Incompatibilitățile și conflictul de interese sunt
aplicabile atât persoanei fizice, cât și reprezentantului
desemnat al persoanei juridice care exercită sau
intenționează să exercite funcția de manager de spital.
(4) Dacă managerul selectat prin concurs ori
reprezentantul desemnat al persoanei juridice selectate în
urma licitației se află în stare de incompatibilitate sau în
conflict de interese, acesta este obligat să înlăture motivele
de incompatibilitate ori de conflict de interese în termen de
30 de zile de la apariția acestora. În caz contrar, contractul
de management este reziliat de plin drept. Ministerul
Sănătății Publice sau, după caz, ministerul ori instituția
publică semnatară a contractului de management va putea
cere persoanelor în cauză despăgubiri, conform clauzelor
contractului de management.
(5) Persoanele care îndeplinesc funcția de manager la
spitalele și celelalte unități sanitare care au sub 400 de
paturi, cu excepția spitalelor din subordinea Ministerului
Transporturilor, Construcțiilor și Turismului, pot desfășura
activitate medicală în instituția respectivă.
Art. 181. — Atribuțiile managerului sunt stabilite prin
contractul de management.
Art. 182. — În domeniul politicii de personal și al
structurii organizatorice managerul are, în principal,
următoarele atribuții:
a) stabilește și aprobă numărul de personal, pe categorii
și locuri de muncă, în funcție de normativul de personal în
vigoare;
b) aprobă organizarea concursurilor pentru posturile
vacante, numește și eliberează din funcție personalul
spitalului;
c) aprobă programul de lucru, pe locuri de muncă și
categorii de personal;
d) propune structura organizatorică, reorganizarea,
schimbarea sediului și a denumirii unității, în vederea
aprobării de către Ministerul Sănătății Publice sau, după
caz, de ministerele care au spitale în subordine ori în
administrare sau rețea sanitară proprie;
e) numește, conform art. 183, membrii comitetului director.
Art. 183. — (1) În cadrul spitalelor publice se
organizează și funcționează un comitet director, format din
managerul spitalului, directorul medical, directorul de
cercetare-dezvoltare pentru spitalele clinice, directorul
financiar-contabil și, după caz, directorul de îngrijiri, precum
și alți directori, potrivit normelor interne de organizare a
spitalelor. Ocuparea funcțiilor specifice comitetului director
se face prin concurs organizat de managerul spitalului.
(2) Pentru ministerele și instituțiile cu rețea sanitară
proprie, structura comitetului director se stabilește de către
acestea, în conformitate cu regulamentele interne proprii.
(3) Atribuțiile comitetului director sunt stabilite prin ordin
al ministrului sănătății publice.
(4) În spitalele clinice, directorul medical poate fi un
cadru didactic universitar medical.
Art. 184. — (1) Secțiile, laboratoarele și serviciile
medicale ale spitalului public sunt conduse de un șef de
secție, șef de laborator sau, după caz, șef de serviciu.
Aceste funcții se ocupă prin concurs sau examen, după
caz, în condițiile legii, organizat conform normelor aprobate
prin ordin al ministrului sănătății publice.
(2) În spitalele publice funcțiile de șef de secție, șef de
laborator, farmacist-șef, asistent medical șef sunt funcții de

MONITORUL OFICIAL AL ROMÂNIEI, PARTEA I, Nr. 372/28.IV.2006
conducere și vor putea fi ocupate numai de medici,
farmaciști, biologi, chimiști și biochimiști sau, după caz,
asistenți medicali, cu o vechime de cel puțin 5 ani în
specialitatea respectivă.
(3) Șefii de secție au ca atribuții îndrumarea și
realizarea activității de acordare a îngrijirilor medicale în
cadrul secției respective și răspund de calitatea actului
medical, precum și atribuțiile asumate prin contractul de
administrare.
(4) La numirea în funcție, șefii de secție, de laborator
sau de serviciu vor încheia cu spitalul public, reprezentat
de managerul acestuia, un contract de administrare cu o
durată de 3 ani, în cuprinsul căruia sunt prevăzuți indicatori
specifici de performanță. Contractul de administrare poate
fi prelungit și poate înceta înainte de termen, în principal,
în cazul neîndeplinirii indicatorilor specifici de performanță.
Pe perioada existenței contractului de administrare,
eventualul contract de muncă încheiat cu o altă instituție
publică din domeniul sanitar se suspendă. Conținutul
contractului și metodologia de încheiere a acestuia se vor
stabili prin ordin al ministrului sănătății publice. Dacă șeful
de secție selectat prin concurs se află în stare de
incompatibilitate sau conflict de interese, acesta este
obligat să le înlăture în termen de maximum 30 de zile
sub sancțiunea rezilierii unilaterale a contractului de
administrare.
(5) Calitatea de șef de secție este compatibilă cu
funcția de cadru didactic universitar.
(6) În secțiile clinice universitare funcția de șef de secție
se ocupă de cadrul didactic cu gradul cel mai mare de
predare, la recomandarea senatului sau a consiliului
profesoral al instituției de învățământ medical superior în
cauză.
(7) În cazul în care contractul de administrare, prevăzut
la alin. (4), nu se semnează în termen de 7 zile de la
emiterea recomandării, se va constitui o comisie de
mediere numită prin ordin al ministrului sănătății publice
sau, după caz, al ministrului transporturilor, construcțiilor și
turismului. În cazul în care conflictul nu se soluționează
într-un nou termen de 7 zile, postul va fi scos la concurs,
în condițiile legii.
(8) Pentru secțiile clinice, altele decât cele prevăzute la
alin. (6), precum și pentru secțiile neclinice condițiile de
participare la concurs vor fi stabilite prin ordin al ministrului
sănătății publice, iar în cazul spitalelor aparținând
ministerelor sau instituțiilor cu rețea sanitară proprie,
condițiile de participare la concurs vor fi stabilite prin ordin
al ministrului, respectiv prin decizie a conducătorului
instituției, cu avizul Ministerului Sănătății Publice. În cazul în
care la concurs nu se prezintă nici un candidat în termenul
legal, managerul spitalului public va delega un alt medic în
funcția de șef de secție, pe o perioadă de până la 6 luni,
după care se vor repeta procedurile prevăzute la alin. (1).
(9) Șefii de secție vor face publice, prin declarație pe
propria răspundere, afișată pe site-ul spitalului și al
autorității de sănătate publică teritorială sau pe site-ul
Ministerului Sănătății Publice ori, după caz, al Ministerului
Transporturilor, Construcțiilor și Turismului pentru unitățile
sanitare subordonate acestuia, legăturile de rudenie până
la gradul al IV-lea inclusiv cu personalul angajat în secția
pe care o conduce.
(10) Medicii care împlinesc vârsta de pensionare după
dobândirea funcției de manager de spital, director medical
sau șef de secție vor fi pensionați conform legii. Medicii în
vârstă de cel puțin 65 de ani nu pot participa la concurs și
nu pot fi numiți în nici una dintre funcțiile de manager de
spital, director medical sau șef de secție.

27

(11) În spitalele clinice, profesorii universitari pot ocupa
funcții de șef de secție până la vârsta de 70 de ani, cu
avizul Colegiului Medicilor din România și cu aprobarea
ministrului sănătății publice.
(12) Dispozițiile art. 180 alin. (1) lit. b)—d) referitoare la
incompatibilități, conflicte de interese și sancțiunea rezilierii
contractului de administrare se aplică și șefilor de secție,
de laborator sau de serviciu din spitalele publice.
Art. 185. — (1) În cadrul spitalelor publice funcționează
un consiliu etic, un consiliu medical și un consiliu științific,
pentru spitalele clinice și institutele și centrele medicale
clinice. Directorul medical este președintele consiliului medical.
Directorul științific este președintele consiliului științific.
(2) Componența și atribuțiile consiliului etic și ale
consiliului științific se stabilesc prin ordin al ministrului
sănătății publice.
(3) Consiliul medical este alcătuit din șefii de secții, de
laboratoare, farmacistul-șef și asistentul șef.
(4) Principalele atribuții ale consiliului medical sunt
următoarele:
a) îmbunătățirea standardelor clinice și a modelelor de
practică în scopul acordării de servicii medicale de calitate
în scopul creșterii gradului de satisfacție a pacienților;
b) monitorizarea și evaluarea activității medicale
desfășurate în spital în scopul creșterii performanțelor
profesionale și utilizării eficiente a resurselor alocate;
c) elaborarea proiectului de plan de achiziții al spitalului
în limita bugetului estimat;
d) întărirea disciplinei economico-financiare.
Art. 186. — (1) În cadrul spitalului public funcționează
un consiliu consultativ, care are rolul de a dezbate
principalele probleme de strategie și de organizare și
funcționare a spitalului și de a face recomandări
managerilor spitalului în urma dezbaterilor.
(2) Membrii consiliului consultativ sunt:
a) 2 reprezentanți ai Ministerului Sănătății Publice sau ai
autorității de sănătate publică, cu personalitate juridică
pentru spitalele din subordinea Ministerului Sănătății Publice;
b) 2 reprezentanți ai ministerelor și instituțiilor cu rețea
sanitară proprie pentru spitalele aflate în subordinea
acestora;
c) 2 reprezentanți numiți de consiliul județean ori local,
respectiv de Consiliul General al Municipiului București,
dintre care unul specialist în finanțe publice locale, pentru
spitalele aflate în administrarea consiliilor județene sau
locale, după caz;
d) managerul spitalului public;
e) 2 reprezentanți ai universității sau facultății de
medicină, pentru spitalele clinice, institutele și centrele
medicale clinice;
f) 2 reprezentanți ai mediului de afaceri, nominalizați de
patronatele reprezentantive la nivel național pentru spitalele
din rețeaua Ministerului Sănătății Publice.
(3) Reprezentanții sindicatelor legal constituite în unitate,
afiliate federațiilor sindicale semnatare ale contractului
colectiv de muncă la nivel de ramură sanitară, au statut de
invitați permanenți la ședințele consiliului consultativ.
(4) Membrii consiliului consultativ al spitalului public se
numesc prin ordin al ministrului sănătății publice după
nominalizarea acestora de către instituțiile enumerate la
alin. (2) lit. a)—c) și e). O persoană nu poate fi membru
decât într-un singur consiliu consultativ al unui spital public.
(5) Consiliul consultativ se întrunește, în ședință
ordinară, cel puțin o dată la 3 luni, precum și ori de câte
ori va fi nevoie, în ședințe extraordinare. Deciziile
consiliului se iau în prezența a cel puțin două treimi din
numărul membrilor săi, cu majoritatea absolută a membrilor
prezenți.

28

MONITORUL OFICIAL AL ROMÂNIEI, PARTEA I, Nr. 372/28.IV.2006

(6) Pentru ministerele și instituțiile cu rețea sanitară proprie,
componența consiliului consultativ se stabilește conform
reglementărilor proprii, prin ordin sau decizie, după caz.
(7) Dispozițiile art. 180 alin. (3) referitoare la conflicte
de interese se aplică și membrilor consiliului consultativ.
Art. 187. — (1) Persoanele din conducerea spitalului
public, respectiv managerul, membrii comitetului director, șefii
de secție, de laborator sau de serviciu și membrii consiliului
consultativ, au obligația de a depune o declarație de interese,
precum și o declarație cu privire la incompatibilitățile
prevăzute la art. 180, în termen de 15 zile de la numirea în
funcție, la Ministerul Sănătății Publice sau, după caz, la
ministerele și instituțiile cu rețea sanitară proprie.
(2) Declarația prevăzută la alin. (1) se actualizează ori
de câte ori intervin modificări în situația persoanelor în
cauză; actualizarea se face în termen de 30 de zile de la
data apariției modificării, precum și a încetării funcțiilor sau
activităților.
(3) Declarațiile se afișează pe site-ul spitalului.
(4) Modelul declarației de interese și cel al declarației
referitoare la incompatibilități se aprobă prin ordin al
ministrului sănătății publice.
(5) În condițiile prevăzute la alin. (1) și (2), persoanele
din conducerea spitalului au obligația de a depune și o
declarație de avere, al cărei model se aprobă prin ordin al
ministrului sănătății publice.
CAPITOLUL IV
Finanțarea spitalelor
Art. 188. — (1) Spitalele publice sunt instituții publice
finanțate integral din venituri proprii și funcționează pe
principiul autonomiei financiare. Veniturile proprii ale
spitalelor publice provin din sumele încasate pentru
serviciile medicale, alte prestații efectuate pe bază de
contract, precum și din alte surse, conform legii.
(2) Prin autonomie financiară se înțelege:
a) organizarea activității spitalului pe baza bugetului de
venituri și cheltuieli propriu, aprobat de conducerea unității
și cu acordul ordonatorului de credite ierarhic superior;
b) elaborarea bugetului propriu de venituri și cheltuieli,
pe baza evaluării veniturilor proprii din anul bugetar și a
repartizării cheltuielilor pe baza propunerilor fundamentate
ale secțiilor și compartimentelor din structura spitalului.
(3) Spitalele publice au obligația de a asigura realizarea
veniturilor și de a fundamenta cheltuielile în raport cu
acțiunile și obiectivele din anul bugetar pe titluri, articole și
alineate, conform clasificației bugetare.
(4) Prevederile alin. (2) sunt aplicabile și în cadrul
ministerelor cu rețea sanitară proprie.
Art. 189. — (1) Contractul de furnizare de servicii
medicale al spitalului public cu casa de asigurări sociale de
sănătate reprezintă sursa principală a veniturilor în cadrul
bugetului de venituri și cheltuieli și se negociază de către
manager cu conducerea casei de asigurări sociale de
sănătate, în funcție de indicatorii stabiliți în contractul-cadru
de furnizare de servicii medicale.
(2) În cazul refuzului uneia dintre părți de a semna
contractul de furnizare de servicii medicale, se constituie o
comisie de mediere formată din reprezentanți ai Ministerului
Sănătății Publice, respectiv ai ministerului de resort, precum
și ai Casei Naționale de Asigurări de Sănătate, care, în
termen de maximum 10 zile, soluționează divergențele.
(3) Spitalele pot încheia contracte de furnizare de servicii
medicale și cu casele de asigurări de sănătate private.
Art. 190. — (1) Spitalele publice primesc, în completare,
sume de la bugetul de stat sau de la bugetele locale, care

vor fi utilizate numai pentru destinațiile pentru care au fost
alocate, după cum urmează:
a) de la bugetul de stat prin bugetul Ministerului
Sănătății Publice sau al ministerelor ori instituțiilor centrale
cu rețea sanitară proprie, precum și prin bugetul
Ministerului Educației și Cercetării, pentru spitalele clinice
cu secții universitare;
b) de la bugetul propriu al județului, pentru spitalele
județene;
c) de la bugetele locale, pentru spitalele de interes
județean sau local.
(2) de la bugetul de stat se asigură:
a) desfășurarea activităților cuprinse în programele
naționale de sănătate;
b) dotarea cu echipamente medicale, în condițiile legii;
c) investiții legate de construirea de noi spitale, inclusiv
pentru finalizarea celor aflate în execuție;
d) expertizarea, transformarea și consolidarea
construcțiilor grav afectate de seisme și de alte cazuri de
forță majoră;
e) modernizarea, transformarea și extinderea construcțiilor
existente, precum și efectuarea de reparații capitale;
f) activități specifice unităților și instituțiilor cu rețea
sanitară proprie;
g) activități didactice și de cercetare;
h) alte cheltuieli curente și de capital.
(3) Bugetele locale participă la finanțarea unor cheltuieli
de întreținere, gospodărire, reparații, consolidare, extindere
și modernizare a unităților sanitare publice, de interes
județean sau local, în limita creditelor bugetare aprobate cu
această destinație în bugetele locale.
(4) Spitalele publice pot realiza venituri suplimentare din:
a) donații și sponsorizări;
b) legate;
c) asocieri investiționale în domenii medicale ori de
cercetare medicală și farmaceutică;
d) închirierea unor spații medicale, echipamente sau
aparatură medicală către alți furnizori de servicii medicale,
în condițiile legii;
e) contracte privind furnizarea de servicii medicale
încheiate cu casele de asigurări private sau agenți economici;
f) editarea și difuzarea unor publicații cu caracter
medical;
g) servicii medicale, hoteliere sau de altă natură,
furnizate la cererea unor terți;
h) servicii de asistență medicală la domiciliu, furnizate
la cererea pacienților;
i) contracte de cercetare și alte surse;
j) alte surse, conform legii.
Art. 191. — (1) Proiectul bugetului de venituri și
cheltuieli al spitalului public se elaborează de către
comitetul director pe baza propunerilor fundamentate ale
conducătorilor secțiilor și compartimentelor din structura
spitalului, în conformitate cu normele metodologice
aprobate prin ordin al ministrului sănătății publice și cu
contractele colective de muncă, și se publică pe site-ul
Ministerului Sănătății Publice pentru unitățile subordonate,
al autorității de sănătate publică sau pe site-urile
ministerelor și instituțiilor sanitare cu rețele sanitare proprii,
după caz, în termen de 15 zile calendaristice de la
aprobarea lui.
(2) Pentru ministerele și instituțiile cu rețea sanitară
proprie, normele metodologice prevăzute la alin. (1) se
aprobă, prin ordin sau decizie, de conducătorul acestora,
cu avizul Ministerului Sănătății Publice.
(3) Bugetul de venituri și cheltuieli al spitalului public se
aprobă de ordonatorul de credite ierarhic superior, la
propunerea managerului spitalului.

MONITORUL OFICIAL AL ROMÂNIEI, PARTEA I, Nr. 372/28.IV.2006
(4) Bugetul de venituri și cheltuieli al spitalului public se
repartizează pe secțiile și compartimentele din structura
spitalului, nivelul acestora fiind indicator al contractului de
administrare.
(5) Execuția bugetului de venituri și cheltuieli se
urmărește pe secții și compartimente, fiind un indicator al
contractului încheiat între manager și șefii secțiilor și
compartimentelor din structura spitalului. Abaterile față de
indicatorii din contractul cu managerul se analizează și se
soluționează de conducerea spitalului cu conducerile
structurilor în cauză.
(6) Execuția bugetului de venituri și cheltuieli se
raportează lunar, respectiv trimestrial, unităților
deconcentrate cu personalitate juridică ale Ministerului
Sănătății Publice și, respectiv, ministerului sau instituției cu
rețea sanitară proprie, în funcție de subordonare, și se
publică pe site-ul Ministerului Sănătății Publice pentru
unitățile subordonate, al autorității de sănătate publică sau
pe site-urile ministerelor și instituțiilor sanitare cu rețele
sanitare proprii.
(7) Execuția bugetului de venituri și cheltuieli se
raportează lunar și trimestrial și consiliului local și/sau
județean, după caz, dacă beneficiază de finanțare din
bugetele locale.
(8) Unitățile deconcentrate cu personalitate juridică ale
Ministerului Sănătății Publice, respectiv direcțiile medicale
ori similare ale ministerelor și instituțiilor cu rețea sanitară
proprie analizează execuția bugetelor de venituri și
cheltuieli lunare și trimestriale și le înaintează Ministerului
Sănătății Publice, respectiv ministerului sau instituției cu
rețea sanitară proprie, după caz. Dacă se constată abateri
față de indicatorii din contractul de administrare, le
sesizează și fac propuneri, pe care le supun spre
aprobare conducerii Ministerului Sănătății Publice, respectiv
ministerului sau instituției cu rețea sanitară proprie.
Art. 192. — În cazul existenței unor datorii la data
încheierii contractului de management, acestea vor fi
evidențiate separat, stabilindu-se posibilitățile și intervalul în
care vor fi lichidate, în condițiile legii.
Art. 193. — (1) Auditul public intern se exercită de
către structura deconcentrată a Ministerului Sănătății
Publice pentru spitalele cu mai puțin de 400 de paturi, iar
pentru spitalele cu peste 400 de paturi, de către un
compartiment funcțional de audit la nivelul spitalului.
(2) Auditul public intern pentru spitalele aparținând
ministerelor și instituțiilor cu rețea sanitară proprie se
exercită în conformitate cu dispozițiile legale și cu
reglementările specifice ale acestora.
(3) Controlul asupra activității financiare a spitalului
public se face, în condițiile legii, de Curtea de Conturi,
Ministerul Sănătății Publice, de ministerele și instituțiile cu
rețea sanitară proprie sau de alte organe abilitate prin
lege.
Art. 194. — (1) Fondul de dezvoltare al spitalului se
constituie din următoarele surse:
a) cotă-parte din amortizarea calculată lunar și cuprinsă
în bugetul de venituri și cheltuieli al spitalului, cu păstrarea
echilibrului financiar;
b) sume rezultate din valorificarea bunurilor disponibile,
precum și din cele casate cu respectarea dispozițiilor
legale în vigoare;
c) sponsorizări cu destinația îdezvoltare“;
d) o cotă de 20% din excedentul bugetului de venituri
și cheltuieli înregistrat la finele exercițiului financiar;
e) sume rezultate din închirieri, în condițiile legii.
(2) Fondul de dezvoltare se utilizează pentru dotarea
spitalului.

29

(3) Soldul fondului de dezvoltare rămas la finele anului
se reportează în anul următor, fiind utilizat potrivit
destinației prevăzute la alin. (2).
Art. 195. — Decontarea contravalorii serviciilor medicale
contractate se face conform contractului de furnizare de
servicii medicale, pe bază de documente justificative, în
funcție de realizarea acestora, cu respectarea prevederilor
contractului-cadru privind condițiile acordării asistenței
medicale în cadrul sistemului asigurărilor sociale de sănătate.
Art. 196. — În cazul unor activități medicale sau
farmaceutice pentru care unitatea spitalicească nu are
specialiști competenți în astfel de activități sau manopere
medicale, se poate încheia un contract privind furnizarea
unor astfel de servicii medicale sau farmaceutice cu un
cabinet medical specializat, respectiv furnizor de servicii
farmaceutice ori cu o altă unitate medicală publică sau privată
acreditată. Unitățile spitalicești pot încheia contracte privind
furnizarea de servicii auxiliare necesare funcționării spitalului.
Art. 197. — (1) Salarizarea personalului de conducere
din spitalele publice, precum și a celorlalte categorii de
personal se stabilește potrivit legii.
(2) Salarizarea personalului din spitalele private se
stabilește prin negociere între părți.
CAPITOLUL V
Dispoziții tranzitorii și finale
Art. 198. — (1) Spitalul are obligația să înregistreze, să
stocheze, să prelucreze și să transmită informațiile legate
de activitatea sa, conform normelor aprobate prin ordin al
ministrului sănătății publice.
(2) Raportările se fac către Ministerul Sănătății Publice
și/sau unitățile deconcentrate cu personalitate juridică ale
Ministerului Sănătății Publice sau către ministerele și
instituțiile cu rețea sanitară proprie, după caz, și constituie
baza de date, la nivel național, pentru decizii majore de
politică sanitară și pentru raportările necesare organismelor
Uniunii Europene și Organizației Mondiale a Sănătății.
(3) Documentația primară, ca sursă a acestor date, se
păstrează, securizată și asigurată sub formă de document
scris și electronic, constituind arhiva spitalului, conform
reglementărilor legale în vigoare.
(4) Informațiile prevăzute la alin. (1), care constituie
secrete de stat și de serviciu, vor fi accesate și gestionate
conform standardelor naționale de protecție a informațiilor
clasificate.
Art. 199. — Ministerul Sănătății Publice, ministerele și
instituțiile cu rețea sanitară proprie vor lua măsuri pentru
reorganizarea spitalelor publice existente, în conformitate cu
prevederile prezentului titlu, în termen de maximum 180 de
zile de la data intrării în vigoare a acestuia.
Art. 200. — (1) Ministerul Sănătății Publice analizează
și evaluează periodic și ori de câte ori este nevoie sau la
sesizarea organelor abilitate ale statului performanțele
unităților sanitare publice cu paturi, care sunt în relații
contractuale cu casele de asigurări de sănătate, indiferent
de subordonarea lor sau de titularul dreptului de
administrare asupra lor, numind o comisie de evaluare.
(2) Pentru analiza și evaluarea spitalelor din rețelele
sanitare ale ministerelor sau instituțiilor, altele decât cele
ale Ministerului Sănătății Publice, comisia prevăzută la
alin. (1) va fi constituită prin ordin comun al ministrului
sănătății publice și ministrului sau conducătorului instituției
care are în subordine spitalul.
(3) La propunerea comisiei prevăzute la alin. (1) și (2),
managerul și consiliile consultative pot fi revocate prin ordin
al ministrului sănătății publice sau, după caz, prin ordin ori

30

MONITORUL OFICIAL AL ROMÂNIEI, PARTEA I, Nr. 372/28.IV.2006

decizie a miniștrilor și conducătorilor instituțiilor cu rețele
sanitare proprii, cu avizul ministrului sănătății publice.
(4) Pentru unitățile sanitare publice aparținând
ministerelor și instituțiilor cu rețea sanitară proprie
conducătorii acestora vor emite ordinele de revocare cu
avizul ministrului sănătății publice.
(5) Președinții consiliilor consultative și comitetelor
directoare interimare se numesc pe o perioadă de
maximum 6 luni, prin ordin al ministrului sănătății publice
sau, după caz, al conducătorilor instituțiilor și ministerelor
cu rețea sanitară proprie.
Art. 201. — (1) Imobilele din domeniul public al statului
sau al unor unități administrativ-teritoriale, aflate în
administrarea unor spitale publice, care se reorganizează și
devin disponibile, precum și aparatura medicală pot fi, în
condițiile legii, închiriate sau concesionate, după caz, unor
persoane fizice ori juridice, în scopul organizării și
funcționării unor spitale private sau pentru alte forme de
asistență medicală ori socială, în condițiile legii.
(2) Fac excepție de la prevederile alin. (1) spațiile
destinate desfășurării activității de învățământ superior
medical și farmaceutic uman.
(3) Sumele obținute în condițiile legii din închirierea
bunurilor constituie venituri proprii ale spitalului și se
utilizează pentru cheltuieli curente și de capital, în
conformitate cu bugetul de venituri și cheltuieli aprobat.
Art. 202. — Prevederile prezentului titlu se aplică și
spitalelor care aparțin ministerelor și instituțiilor cu rețea
sanitară proprie.
Art. 203. — Anual, ministrul sănătății publice va
prezenta Guvernului situația privind:
a) numărul de spitale, pe diferite categorii;
b) numărul de paturi de spital raportat la numărul de
locuitori;
c) gradul de dotare a spitalelor;
d) principalii indicatori de morbiditate și mortalitate;
e) situația acreditării spitalelor publice;
f) zonele și județele țării în care necesarul de servicii
medicale spitalicești nu este acoperit.
Art. 204. — Dacă în termen de un an de la înființarea
Comisei Naționale de Acreditare a Spitalelor spitalele
finanțate în condițiile art. 188 alin. (1) nu au început
procesul de acreditare sau de reacreditare, vor pierde
dreptul de a mai fi finanțate din aceste fonduri.
Art. 205. — Nerespectarea prevederilor prezentului titlu
atrage răspunderea disciplinară, contravențională, civilă sau
penală, după caz, în condițiile legii, a persoanelor vinovate.
Art. 206. — Numirea managerilor selectați prin concurs
se face în termen de maximum 90 de zile de la data
intrării în vigoare a prezentului titlu.
Art. 207. — La data intrării în vigoare a prezentului titlu,
Legea spitalelor nr. 270/2003, publicată în Monitorul Oficial
al României, Partea I, nr. 438 din 20 iunie 2003, cu
modificările și completările ulterioare, precum și orice alte
dispoziții contrare se abrogă.

TITLUL VIII
Asigurările sociale de sănătate
CAPITOLUL I
Dispoziții generale
Art. 208. — (1) Asigurările sociale de sănătate
reprezintă principalul sistem de finanțare a ocrotirii sănătății
populației care asigură accesul la un pachet de servicii de
bază pentru asigurați.

(2) Obiectivele sistemului de asigurări sociale de
sănătate sunt:
a) protejarea asiguraților față de costurile serviciilor
medicale în caz de boală sau accident;
b) asigurarea protecției asiguraților în mod universal,
echitabil și nediscriminatoriu în condițiile utilizării eficiente a
Fondului național unic de asigurări sociale de sănătate.
(3) Asigurările sociale de sănătate sunt obligatorii și
funcționează ca un sistem unitar, iar obiectivele menționate
la alin. (2) se realizează pe baza următoarelor principii:
a) alegerea liberă de către asigurați a casei de asigurări;
b) solidaritate și subsidiaritate în constituirea și utilizarea
fondurilor;
c) alegerea liberă de către asigurați a furnizorilor de
servicii medicale, de medicamente și de dispozitive
medicale, în condițiile prezentei legi și ale contractului-cadru;
d) descentralizarea și autonomia în conducere și
administrare;
e) participarea obligatorie la plata contribuției de
asigurări sociale de sănătate pentru formarea Fondului
național unic de asigurări sociale de sănătate;
f) participarea persoanelor asigurate, a statului și a
angajatorilor la managementul Fondului național unic de
asigurări sociale de sănătate;
g) acordarea unui pachet de servicii medicale de bază,
în mod echitabil și nediscriminatoriu, oricărui asigurat;
h) transparența activității sistemului de asigurări sociale
de sănătate;
i) libera concurență între furnizorii care încheie contracte
cu casele de asigurări de sănătate.
(4) Pot funcționa și alte forme de asigurare a sănătății
în diferite situații speciale. Aceste asigurări nu sunt
obligatorii și pot fi oferite voluntar de organismele de
asigurare autorizate conform legii.
(5) Asigurarea voluntară complementară sau
suplimentară de sănătate poate acoperi riscurile individuale
în situații speciale și/sau pe lângă serviciile acoperite de
asigurările sociale de sănătate.
(6) Asigurarea voluntară de sănătate nu exclude
obligația de a plăti contribuția pentru asigurarea socială de
sănătate.
(7) Ministerul Sănătății Publice, ca autoritate națională în
domeniul sănătății, exercită controlul asupra sistemului de
asigurări sociale de sănătate, din punct de vedere al
aplicării politicilor de sănătate aprobate de Guvernul
României.
Art. 209. — (1) Fondul național unic de asigurări sociale
de sănătate, denumit în continuare fondul, este un fond
special care se constituie și se utilizează potrivit prezentei
legi.
(2) Constituirea fondului se face din contribuția pentru
asigurări sociale de sănătate, denumită în continuare
contribuție, suportată de asigurați, de persoanele fizice și
juridice care angajează personal salariat, din subvenții de
la bugetul de stat, precum și din alte surse — donații,
sponsorizări, dobânzi, exploatarea patrimoniului Casei
Naționale de Asigurări de Sănătate și al caselor de
asigurări de sănătate potrivit legii.
(3) Gestionarea fondului se face, în condițiile legii, prin
Casa Națională de Asigurări de Sănătate, denumită în
Continuare CNAS, și, respectiv, prin casele de asigurări
sociale de sănătate județene și a municipiului București,
denumite în continuare case de asigurări. Gestionarea
fondului se realizează și prin Casa Asigurărilor de Sănătate
a Apărării, Ordinii Publice, Siguranței Naționale și Autorității
Judecătorești și Casa Asigurărilor de Sănătate a
Ministerului Transporturilor, Construcțiilor și Turismului până
la reorganizarea acestora.

MONITORUL OFICIAL AL ROMÂNIEI, PARTEA I, Nr. 372/28.IV.2006
(4) CNAS propune, cu avizul Ministerului Sănătății
Publice, proiecte de acte normative pentru asigurarea
funcționării sistemului de asigurări sociale de sănătate și
acordă aviz conform proiectelor de acte normative care au
incidență asupra Fondului național unic de asigurări sociale
de sănătate.
Art. 210. — (1) În înțelesul prezentului titlu, termenii și
noțiunile folosite au următoarele semnificații:
a) serviciile medicale — acele servicii nominalizate în
pachetele de servicii, furnizate de către persoanele fizice și
juridice, potrivit prezentului titlu;
b) furnizorii — persoane fizice sau juridice autorizate de
Ministerul Sănătății Publice pentru a furniza servicii
medicale, medicamente și dispozitive medicale;
c) pachetul de servicii de bază — se acordă asiguraților
și cuprinde serviciile medicale, serviciile de îngrijire a
sănătății, medicamentele, materialele sanitare, dispozitivele
medicale și alte servicii la care au dreptul asigurații și se
suportă din fond, în condițiile contractului-cadru;
d) pachetul de servicii ce se acordă persoanelor care se
asigură facultativ — cuprinde serviciile medicale, serviciile
de îngrijire a sănătății, medicamentele, materialele sanitare,
dispozitivele medicale și alte servicii la care are dreptul
această categorie de asigurați și se suportă din fond, în
condițiile contractului-cadru;
e) pachetul minimal de servicii — se acordă persoanelor
care nu fac dovada calității de asigurat și cuprinde servicii
medicale numai în cazul urgențelor medico-chirurgicale și
al bolilor cu potențial edemo-epidemic, inclusiv cele
prevăzute în Programul național de imunizări, monitorizarea
evoluției sarcinii și a lăuzei, servicii de planificare familială,
stabilite prin contractul-cadru;
f) autorizarea — reprezintă un control al calificării și al
respectării legislației existente în domeniu, efectuat pentru
toate tipurile de furnizori, necesar pentru a obține
permisiunea de a furniza servicii medicale în România;
g) evaluarea — o procedură externă de verificare a
performanțelor unui furnizor de servicii medicale prin care
se recunoaște că furnizorul supus acestui proces
corespunde standardelor prealabil stabilite în scopul de a
garanta calitatea tuturor serviciilor medicale furnizate;
h) contractarea — procesul prin care se reglementează
relațiile dintre casele de asigurări de sănătate și furnizori,
în vederea asigurării drepturilor pentru persoanele asigurate
în cadrul sistemului de asigurări sociale de sănătate;
i) preț de referință — prețul utilizat în sistemul de
asigurări sociale de sănătate pentru plata unor servicii
medicale, a medicamentelor și a dispozitivelor medicale,
potrivit politicii de prețuri a Ministerului Sănătății Publice;
j) dispozitivele medicale — sunt utilizate pentru corectarea
văzului, auzului, pentru protezarea membrelor, respectiv
proteze, orteze, dispozitive de mers, necesare în scopul
recuperării unor deficiențe organice sau fiziologice;
k) prețul de decontare — prețul suportat din Fondul
național unic de asigurări sociale de sănătate pentru unele
medicamente la care nu se stabilește preț de referință.
Lista acestora și prețul de decontare se aprobă prin ordin
al ministrului sănătății publice;
l) coplata — diferența suportată de asigurat între tariful
decontat de casa de asigurări de sănătate din Fondul
național unic de asigurări sociale de sănătate și tariful
maximal stabilit de Ministerul Sănătății Publice, ca
autoritate națională în politica de prețuri a serviciilor
medicale, medicamentelor și dispozitivelor medicale.
(2) Definițiile care pot exista în alte legi și care sunt
diferite de cele prevăzute la alin. (1) nu se aplică în cazul
prezentei legi.

31

CAPITOLUL II
Asigurații
SECȚIUNEA 1
Persoanele asigurate

Art. 211. — (1) Sunt asigurați, potrivit prezentei legi, toți
cetățenii români cu domiciliul în țară, precum și cetățenii
străini și apatrizii care au solicitat și obținut prelungirea
dreptului de ședere temporară sau au domiciliul în
România și fac dovada plății contribuției la fond, în
condițiile prezentei legi. În această calitate, persoana în
cauză încheie un contract de asigurare cu casele de
asigurări de sănătate, direct sau prin angajator, al cărui
model se stabilește prin ordin al președintelui CNAS cu
avizul consiliului de administrație.
(2) Calitatea de asigurat și drepturile de asigurare
încetează odată cu pierderea dreptului de domiciliu sau de
ședere în România.
(3) Documentele justificative privind dobândirea calității
de asigurat se stabilesc prin ordin al președintelui CNAS.
Art. 212. — (1) Calitatea de asigurat se dovedește cu
un document justificativ — adeverință sau carnet de
asigurat — eliberat prin grija casei de asigurări la care
este înscris asiguratul. După implementarea dispozițiilor
titlului IX din prezenta lege, aceste documente justificative
vor fi înlocuite cu cardul electronic de asigurat, care se
suportă din fond.
(2) Metodologia și modalitățile de gestionare și de
distribuire ale cardului de asigurat se stabilesc de către
CNAS.
(3) Emiterea cardului electronic de asigurat se face
numai prin sistemul informatic unic integrat al sistemului de
asigurări sociale de sănătate.
Art. 213. — (1) Următoarele categorii de persoane
beneficiază de asigurare, fără plata contribuției:
a) toți copiii până la vârsta de 18 ani, tinerii de la 18
ani până la vârsta de 26 de ani, dacă sunt elevi, inclusiv
absolvenții de liceu, până la începerea anului universitar,
dar nu mai mult de 3 luni, ucenici sau studenți și dacă nu
realizează venituri din muncă;
b) tinerii cu vârsta de până la 26 de ani, inclusiv cei
care părăsesc sistemul de protecție a copilului și nu
realizează venituri din muncă sau nu sunt beneficiari de
ajutor social acordat în temeiul Legii nr. 416/2001 privind
venitul minim garantat, cu modificările și completările
ulterioare; soțul, soția și părinții fără venituri proprii, aflați
în întreținerea unei persoane asigurate;
c) persoanele ale căror drepturi sunt stabilite prin
Decretul-lege nr. 118/1990 privind acordarea unor drepturi
persoanelor persecutate din motive politice de dictatura
instaurată cu începere de la 6 martie 1945, precum și
celor deportate în străinătate ori constituite în prizonieri,
republicat, cu modificările și completările ulterioare, prin
Ordonanța Guvernului nr. 105/1999 privind acordarea unor
drepturi persoanelor persecutate de către regimurile
instaurate în România cu începere de la 6 septembrie
1940 până la 6 martie 1945 din motive etnice, aprobată cu
modificări și completări prin Legea nr. 189/2000, cu
modificările și completările ulterioare, prin Legea nr. 44/1994
privind veteranii de război, precum și unele drepturi ale
invalizilor și văduvelor de război, republicată, cu modificările
și completările ulterioare, prin Legea nr. 309/2002 privind
recunoașterea și acordarea unor drepturi persoanelor care
au efectuat stagiul militar în cadrul Direcției Generale a
Serviciului Muncii în perioada 1950—1961, cu modificările
și completările ulterioare, precum și persoanele prevăzute la

32

MONITORUL OFICIAL AL ROMÂNIEI, PARTEA I, Nr. 372/28.IV.2006

art. 3 alin. (1) lit. b) din Legea recunoștinței față de eroii
martiri și luptătorii care au contribuit la victoria Revoluției
române din decembrie 1989 nr. 341/2004, cu modificările
și completările ulterioare, dacă nu realizează alte venituri
decât cele provenite din drepturile bănești acordate de
aceste legi, precum și cele provenite din pensii;
d) persoanele cu handicap care nu realizează venituri din
muncă, pensie sau alte surse, cu excepția celor obținute în
baza Ordonanței de urgență a Guvernului nr. 102/1999 privind
protecția specială și încadrarea în muncă a persoanelor cu
handicap, aprobată cu modificări și completări prin Legea
nr. 519/2002, cu modificările și completările ulterioare;
e) bolnavii cu afecțiuni incluse în programele naționale
de sănătate stabilite de Ministerul Sănătății Publice, până
la vindecarea respectivei afecțiuni, dacă nu realizează
venituri din muncă, pensie sau din alte resurse;
f) femeile însărcinate și lăuzele, dacă nu au nici un venit
sau au venituri sub salariul de bază minim brut pe țară.
(2) Sunt asigurate persoanele aflate în una dintre
următoarele situații, pe durata acesteia, cu plata contribuției
din alte surse, în condițiile prezentei legi:
a) satisfac serviciul militar în termen;
b) se află în concediu pentru incapacitate temporară de
muncă, acordat în urma unui accident de muncă sau a
unei boli profesionale;
c) se află în concediu pentru creșterea copilului până la
împlinirea vârstei de 2 ani și în cazul copilului cu handicap,
până la împlinirea de către copil a vârstei de 3 ani;
d) execută o pedeapsă privativă de libertate sau se află
în arest preventiv;
e) persoanele care beneficiază de indemnizație de șomaj;
f) sunt returnate sau expulzate ori sunt victime ale
traficului de persoane și se află în timpul procedurilor
necesare stabilirii identității;
g) persoanele care fac parte dintr-o familie care are
dreptul la ajutor social, potrivit Legii nr. 416/2001, cu
modificările și completările ulterioare;
h) pensionarii, pentru veniturile din pensii până la limita
supusă impozitului pe venit;
i) persoanele care se află în executarea măsurilor
prevăzute la art. 105, 113, 114 din Codul penal;
persoanele care se află în perioada de amânare sau
întrerupere a executării pedepsei privative de libertate,
dacă nu au venituri.
(3) Persoanele care au calitatea de asigurat fără plata
contribuției vor primi un document justificativ special, carnet
sau adeverință de asigurat fără plata contribuției eliberat de
casa de asigurări de sănătate, care atestă această calitate
în urma prezentării la casa de asigurări a documentelor
care dovedesc că se încadrează în prevederile alin. (1)
sau alin. (2). Acest document va fi vizat periodic, după
caz, în urma prezentării, de către persoana interesată, la
casa de asigurări, a documentelor care dovedesc
menținerea condițiilor de încadrare în categoria asiguraților
fără plata contribuției, în condițiile stabilite prin ordin al
președintelui CNAS.
(4) Categoriile de persoane care nu sunt prevăzute la
alin. (1) și (2) au obligația să se asigure în condițiile
art. 211 și să plătească contribuția la asigurările sociale de
sănătate în condițiile prezentei legi.
Art. 214. — (1) Persoanele asigurate din statele cu care
România a încheiat documente internaționale cu prevederi
în domeniul sănătății beneficiază de servicii medicale și
alte prestații acordate pe teritoriul României, în condițiile
prevăzute de respectivele documente internaționale.
(2) Asigurarea socială de sănătate este facultativă
pentru următoarele categorii de persoane care nu se
încadrează în prevederile alin. (1):

a) membrii misiunilor diplomatice acreditate în România;
b) cetățenii străini și apatrizii care se află temporar în
țară, fără a solicita viză de lungă ședere;
c) cetățenii români cu domiciliul în străinătate care se
află temporar în țară.
Art. 215. — (1) Obligația virării contribuției pentru
asigurările sociale de sănătate revine persoanei juridice sau
fizice care angajează persoane pe bază de contract
individual de muncă ori în baza unui statut special prevăzut
de lege, precum și persoanelor fizice, după caz.
(2) Persoanele juridice sau fizice la care își desfășoară
activitatea asigurații sunt obligate să depună lunar la
casele de asigurări alese în mod liber de asigurați
declarații nominale privind obligațiile ce le revin față de
fond și dovada plății contribuțiilor.
(3) Prevederile alin. (1) și (2) se aplică și persoanelor
care exercită profesii libere sau celor care sunt autorizate,
potrivit legii, să desfășoare activități independente.
Art. 216. — În cazul neachitării la termen, potrivit legii,
a contribuțiilor datorate fondului de către persoanele fizice,
altele decât cele pentru care colectarea veniturilor se face
de Agenția Națională de Administrare Fiscală, denumită în
continuare ANAF, CNAS, prin casele de asigurări sau
persoane fizice ori juridice specializate, procedează la
aplicarea măsurilor de executare silită pentru încasarea
sumelor cuvenite bugetului fondului și a majorărilor de
întârziere în condițiile Ordonanței Guvernului nr. 92/2003
privind Codul de procedură fiscală, republicată, cu
modificările și completările ulterioare.
SECȚIUNEA a 2-a
Drepturile și obligațiile asiguraților

Art. 217. — (1) Asigurații au dreptul la un pachet de
servicii de bază în condițiile prezentei legi.
(2) Drepturile prevăzute la alin. (1) se stabilesc pe baza
contractului-cadru care se elaborează de CNAS pe baza
consultării Colegiului Medicilor din România, denumit în
continuare CMR, Colegiului Medicilor Dentiști din România,
denumit în continuare CMDR, Colegiului Farmaciștilor din
România, denumit în continuare CFR, Ordinului Asistenților
Medicali și Moașelor din România, denumit în continuare
OAMMR, Ordinului Biochimiștilor, Biologilor și Chimiștilor,
denumit în continuare OBBC, precum și a organizațiilor
patronale și sindicale reprezentative din domeniul medical,
până la data de 31 octombrie a anului în curs pentru anul
următor. Proiectul se avizează de Ministerul Sănătății
Publice și se aprobă prin hotărâre a Guvernului. În cazul
nefinalizării elaborării contractului-cadru în termenul
prevăzut, se prelungește prin hotărâre a Guvernului
aplicabilitatea contractului-cadru din anul în curs.
(3) Contractul-cadru reglementează, în principal,
condițiile acordării asistenței medicale cu privire la:
a) pachetul de servicii de bază la care au dreptul
persoanele asigurate;
b) lista serviciilor medicale, a serviciilor de îngrijiri,
inclusiv la domiciliu, a medicamentelor, dispozitivelor
medicale și a altor servicii pentru asigurați, aferente
pachetului de servicii de bază prevăzut la lit. a);
c) criteriile și standardele calității pachetului de servicii;
d) alocarea resurselor și controlul costurilor sistemului
de asigurări sociale de sănătate în vederea realizării
echilibrului financiar al fondului;
e) tarifele utilizate în contractarea pachetului de servicii
de bază, modul de decontare și actele necesare în acest
scop;
f) internarea și externarea bolnavilor;
g) măsuri de îngrijire la domiciliu și de recuperare;

MONITORUL OFICIAL AL ROMÂNIEI, PARTEA I, Nr. 372/28.IV.2006
h) condițiile acordării serviciilor la nivel regional și lista
serviciilor care se pot contracta la nivel județean, precum
și a celor care se pot contracta la nivel regional;
i) prescrierea și eliberarea medicamentelor, a
materialelor sanitare, a procedurilor terapeutice, a
protezelor și a ortezelor, a dispozitivelor medicale;
j) modul de informare a asiguraților;
k) coplata pentru unele servicii medicale.
(4) Ministerul Sănătății Publice împreună cu CNAS sunt
abilitate să organizeze licitații și alte proceduri de achiziții
publice în vederea derulării programelor naționale de
sănătate, în condițiile legii.
(5) CNAS va elabora norme metodologice de aplicare a
contractului-cadru, cu consultarea CMR, CFR, CMDR,
OAMMR, OBBC, precum și a organizațiilor patronale și
sindicale reprezentative din domeniul medical, până la 15
decembrie a anului în curs pentru anul următor, care se
aprobă prin ordin al ministrului sănătății publice și al
președintelui CNAS.
(6) În cazul nefinalizării normelor metodologice,
Ministerul Sănătății Publice le va elabora și le va aproba
prin ordin în termen de 5 zile de la data expirării
termenului prevăzut la alin. (5).
Art. 218. — (1) Asigurații beneficiază de pachetul de
servicii de bază în caz de boală sau de accident, din
prima zi de îmbolnăvire sau de la data accidentului și
până la vindecare, în condițiile stabilite de prezenta lege.
(2) Asigurații au următoarele drepturi:
a) să aleagă furnizorul de servicii medicale, precum și
casa de asigurări de sănătate la care se asigură, în
condițiile prezentei legi și ale contractului-cadru;
b) să fie înscriși pe lista unui medic de familie pe care
îl solicită, dacă îndeplinesc toate condițiile prezentei legi,
suportând cheltuielile de transport dacă opțiunea este
pentru un medic din altă localitate;
c) să își schimbe medicul de familie ales numai după
expirarea a cel puțin 6 luni de la data înscrierii pe listele
acestuia;
d) să beneficieze de servicii medicale, medicamente,
materiale sanitare și dispozitive medicale în mod
nediscriminatoriu, în condițiile legii;
e) să efectueze controale profilactice, în condițiile
stabilite prin contractul-cadru;
f) să beneficieze de servicii de asistență medicală
preventivă și de promovare a sănătății, inclusiv pentru
depistarea precoce a bolilor;
g) să beneficieze de servicii medicale în ambulatorii și
în spitale aflate în relație contractuală cu casele de
asigurări de sănătate;
h) să beneficieze de servicii medicale de urgență;
i) să beneficieze de unele servicii de asistență
stomatologică;
j) să beneficieze de tratament fizioterapeutic și de
recuperare;
k) să beneficieze de dispozitive medicale;
l) să beneficieze de servicii de îngrijiri medicale la
domiciliu;
m) să li se garanteze confidențialitatea privind datele, în
special în ceea ce privește diagnosticul și tratamentul;
n) să aibă dreptul la informație în cazul tratamentelor
medicale;
o) să beneficieze de concedii și indemnizații de
asigurări sociale de sănătate în condițiile legii.
(3) Asigurații prevăzuți în Legea nr. 80/1995 privind
statutul cadrelor militare, cu modificările și completările
ulterioare, și în Legea nr. 360/2002 privind Statutul polițistului,
cu modificările și completările ulterioare, beneficiază de
asistență medicală gratuită, respectiv servicii medicale,

33

medicamente și dispozitive medicale, suportate din fond, în
condițiile contractului-cadru și din bugetele ministerelor și
instituțiilor respective, în condițiile plății contribuției de
asigurări sociale de sănătate.
(4) Personalitățile internaționale cu statut de demnitar
primesc asistență medicală de specialitate în unități sanitare
nominalizate prin ordin al ministrului sănătății publice.
Art. 219. — Obligațiile asiguraților pentru a putea
beneficia de drepturile prevăzute la art. 218 sunt
următoarele:
a) să se înscrie pe lista unui medic de familie;
b) să anunțe medicul de familie ori de câte ori apar
modificări în starea lor de sănătate;
c) să se prezinte la controalele profilactice și periodice
stabilite prin contractul-cadru;
d) să anunțe în termen de 15 zile medicul de familie și
casa de asigurări asupra modificărilor datelor de identitate
sau a modificărilor referitoare la încadrarea lor într-o
anumită categorie de asigurați;
e) să respecte cu strictețe tratamentul și indicațiile
medicului;
f) să aibă o conduită civilizată față de personalul
medico-sanitar;
g) să achite contribuția datorată fondului și suma
reprezentând coplata, în condițiile stabilite prin contractulcadru;
h) să prezinte furnizorilor de servicii medicale
documentele justificative care atestă calitatea de asigurat.
Art. 220. — Persoanele care nu fac dovada calității de
asigurat beneficiază de servicii medicale numai în cazul
urgențelor medico-chirurgicale și al bolilor cu potențial
endemo-epidemic și cele prevăzute în Programul național
de imunizări, monitorizarea evoluției sarcinii și a lăuzei,
servicii de planificare familială în condițiile art. 223, în
cadrul unui pachet minimal de servicii medicale, stabilit prin
contractul-cadru.
Art. 221. — Tarifele serviciilor hoteliere pentru persoana
care însoțește copilul internat în vârstă de până la 3 ani,
precum și pentru însoțitorul persoanei cu handicap grav
internate se suportă de către casele de asigurări, dacă
medicul consideră necesară prezența lor pentru o perioadă
determinată.
Art. 222. — Fiecare asigurat are dreptul de a fi informat
cel puțin o dată pe an, prin casele de asigurări, asupra
serviciilor de care beneficiază, a nivelului de contribuție
personală și a modalității de plată, precum și asupra
drepturilor și obligațiilor sale.
CAPITOLUL III
Servicii medicale suportate din Fondul național unic
de asigurări sociale de sănătate
SECȚIUNEA 1
Servicii medicale profilactice

Art. 223. — (1) În scopul prevenirii îmbolnăvirilor, al
depistării precoce a bolii și al păstrării sănătății, asigurații,
direct sau prin intermediul medicilor cu care casele de
asigurări se află în relații contractuale, vor fi informați
permanent de către casele de asigurări asupra mijloacelor
de păstrare a sănătății, de reducere și de evitare a
cauzelor de îmbolnăvire și asupra pericolelor la care se
expun în cazul consumului de droguri, alcool și tutun.
(2) Serviciile medicale profilactice suportate din fond
sunt următoarele:
a) monitorizarea evoluției sarcinii și a lăuzei, indiferent
de statutul de asigurat al femeii;
b) urmărirea dezvoltării fizice și psihomotorii a sugarului
și a copilului;

34

MONITORUL OFICIAL AL ROMÂNIEI, PARTEA I, Nr. 372/28.IV.2006

c) controalele periodice pentru depistarea bolilor care
pot avea consecințe majore în morbiditate și mortalitate;
d) servicii medicale din cadrul Programului național de
imunizări;
e) servicii de planificare familială, indiferent de statutul
de asigurat al femeii.
(3) Detalierea serviciilor prevăzute la alin. (2) și
modalitățile de acordare se stabilesc în contractul-cadru.
Art. 224. — Serviciile medicale stomatologice preventive
se suportă din fond, astfel:
a) trimestrial, pentru copiii până la vârsta de 18 ani,
individual sau prin formarea de grupe de profilaxie, fie la
grădiniță, fie la instituțiile de învățământ preuniversitar;
b) de două ori pe an, pentru tinerii în vârstă de la 18
ani până la 26 de ani, dacă sunt elevi, ucenici sau
studenți și dacă nu realizează venituri din muncă.
Art. 225. — Asigurații în vârstă de peste 18 ani au
dreptul la control medical pentru prevenirea bolilor cu
consecințe majore în morbiditate și mortalitate, în condițiile
stabilite prin contractul-cadru.
SECȚIUNEA a 2-a
Servicii medicale curative

Art. 226. — (1) Asigurații au dreptul la servicii medicale
pentru vindecarea bolii, pentru prevenirea complicațiilor ei,
pentru recuperarea sau cel puțin pentru ameliorarea
suferinței, după caz.
(2) Tratamentul medical se aplică de către medici sau
asistenți medicali și de alt personal sanitar, la indicația și
sub supravegherea medicului.
Art. 227. — (1) Serviciile medicale curative ale căror
costuri sunt suportate din fond sunt:
a) serviciile medicale de urgență;
b) serviciile medicale acordate persoanei bolnave până
la diagnosticarea afecțiunii: anamneză, examen clinic,
examene de investigații paraclinice;
c) tratamentul medical, chirurgical și unele proceduri de
recuperare;
d) prescrierea tratamentului necesar vindecării, inclusiv
indicațiile privind regimul de viață și muncă, precum și cel
igieno-dietetic.
(2) Asigurații beneficiază de activități de suport, în
condițiile legii.
(3) Detalierea serviciilor prevăzute la alin. (1) și (2) și
modalitățile de acordare se stabilesc prin contractul-cadru.
Art. 228. — (1) Asigurații au dreptul la asistență
medicală primară și de specialitate ambulatorie la indicația
medicului de familie, în condițiile contractului-cadru.
(2) Asigurații primesc asistență medicală de specialitate
în spitale autorizate și evaluate.
(3) Serviciile spitalicești se acordă prin spitalizare și
cuprind: consultații, investigații, stabilirea diagnosticului,
tratament medical și/sau tratament chirurgical, îngrijire,
recuperare, medicamente și materiale sanitare, dispozitive
medicale, cazare și masă.
(4) Asistența medicală de recuperare se acordă pentru
o perioadă de timp și după un ritm stabilite de medicul
curant în unități sanitare autorizate și evaluate.
(5) Servicii și îngrijiri medicale la domiciliu se acordă de
furnizori evaluați și autorizați în acest sens.
Art. 229. — Serviciile medicale stomatologice se acordă
de către medicul de medicină dentară în cabinete medicale
autorizate și evaluate conform legii.
Art. 230. — Asigurații beneficiază de tratamente
stomatologice care se suportă din fond în condițiile stabilite
prin contractul-cadru.

SECȚIUNEA a 3-a
Medicamente, materiale sanitare, dispozitive medicale
și alte mijloace terapeutice

Art. 231. — Asigurații beneficiază de medicamente cu
sau fără contribuție personală, pe bază de prescripție
medicală pentru medicamentele cuprinse în lista de
medicamente prevăzută la art. 232. Modalitățile de
prescriere și eliberare a medicamentelor se prevăd în
contractul-cadru.
Art. 232. — (1) Lista cu medicamente de care
beneficiază asigurații cu sau fără contribuție personală se
elaborează de către Ministerul Sănătății Publice și CNAS,
cu consultarea CFR, și se aprobă prin hotărâre a
Guvernului.
(2) În listă se pot include numai medicamente prevăzute
în Nomenclatorul de produse.
Art. 233. — (1) Contravaloarea medicamentelor
prescrise pentru tratamentul afecțiunilor categoriilor de
persoane prevăzute la art. 213 alin. (1) lit. a) și pentru
femeile gravide și lăuze se suportă din fond, la nivelul
prețului de referință sau al prețului de decontare.
(2) Valoarea medicamentelor prevăzute la art. 232
alin. (1), prescrise pentru tratamentul afecțiunilor
persoanelor prevăzute în actele normative de la art. 213
alin. (1) lit. c) și d), se suportă din fond, la nivelul prețului
de referință, în condițiile contractului-cadru.
(3) Asigurații au dreptul la materiale sanitare și dispozitive
medicale pentru corectarea văzului, auzului, pentru
protezarea membrelor și la alte materiale de specialitate, în
scopul protezării unor deficiențe organice sau fiziologice,
pentru o perioadă determinată sau nedeterminată, pe baza
prescripțiilor medicale, cu sau fără contribuție personală, în
condițiile prevăzute în contractul-cadru.
(4) Asigurații beneficiază de proceduri fizioterapeutice,
pe baza recomandărilor medicale, cu sau fără contribuție
personală, în condițiile prevăzute în contractul-cadru.
(5) Asigurații beneficiază de medicamente, materiale
sanitare, dispozitive medicale și de alte mijloace terapeutice
prevăzute în normele metodologice de aplicare a
contractului-cadru.
SECȚIUNEA a 4-a
Servicii medicale de îngrijiri la domiciliu și alte servicii speciale

Art. 234. — (1) Asigurații au dreptul să primească unele
servicii de îngrijiri medicale la domiciliu, acordate de un
furnizor autorizat și evaluat în condițiile legii.
(2) Condițiile acordării serviciilor de îngrijiri medicale la
domiciliu se stabilesc prin contractul-cadru.
Art. 235. — Serviciile de transport sanitar, necesare
pentru realizarea unui serviciu medical pentru asigurat, se
suportă din fond. Asigurații au dreptul la transport sanitar
în următoarele situații:
a) urgențe medico-chirurgicale;
b) cazurile prevăzute în contractul-cadru.
SECȚIUNEA a 5-a
Servicii medicale acordate asiguraților pe teritoriul altor state

Art. 236. — (1) Persoanele asigurate în sistemul de
asigurări sociale de sănătate din România, aflate pe
teritoriul statelor cu care România a încheiat documente
internaționale cu prevederi în domeniul sănătății, beneficiază
de servicii medicale pe teritoriul acestor state, în condițiile
prevăzute de respectivele documente internaționale.
(2) Rambursarea cheltuielilor ocazionate de acordarea
serviciilor medicale în baza documentelor internaționale cu
prevederi în domeniul sănătății la care România este parte

MONITORUL OFICIAL AL ROMÂNIEI, PARTEA I, Nr. 372/28.IV.2006
este efectuată de casele de asigurări de sănătate prin
intermediul CNAS.
(3) Pentru efectuarea operațiunilor prevăzute la alin. (2)
CNAS poate deschide conturi la o instituție bancară în care
casele de asigurări vor vira sumele reprezentând cheltuielile
ocazionate de acordarea serviciilor medicale și a altor
prestații persoanelor menționate la alin. (1), în condițiile
documentelor internaționale cu prevederi în domeniul
sănătății la care România este parte. Metodologia de
efectuare a acestor plăți se stabilește prin ordin al
președintelui CNAS cu avizul Ministerului Finanțelor Publice.
SECȚIUNEA a 6-a
Servicii medicale care nu sunt suportate din Fondul național
unic de asigurări sociale de sănătate

Art. 237. — (1) Serviciile care nu sunt decontate din
fond, contravaloarea acestora fiind suportată de asigurat, de
unitățile care le solicită sau alte surse, după caz, sunt:
a) serviciile medicale acordate în caz de boli
profesionale, accidente de muncă și sportive, asistență
medicală la locul de muncă, asistență medicală a sportivilor;
b) unele servicii medicale de înaltă performanță;
c) unele servicii de asistență stomatologică;
d) serviciile hoteliere cu grad înalt de confort;
e) corecțiile estetice efectuate persoanelor cu vârsta de
peste 18 ani;
f) unele medicamente, materiale sanitare și tipuri de
transport;
g) eliberarea actelor medicale solicitate de autoritățile
care prin activitatea lor au dreptul să cunoască starea de
sănătate a asiguraților;
h) fertilizarea in vitro;
i) transplantul de organe și țesuturi, cu excepția
cazurilor prevăzute în Programul Național, aprobat de
Agenția Națională de Transplant și CNAS;
j) asistența medicală la cerere;
k) contravaloarea unor materiale necesare corectării
văzului și auzului: baterii pentru aparatele auditive, ochelari
de vedere;
l) contribuția personală din prețul medicamentelor, a
unor servicii medicale și a dispozitivelor medicale;
m) serviciile medicale solicitate de asigurat;
n) unele proceduri de recuperare și de fizioterapie;
o) serviciile nemedicale efectuate în unități medico-sociale;
p) serviciile acordate în cadrul secțiilor/clinicilor de boli
profesionale și al cabinetelor de medicină a muncii;
q) serviciile hoteliere solicitate de pacienții ale căror
afecțiuni se tratează în spitalizare de zi.
(2) Serviciile prevăzute la alin. (1) lit. b), c), f), i) și n)
și contribuția personală prevăzută la alin. (1) lit. l) se
stabilesc prin contractul-cadru.
SECȚIUNEA a 7-a
Asigurarea calității

Art. 238. — Asigurarea calității serviciilor din pachetul
de bază pentru asigurați revine CNAS prin respectarea
următoarelor măsuri:
a) acceptarea încheierii de contracte numai cu furnizori
autorizați și evaluați conform legii;
b) existența unui sistem informațional corespunzător
asigurării unei evidențe primare privind diagnosticul și
terapia aplicată;
c) respectarea de către furnizori a criteriilor de calitate a
asistenței medicale și stomatologice, elaborate de către
Ministerul Sănătății Publice și CNAS;

35

d) utilizarea pentru tratamentul afecțiunilor numai a
medicamentelor
din
Nomenclatorul
de
produse
medicamentoase de uz uman;
e) utilizarea materialelor sanitare și a dispozitivelor
medicale autorizate, conform legii.
Art. 239. — (1) Criteriile privind calitatea asistenței
medicale acordate asiguraților se elaborează de Ministerul
Sănătății Publice și CNAS și se referă la diagnostic și
tratamentul medico-chirurgical și stomatologic.
(2) Criteriile sunt obligatorii pentru toți furnizorii de servicii
medicale care au încheiat contracte cu casele de asigurări.
Art. 240. — În vederea respectării calității serviciilor
medicale furnizate asiguraților CNAS și casele de asigurări
organizează controlul activității medicale pe baza criteriilor
prevăzute la art. 238 și 239.
SECȚIUNEA a 8-a
Acțiuni comune pentru sănătate

Art. 241. — Ministerul Sănătății Publice proiectează,
implementează și coordonează programe naționale de
sănătate, în scopul realizării obiectivelor politicii de sănătate
publică, cu participarea instituțiilor cu răspundere în
domeniul realizării politicii sanitare a statului.
Art. 242. — (1) Ministerul Sănătății Publice organizează
împreună cu CNAS licitații la nivel național și alte proceduri
de achiziții publice pentru achiziționarea medicamentelor și
materialelor specifice pentru consumul în spitale și în
ambulatoriu, în vederea realizării programelor naționale
curative de sănătate, cu respectarea dispozițiilor legale în
vigoare privind achizițiile publice, inclusiv a celor referitoare
la aplicarea procedurii de licitație electronică.
(2) Medicamentele ce se acordă în ambulatoriu în
cadrul programelor naționale curative de sănătate se
asigură prin farmaciile aparținând unităților sanitare prin
care acestea se derulează sau alte farmacii, după caz.
(3) CNAS poate achiziționa servicii medicale,
medicamente, materiale sanitare și dispozitive medicale,
aferente programelor naționale curative de sănătate și
tratamentelor ambulatorii.
Art. 243. — CNAS poate elabora, pentru furnizorii aflați
în relații contractuale cu casele de asigurări de sănătate,
protocoale de practică, ca bază de decontare pentru
servicii medicale, medicamente și dispozitive medicale, cu
consultarea CMR, CFR, CMDR și OAMMR.
SECȚIUNEA a 9-a
Evaluarea furnizorilor de servicii medicale, de dispozitive
medicale, de medicamente și materiale sanitare

Art. 244. — (1) Pot intra în relație contractuală cu
casele de asigurări numai furnizorii de servicii medicale, de
dispozitive medicale și de medicamente, care îndeplinesc
criteriile de evaluare stabilite de CNAS și Ministerul
Sănătății Publice.
(2) Procesul de evaluare cuprinde cabinetele medicale,
ambulatoriile de specialitate, spitalele, farmaciile, furnizorii de
îngrijiri la domiciliu, furnizorii de dispozitive medicale,
furnizorii de servicii medicale de urgență prespitalicească și
transport sanitar, precum și alte persoane fizice sau juridice
autorizate în acest sens de Ministerul Sănătății Publice.
(3) Evaluarea furnizorilor de servicii medicale, de
dispozitive medicale și de medicamente, prevăzuți la
alin. (2), se face la nivel național sau județean.
(4) Comisiile de evaluare la nivel național sunt formate
din reprezentanți ai Ministerului Sănătății Publice, CNAS,
iar la nivel județean comisiile de evaluare sunt formate din
reprezentanți ai direcțiilor de sănătate publică județene și a
municipiului București și reprezentanți ai caselor de

36

MONITORUL OFICIAL AL ROMÂNIEI, PARTEA I, Nr. 372/28.IV.2006

asigurări și, după caz, ai ministerelor și instituțiilor cu rețele
sanitare proprii.
(5) Regulamentul de funcționare a comisiilor de evaluare
a furnizorilor de servicii medicale, de dispozitive medicale
și de medicamente, prevăzuți la alin. (2), se elaborează de
comisiile naționale și se aprobă prin ordin al ministrului
sănătății publice și al președintelui CNAS. Standardele de
evaluare elaborate de comisiile naționale de evaluare se
aprobă prin ordin al ministrului sănătății publice și al
președintelui CNAS.
(6) Metodologia și nivelul de evaluare a furnizorilor de
servicii medicale, de dispozitive medicale și de
medicamente, prevăzuți la alin. (2), se elaborează și se
stabilesc de către comisiile organizate la nivel național și
se aprobă prin ordin al ministrului sănătății publice și al
președintelui CNAS.
(7) Finanțarea activității desfășurate în vederea evaluării
se suportă proporțional de către instituțiile și asociațiile care
desemnează persoane în comisiile prevăzute la alin. (4).
CAPITOLUL IV
Relațiile caselor de asigurări sociale de sănătate
cu furnizorii de servicii medicale, de dispozitive medicale
și de medicamente
Art. 245. — Furnizorii de servicii medicale, de
dispozitive medicale și de medicamente, care sunt în relații
contractuale cu casele de asigurări, sunt:
a) unitățile sanitare publice sau private, organizate
conform prevederilor legale în vigoare, autorizate și
evaluate în condițiile legii;
b) farmaciile, distribuitorii și producătorii de medicamente
și materiale sanitare;
c) alte persoane fizice și juridice care furnizează servicii
medicale, medicamente și dispozitive medicale.
Art. 246. — (1) Relațiile dintre furnizorii de servicii
medicale, medicamente și dispozitive medicale și casele de
asigurări sunt de natură civilă, se stabilesc și se
desfășoară pe bază de contract care se încheie anual. În
situația în care este necesară modificarea sau completarea
clauzelor, acestea sunt negociate și stipulate în acte
adiționale.
(2) Furnizorii de servicii medicale, medicamente și
dispozitive medicale sunt obligați să prezinte, la încheierea
contractului cu casa de asigurări, asigurări de răspundere
civilă în domeniul medical în concordanță cu tipul de
furnizor, atât pentru furnizor, cât și pentru personalul
medico-sanitar angajat. Nivelul limitelor de asigurare pe
categorii de furnizori care intră în relații contractuale cu
casele de asigurări se stabilește de CNAS cu avizul CMR,
CFR, CMDR, OAMMR și OBBC, după caz. Societățile de
asigurări care oferă asigurări de răspundere civilă în
domeniul medical trebuie să fie autorizate de Comisia de
Supraveghere a Asigurărilor.
(3) CNAS poate stabili relații contractuale directe cu
furnizorii de servicii medicale de dializă. Durata acestor
contracte este de un an și poate fi prelungită prin acte
adiționale pentru anii următori, în limita creditelor aprobate
prin buget pentru anul respectiv, cu respectarea dispozițiilor
legale în vigoare.
(4) Furnizorii de servicii medicale, medicamente și
dispozitive medicale au obligația de a pune la dispoziția
organelor de control ale caselor de asigurări documentele
justificative și actele de evidență financiar-contabilă privind
sumele decontate din fond.
Art. 247. — Furnizorii de servicii medicale încheie cu
casele de asigurări contracte anuale pe baza modelelor de
contracte prevăzute în normele metodologice de aplicare a

contractului-cadru, în cuprinsul cărora pot fi prevăzute și
alte clauze suplimentare, negociate, în limita prevederilor
legale în vigoare.
Art. 248. — Refuzul caselor de asigurări de a încheia
contracte cu furnizorii pentru serviciile medicale din
pachetele de servicii, denunțarea unilaterală a contractului,
precum și răspunsurile la cererile și la sesizările furnizorilor
se vor face în scris și motivat, cu indicarea temeiului legal,
în termen de 30 de zile.
Art. 249. — (1) Casele de asigurări încheie cu furnizorii
de servicii medicale, medicamente și dispozitive medicale
contracte anuale pentru furnizarea de servicii și pentru
plata acestora, urmărind realizarea echilibrului financiar.
(2) La încheierea contractelor părțile vor avea în vedere
interesul asiguraților și vor ține seama de economicitatea,
eficiența și calitatea serviciilor oferite pe baza criteriilor
elaborate de CNAS și Ministerul Sănătății Publice.
(3) Lista de servicii medicale acordate la nivel regional,
precum și modalitatea de încheiere a contractelor de
furnizare de servicii cu mai multe case de asigurări dintr-o
anumită regiune se stabilesc prin contractul-cadru.
Art. 250. — (1) Contractele de furnizare de servicii
medicale, medicamente și dispozitive medicale cuprind și
obligațiile părților legate de derularea în condiții optime a
clauzelor contractuale, precum și clauze care să
reglementeze condițiile de plată a serviciilor furnizate până
la definitivarea unui nou contract între părți, pentru
perioada următoare celei acoperite prin contract.
(2) Decontarea serviciilor medicale și a dispozitivelor
medicale aferente lunii decembrie a anului în curs se face
în luna ianuarie a anului următor.
Art. 251. — Casele de asigurări controlează modul în
care furnizorii de servicii medicale respectă clauzele
contractuale privind serviciile furnizate, furnizorii având
obligația să permită accesul la evidențele referitoare la
derularea contractului.
Art. 252. — (1) Plata furnizorilor de servicii medicale
poate fi:
a) în asistența medicală primară și de specialitate
ambulatorie, prin tarif pe persoana asigurată, tarif pe
serviciu medical;
b) în asistența medicală din spitale și alte unități
sanitare publice sau private, în afara celor ambulatorii, prin
tarif pe caz rezolvat, tarif pe zi de spitalizare, tarif pe
serviciu medical;
c) prin tarife pentru anumite servicii, stabilite prin
contractul-cadru;
d) prin preț de referință prevăzut în lista medicamentelor
cu sau fără contribuție personală;
e) prin preț de decontare, pentru medicamentele la care
nu se stabilește preț de referință, din lista aprobată prin
ordin al ministrului sănătății publice;
f) prin preț de referință pentru unele servicii medicale
sau prin preț de referință prevăzut în lista de materiale
sanitare și de dispozitive medicale sau, după caz, prin
sumă de închiriere pentru cele acordate pentru o perioadă
determinată.
(2) Modalitatea de decontare a serviciilor medicale,
medicamentelor, materialelor sanitare și dispozitivelor
medicale se stabilește prin contractul-cadru.
Art. 253. — Decontarea serviciilor medicale, a
medicamentelor și dispozitivelor medicale se face în baza
contractelor încheiate între casele de asigurări și furnizorii
de servicii medicale, indiferent de casa de asigurări unde
este luat în evidență asiguratul, pe baza documentelor
justificative stabilite prin contractul-cadru.

MONITORUL OFICIAL AL ROMÂNIEI, PARTEA I, Nr. 372/28.IV.2006
Art. 254. — Asistența medicală și îngrijirile medicale la
domiciliul asiguratului se contractează de casele de
asigurări cu furnizori autorizați și evaluați în condițiile legii.
Art. 255. — Asistența medicală de urgență
prespitalicească și serviciile de transport medical se acordă
prin unități medicale specializate autorizate și evaluate.
CAPITOLUL V
Finanțarea serviciilor medicale, a medicamentelor
și dispozitivelor medicale
SECȚIUNEA 1
Constituirea Fondului național unic de asigurări sociale
de sănătate

Art. 256. — (1) Fondul național unic de asigurări sociale
de sănătate se formează din:
a) contribuții ale persoanelor fizice și juridice;
b) subvenții de la bugetul de stat;
c) dobânzi, donații, sponsorizări, venituri obținute din
exploatarea patrimoniului CNAS și caselor de asigurări,
precum și alte venituri, în condițiile legii.
(2) Colectarea contribuțiilor persoanelor juridice și fizice
care au calitatea de angajator se face de către Ministerul
Finanțelor Publice, prin ANAF, în contul unic deschis pe
seama CNAS în condițiile legii, iar colectarea contribuțiilor
persoanelor fizice, altele decât cele pentru care colectarea
veniturilor se face de către ANAF, se efectuează de către
casele de asigurări.
(3) Sumele colectate în contul Fondului național unic de
asigurări sociale de sănătate în condițiile prevăzute la
alin. (2) sunt în permanență la dispoziția CNAS și se
repartizează de ordonatorul principal de credite proporțional
cu sumele stabilite prin legile bugetare anuale, pe fiecare
domeniu de asistență medicală.
(4) În mod excepțional, în situații motivate, pentru
acoperirea deficitului bugetului Fondului național unic de
asigurări sociale de sănătate, după epuizarea fondului de
rezervă veniturile bugetului fondului se completează cu
sume care se alocă de la bugetul de stat.
(5) Cota de contribuție pentru concedii și indemnizații de
asigurări sociale de sănătate, destinată exclusiv finanțării
cheltuielilor cu plata acestor drepturi, este de 0,75%,
aplicată la fondul de salarii sau, după caz, la drepturile
reprezentând indemnizație de șomaj ori asupra veniturilor
supuse impozitului pe venit, și se achită la bugetul
Fondului național unic de asigurări sociale de sănătate, în
condițiile legii.
Art. 257. — (1) Persoana asigurată are obligația plății
unei contribuții bănești lunare pentru asigurările de
sănătate, cu excepția persoanelor prevăzute la art. 213
alin. (1).
(2) Contribuția lunară a persoanei asigurate se stabilește
sub forma unei cote de 6,5%, care se aplică asupra:
a) veniturilor din salarii sau asimilate salariilor care se
supun impozitului pe venit;
b) veniturilor impozabile realizate de persoane care
desfășoară activități independente care se supun impozitului
pe venit; dacă acest venit este singurul asupra căruia se
calculează contribuția, aceasta nu poate fi mai mică decât
cea calculată la un salariu de bază minim brut pe țară, lunar;
c) veniturilor din agricultură supuse impozitului pe venit
și veniturilor din silvicultură, pentru persoanele fizice care
nu au calitatea de angajator și nu se încadrează la lit. b);
d) indemnizațiilor de șomaj;
e) veniturilor din cedarea folosinței bunurilor, veniturilor
din dividende și dobânzi, veniturilor din drepturi de
proprietate intelectuală realizate în mod individual și/sau

37

într-o formă de asociere și altor venituri care se supun
impozitului pe venit numai în cazul în care nu realizează
venituri de natura celor prevăzute la lit. a)—d), dar nu mai
puțin de un salariu de bază minim brut pe țară, lunar;
f) veniturilor realizate din pensii.
(3) În cazul persoanelor care realizează în același timp
venituri de natura celor prevăzute la alin. (2) lit. a)—d),
contribuția se calculează asupra tuturor acestor venituri.
(4) În cazul persoanelor care realizează venituri de
natura celor prevăzute la alin. (2) lit. c) sub nivelul
salariului de bază minim brut pe țară și care nu fac parte
din familiile beneficiare de ajutor social, contribuția lunară
de 6,5% datorată se calculează asupra sumei reprezentând
o treime din salariul de bază minim brut pe țară.
(5) Contribuțiile prevăzute la alin. (2) și (4) se plătesc
după cum urmează:
a) lunar, pentru cele prevăzute la alin. (2) lit. a), d) și f);
b) trimestrial, pentru cele prevăzute la alin. (2) lit. b) și
la alin. (4);
c) anual, pentru cele prevăzute la alin. (2) lit. c) și e).
(6) Contribuția de asigurări sociale de sănătate nu se
datorează asupra sumelor acordate în momentul
disponibilizării, venitului lunar de completare sau plăților
compensatorii, potrivit actelor normative care reglementează
aceste domenii, precum și asupra indemnizațiilor
reglementate de Ordonanța de urgență a Guvernului
nr. 158/2005 privind concediile și indemnizațiile de asigurări
sociale de sănătate, cu modificările ulterioare.
(7) Obligația virării contribuției de asigurări sociale de
sănătate revine persoanei juridice sau fizice care plătește
asiguraților veniturile prevăzute la alin. (2) lit. a), d) și f),
respectiv asiguraților pentru veniturile prevăzute la alin. (2)
lit. b), c) și e).
(8) Termenul de prescripție a plății contribuției de
asigurări sociale de sănătate se stabilește în același mod
cu cel prevăzut pentru obligațiile fiscale.
Art. 258. — (1) Persoanele juridice sau fizice la care își
desfășoară activitatea asigurații au obligația să calculeze și
să vireze la fond o contribuție de 7% asupra fondului de
salarii, datorată pentru asigurarea sănătății personalului din
unitatea respectivă.
(2) Prin fond de salarii realizat, în sensul prezentei legi, se
înțelege totalitatea sumelor utilizate de o persoană fizică și
juridică pentru plata drepturilor salariale sau asimilate salariilor.
(3) Nerespectarea prevederilor art. 257 alin. (1) duce la
diminuarea pachetului de servicii de bază, potrivit
prevederilor art. 220. Diminuarea pachetului de servicii de
bază are loc după 3 luni de la ultima plată a contribuției.
(4) Pentru perioada în care angajatorii suportă
indemnizația pentru incapacitate temporară de muncă,
aceștia au obligația de a plăti contribuția de 7% raportată la
fondul de salarii, pentru salariații aflați în această situație.
Art. 259. — (1) Pentru beneficiarii indemnizației de
șomaj contribuția se calculează și se virează odată cu
plata drepturilor bănești asupra cărora se calculează de
către cei care efectuează plata acestor drepturi.
(2) Pentru pensionari contribuția datorată de aceștia se
aplică numai la veniturile din pensiile care depășesc limita
supusă impozitului pe venit, se calculează pentru diferența
între cuantumul pensiei și această limită și se virează odată
cu plata drepturilor bănești asupra cărora se calculează de
către cei care efectuează plata acestor drepturi.
(3) Începând cu 1 ianuarie 2007 contribuția pentru
veniturile din pensii se datorează și se calculează potrivit
alin. (2), precum și asupra sumei neimpozabile din pensii
prevăzute de Legea nr. 571/2003 privind Codul fiscal, cu
modificările și completările ulterioare. Contribuția calculată
asupra sumei neimpozabile din pensii se suportă de
bugetul de stat.

38

MONITORUL OFICIAL AL ROMÂNIEI, PARTEA I, Nr. 372/28.IV.2006

(4) Persoanele care nu sunt salariate, dar au obligația
să își asigure sănătatea potrivit prevederilor prezentei legi,
sunt obligate să comunice direct casei de asigurări alese
veniturile, pe baza contractului de asigurare, în vederea
stabilirii și achitării contribuției de 6,5%.
(5) Pentru lucrătorii migranți care își păstrează domiciliul
sau reședința în România, contribuția lunară la fond se
calculează prin aplicarea cotei de 6,5% la veniturile obținute
din contractele încheiate cu un angajator străin.
(6) Pentru persoanele care se asigură facultativ în
condițiile art. 214 alin. (2), contribuția lunară la fond se
calculează prin aplicarea cotei de 13,5% la valoarea a
două salarii de bază minime brute pe țară, pentru un
pachet de servicii stabilit prin contractul-cadru.
(7) Persoanele care au obligația de a se asigura și nu
pot dovedi plata contribuției sunt obligate, pentru a obține
calitatea de asigurat, să achite contribuția legală lunară pe
ultimii 5 ani, începând cu data primei solicitări de acordare
a serviciilor medicale, calculată la salariul de bază minim
brut pe țară în vigoare la data plății, sau de la data ultimei
plăți a contribuției, respectiv de la data când plata
contribuției era obligatorie dacă perioada scursă este mai
mică de 5 ani, calculându-se majorări de întârziere.
(8) În situația în care persoanele prevăzute la alin. (7) au
realizat venituri impozabile, contribuția, precum și majorările
de întârziere aferente se vor calcula asupra acestor venituri
pe perioada în care acestea au fost realizate, cu respectarea
termenelor de prescripție privind obligațiile fiscale.
(9) Persoanele care au obligația să se asigure, altele
decât cele prevăzute la alin. (7) și art. 257 și care nu se
încadrează în categoriile de persoane care beneficiază de
asigurarea de sănătate fără plata contribuției, plătesc
contribuția lunară de asigurări sociale de sănătate calculată
prin aplicarea cotei de 6,5% la salariul de bază minim brut
pe țară.
(10) Străinii cărora li s-a acordat una dintre formele de
protecție prevăzute la art. 1 lit. a), b) și c) din Ordonanța
Guvernului nr. 102/2000 privind statutul și regimul
refugiaților în România, republicată, sunt obligați, pentru a
obține calitatea de asigurat, să plătească contribuția legală
începând cu data obținerii respectivei forme de protecție.
(11) Străinii cărora li s-a acordat, anterior intrării în
vigoare a legislației privind integrarea socială a străinilor
care au dobândit o formă de protecție în România, una
dintre formele de protecție prevăzute la art. 1 lit. a), b) și c)
din Ordonanța Guvernului nr. 102/2000, republicată, sunt
obligați, pentru a obține calitatea de asigurat, să plătească
contribuția legală începând cu data intrării în vigoare a
legislației privind integrarea socială a străinilor care au
dobândit o formă de protecție în România.
Art. 260. — (1) Contribuția datorată pentru persoanele
prevăzute la art. 213 se suportă după cum urmează:
a) de către bugetul de stat, pentru persoanele
prevăzute la art. 213 alin. (2) lit. a), c), d), f) și i), iar
pentru persoanele prevăzute la art. 213 alin. (2) lit. h)
începând cu 1 ianuarie 2007;
b) de către bugetul asigurărilor sociale de stat, pentru
persoanele prevăzute la art. 213 alin. (2) lit. b);
c) de către bugetul asigurărilor de șomaj, pentru
persoanele prevăzute la art. 213 alin. (2) lit. e);
d) de către bugetele locale, pentru persoanele prevăzute
la art. 213 alin. (2) lit. g).
(2) Contribuțiile pentru persoanele prevăzute la art. 213
alin. (2) lit. a), c), d), f) și i) se stabilesc prin aplicarea
cotei de 6,5% asupra sumei reprezentând valoarea a două
salarii de bază minime brute pe țară.
(3) Contribuțiile pentru persoanele prevăzute la art. 213
alin. (2) lit. b) și e) se stabilesc prin aplicarea cotei de

6,5% asupra indemnizației pentru incapacitate de muncă
datorată unui accident de muncă sau unei boli
profesionale, respectiv asupra indemnizației de șomaj.
(4) Contribuțiile pentru persoanele prevăzute la art. 213
alin. (2) lit. g) se stabilesc prin aplicarea cotei de 6,5%
asupra ajutorului social acordat, în condițiile legii, pentru
asigurarea venitului minim garantat.
Art. 261. — (1) Angajatorii și asigurații care au obligația
plății contribuției în condițiile prezentei legi și care nu o
respectă datorează pentru perioada de întârziere majorări
de întârziere în condițiile Codului de procedură fiscală.
(2) CNAS aprobă norme privind desfășurarea activității
de executare silită a creanțelor datorate fondului de către
persoanele fizice, altele decât cele pentru care colectarea
veniturilor se face de ANAF.
(3) Angajatorii, indiferent de forma de proprietate, vor
depune la bancă sau la trezorerie, după caz, odată cu
documentația pentru plata salariilor și a altor venituri pentru
salariați, documentele pentru plata contribuțiilor datorate
fondului, plățile efectuându-se simultan sub control bancar,
respectiv trezorerie.
(4) În cazul neachitării în termen a contribuțiilor datorate
fondului, aplicarea măsurilor de executare silită pentru
încasarea sumelor datorate și a majorărilor de întârziere se
realizează potrivit procedurilor instituite de Legea
nr. 571/2003, cu modificările și completările ulterioare, și
Ordonanța Guvernului nr. 92/2003, republicată, cu modificările
și completările ulterioare, și normelor aprobate prin ordin al
președintelui CNAS, cu avizul consiliului de administrație.
(5) Persoanele prevăzute la art. 257 și 258 au obligația
de a pune la dispoziția organelor de control ale ANAF sau
ale caselor de asigurări, după caz, documentele justificative
și actele de evidență necesare în vederea stabilirii
obligațiilor la fond.
SECȚIUNEA a 2-a
Utilizarea și administrarea Fondului național unic de asigurări
sociale de sănătate

Art. 262. — (1) Veniturile fondului se utilizează pentru:
a) plata serviciilor medicale, medicamentelor, materialelor
sanitare și dispozitivelor medicale, inclusiv a celor acordate
în baza documentelor internaționale cu prevederi în
domeniul sănătății la care România este parte, în condițiile
stabilite prin contractul-cadru; în valoarea serviciilor
medicale se poate include și amortizarea bunurilor
achiziționate de unitățile sanitare publice supuse amortizării
potrivit legii, conform normelor elaborate de Ministerul
Sănătății Publice și Ministerul Finanțelor Publice;
b) cheltuieli de administrare, funcționare și de capital în
limita a maximum 3% din sumele colectate;
c) fondul de rezervă în cotă de 1% din sumele
constituite anual la nivelul CNAS.
(2) Veniturile fondului se utilizează și pentru plata
indemnizațiilor de asigurări sociale de sănătate în condițiile
legii.
Art. 263. — (1) Veniturile fondului nu pot fi utilizate pentru:
a) investiții pentru construirea și consolidarea de unități
sanitare;
b) achiziționarea aparaturii medicale de la nivelul și
condițiile stabilite prin hotărâre a Guvernului;
c) măsuri profilactice și tratamente instituite obligatoriu prin
norme legale, altele decât cele prevăzute de prezenta lege.
(2) Cheltuielile prevăzute la alin. (1) se suportă de la
bugetul de stat.
Art. 264. — (1) Bugetul fondului se aprobă de
Parlament, la propunerea Guvernului, ca anexă la legea
bugetului de stat.

MONITORUL OFICIAL AL ROMÂNIEI, PARTEA I, Nr. 372/28.IV.2006
(2) Bugetele de venituri și cheltuieli ale caselor de
asigurări se aprobă de ordonatorul principal de credite, în
condițiile legii.
Art. 265. — (1) Sumele rămase neutilizate la nivelul
caselor de asigurări la sfârșitul fiecărui an se virează în
contul CNAS.
(2) Sumele rămase la nivelul CNAS la sfârșitul anului
se reportează în anul următor și se utilizează potrivit
art. 262 alin. (1) lit. a) și b).
(3) Fondul de rezervă rămas neutilizat la finele anului
se reportează în anul următor cu aceeași destinație.
(4) Utilizarea fondului de rezervă se stabilește prin legile
bugetare anuale.
(5) Disponibilitățile temporare ale fondului, precum și
disponibilitățile fondului de rezervă se păstrează la
trezoreria statului și sunt purtătoare de dobândă.
(6) Din disponibilitățile fondului de rezervă și din
excedentele înregistrate de fond din anii precedenți pot fi
constituite depozite la termen la trezoreria statului, în
condițiile stabilite prin convenție încheiată între CNAS și
Ministerul Finanțelor Publice.
CAPITOLUL VI
Organizarea caselor de asigurări de sănătate
SECȚIUNEA 1
Constituirea caselor de asigurări de sănătate
și organizarea administrativă

Art. 266. — (1) CNAS este instituție publică, autonomă,
de interes național, cu personalitate juridică, care
administrează și gestionează sistemul de asigurări sociale
de sănătate în vederea aplicării politicilor și programelor
Guvernului în domeniul sanitar și are sediul în municipiul
București, Calea Călărașilor nr. 248, sectorul 3.
(2) CNAS are ca principal obiect de activitate
asigurarea funcționării unitare și coordonate a sistemului de
asigurări sociale de sănătate din România și are în
subordine casele de asigurări de sănătate județene și Casa
de Asigurări de Sănătate a Municipiului București.
(3) CNAS funcționează pe baza statutului propriu, avizat
de consiliul de administrație și aprobat prin hotărâre a
Guvernului. Casele de asigurări funcționează pe baza
statutului propriu, care respectă prevederile statutului-cadru,
aprobat de Consiliul de administrație al CNAS.
(4) Statutele prevăzute la alin. (3) trebuie să conțină
prevederi referitoare la:
a) denumirea și sediul casei de asigurări respective;
b) relațiile CNAS cu alte case de asigurări și cu oficiile
teritoriale, precum și cu asigurații;
c) structura, drepturile și obligațiile organelor de
conducere;
d) modul de adoptare a hotărârilor în consiliul de
administrație și relația dintre acesta și conducerea
executivă a casei de asigurări;
e) alte prevederi.
Art. 267. — (1) Casele de asigurări sunt instituții
publice, cu personalitate juridică, cu bugete proprii, în
subordinea CNAS.
(2) Casele de asigurări colectează contribuțiile
persoanelor fizice, altele decât cele pentru care colectarea
veniturilor se face de către ANAF, și gestionează bugetul
fondului aprobat, cu respectarea prevederilor prezentei legi,
asigurând funcționarea sistemului de asigurări sociale de
sănătate la nivel local, și pot derula și dezvolta și activități
pentru valorizarea fondurilor gestionate.
Art. 268. — Pe lângă CNAS funcționează experți pentru
implementarea programelor naționale de sănătate curative,
finanțate din fond, precum și alte activități stabilite prin
ordin al președintelui CNAS.

39

Art. 269. — Casele de asigurări pot înființa oficii de
asigurări de sănătate fără personalitate juridică, la nivelul
orașelor, al municipiilor, respectiv al sectoarelor municipiului
București, în baza criteriilor stabilite prin ordin al
președintelui CNAS.
SECȚIUNEA a 2-a
Atribuțiile caselor de asigurări de sănătate

Art. 270. — (1) Atribuțiile CNAS sunt următoarele:
a) gestionează fondul prin președintele CNAS, împreună
cu casele de asigurări;
b) elaborează, implementează și gestionează procedurile
și formularele unitare, avizate de Ministerul Sănătății
Publice, pentru administrarea sistemului de asigurări sociale
de sănătate;
c) elaborează și actualizează Registrul unic de evidență
a asiguraților;
d) elaborează și publică raportul anual și planul de
activitate pentru anul următor;
e) îndrumă metodologic și controlează modul de
aplicare a dispozițiilor legale de către casele de asigurări;
f) răspunde pentru activitățile proprii sistemului de asigurări
sociale de sănătate în fața Guvernului și față de asigurați;
g) elaborează proiectul contractului-cadru, care se prezintă
de către Ministerul Sănătății Publice spre aprobare Guvernului;
h) elaborează condițiile privind acordarea asistenței
medicale din cadrul sistemului de asigurări sociale de
sănătate, cu consultarea CMR și CMDR;
i) participă anual la elaborarea listei de medicamente
eliberate cu sau fără contribuție personală, pe baza
prescripțiilor medicale, pentru persoanele asigurate;
j) administrează și întreține bunurile imobile și baza
materială din patrimoniu, în condițiile legii;
k) asigură organizarea sistemului informatic și
informațional unic integrat pentru înregistrarea asiguraților și
pentru gestionarea și administrarea fondului. Indicatorii
folosiți în raportarea datelor în sistemul de asigurări de
sănătate sunt unitari și se stabilesc de către Ministerul
Sănătății Publice, la propunerea CNAS, CMR și CMDR;
l) negociază și contractează cu instituții abilitate de lege
colectarea și prelucrarea datelor privind unele servicii
medicale furnizate asiguraților, în vederea contractării și
decontării acestora de către casele de asigurări;
m) acordă gratuit informații, consultanță și asistență în
domeniul asigurărilor sociale de sănătate persoanelor
asigurate, angajatorilor și furnizorilor de servicii medicale;
n) participă la licitații naționale organizate de Ministerul
Sănătății Publice pentru achiziția de medicamente și materiale
specifice pentru realizarea programelor de sănătate;
o) încheie și derulează contracte de achiziții publice
pentru medicamente și materiale sanitare pentru derularea
programelor de sănătate, precum și contracte de furnizare
de servicii medicale de dializă;
p) asigură logistica și baza materială necesare activității
de pregătire și formare profesională a personalului, din
cheltuielile de administrare a fondului;
r) inițiază, negociază și încheie cu instituții similare
documente de cooperare internațională în domeniul său de
activitate;
s) îndeplinește funcția de organism de legătură, care
asigură comunicarea cu organismele similare din statele
care au încheiat cu România documente internaționale cu
prevederi în domeniul sănătății;
t) prezintă un raport anual Guvernului privind starea
sistemului de asigurări sociale de sănătate;
u) prezintă rapoarte Parlamentului, la solicitarea acestuia;

40

MONITORUL OFICIAL AL ROMÂNIEI, PARTEA I, Nr. 372/28.IV.2006

v) alte atribuții prevăzute de acte normative în domeniul
sănătății.
(2) Realizarea atribuțiilor care revin CNAS, potrivit
prezentei legi, este supusă controlului organelor competente
potrivit dispozițiilor legale în vigoare.
Art. 271. — Atribuțiile caselor de asigurări sunt următoarele:
a) să colecteze contribuțiile la fond pentru persoanele
fizice, altele decât cele pentru care colectarea veniturilor se
face de către ANAF;
b) să administreze bugetele proprii;
c) să înregistreze, să actualizeze datele referitoare la
asigurați și să le comunice CNAS;
d) să elaboreze și să publice raportul anual și planul de
activitate pentru anul următor;
e) să utilizeze toate demersurile legale pentru a
optimiza colectarea contribuțiilor și recuperarea creanțelor
restante la contribuții pentru fond;
f) să furnizeze gratuit informații, consultanță, asistență în
problemele asigurărilor sociale de sănătate și ale serviciilor
medicale persoanelor asigurate, angajatorilor și furnizorilor
de servicii medicale;
g) să administreze bunurile casei de asigurări, conform
prevederilor legale;
h) să negocieze, să contracteze și să deconteze
serviciile medicale contractate cu furnizorii de servicii
medicale în condițiile contractului-cadru;
i) să monitorizeze numărul serviciilor medicale furnizate
și nivelul tarifelor acestora;
j) pot să organizeze licitații în vederea contractării unor
servicii din pachetul de servicii, pe baza prevederilor
contractului-cadru;
k) să asigure, în calitate de instituții competente,
activitățile de aplicare a documentelor internaționale cu
prevederi în domeniul sănătății încheiate de România cu
alte state, inclusiv cele privind rambursarea cheltuielilor
ocazionate de acordarea serviciilor medicale și a altor
prestații, în condițiile respectivelor documente internaționale;
l) alte atribuții prevăzute de acte normative în domeniul
sănătății.
SECȚIUNEA a 3-a
Organele de conducere

Art. 272. — (1) CNAS are următoarele organe de
conducere:
a) adunarea reprezentanților;
b) consiliul de administrație;
c) președintele;
d) comitetul director;
e) 2 vicepreședinți;
f) directorul general.
(2) Persoanele care fac parte din organele de
conducere ale CNAS și ale caselor de asigurări trebuie să
îndeplinească următoarele condiții:
a) să fie cetățeni români și să aibă domiciliul pe
teritoriul României;
b) să aibă calitatea de asigurat;
c) să nu aibă cazier judiciar sau fiscal;
d) să aibă studii superioare.
(3) Membrii consiliului de administrație au obligația de a
depune declarație de avere și o declarație de interese cu
privire la incompatibilitățile prevăzute de prezenta lege, în
termen de 15 zile de la numirea în Consiliul de
administrație al CNAS. Declarația de interese va fi
actualizată ori de câte ori intervin modificări. Actualizarea
se face în termen de 30 de zile de la data modificării
respective. Declarațiile se vor afișa pe site-ul CNAS.

Modelul declarației de interese se aprobă prin ordin al
președintelui CNAS.
Art. 273. — (1) Adunarea reprezentanților se constituie
pe o perioadă de 4 ani și cuprinde:
a) reprezentanți ai asiguraților delegați de consiliile
județene și de Consiliul General al Municipiului București,
în număr de unu pentru fiecare județ și doi pentru
municipiul București. Desemnarea acestor reprezentanți se
face în termen de 15 zile de la data intrării în vigoare a
prezentei legi;
b) 31 de membri numiți astfel: 2 de către Președintele
României, 3 de către primul-ministru, la propunerea
ministrului sănătății publice, 3 de către Senat, la
propunerea comisiei de specialitate, 3 de către Camera
Deputaților, la propunerea comisiei de specialitate, un
reprezentant al Ministerului Muncii, Solidarității Sociale și
Familiei, un reprezentant al Casei Naționale de Pensii și
Alte Drepturi de Asigurări Sociale, 5 de către asociațiile
patronale reprezentative la nivel național, 5 de către
organizațiile sindicale reprezentative la nivel național,
7 reprezentanți ai ministerelor și instituțiilor centrale cu
rețele sanitare proprii, respectiv câte un reprezentant al
Ministerului Administrației și Internelor, Ministerului Apărării
Naționale, Ministerului Justiției, Ministerului Transporturilor,
Construcțiilor și Turismului, Serviciului Român de Informații,
Serviciului de Informații Externe și Serviciului de
Telecomunicații Speciale, și un reprezentant al Consiliului
Național al Persoanelor Vârstnice.
(2) Sunt reprezentative la nivel național asociațiile patronale
și organizațiile sindicale care îndeplinesc condițiile prevăzute
de Legea nr. 130/1996 privind contractul colectiv de muncă,
republicată, cu modificările și completările ulterioare.
(3) Pe locurile devenite vacante ca urmare a demisiei,
revocării din cauze prevăzute de lege sau a decesului se
numesc noi membri, aleși în aceleași condiții, până la
expirarea mandatului în curs.
Art. 274. — (1) Adunarea reprezentanților se întrunește în
ședință o dată pe an, la convocarea consiliului de
administrație, sau în ședințe extraordinare, la convocarea
președintelui CNAS, a consiliului de administrație sau a unui
număr de cel puțin 30 de membri ai adunării reprezentanților.
(2) Adunarea reprezentanților poate adopta hotărâri dacă
sunt prezente două treimi din numărul membrilor. Pentru
adoptarea hotărârilor este necesar votul favorabil al
majorității membrilor prezenți.
Art. 275. — Adunarea reprezentanților are următoarele
atribuții:
a) propune modificarea Statutului CNAS;
b) analizează repartizarea bugetului aprobat de către cei
în drept și recomandă ordonatorului principal de credite
luarea măsurilor necesare pentru modificarea acestuia, în
condițiile legii;
c) analizează modul de utilizare a fondului, costurile din
cadrul sistemului de asigurări sociale de sănătate, serviciile
medicale acordate și tarifele practicate la contractarea
pachetului de servicii de bază și recomandă măsurile
legale pentru folosirea cu eficiență a fondurilor și de
respectare a drepturilor asiguraților.
Art. 276. — (1) Consiliul de administrație al CNAS se
constituie din 17 membri, cu un mandat pe 4 ani, după
cum urmează:
a) 5 reprezentanți ai statului, dintre care unul este numit
de Președintele României și 4 de primul-ministru, la
propunerea ministrului sănătății publice, a ministrului muncii,
solidarității sociale și familiei, a ministrului finanțelor publice
și a ministrului justiției;
b) 5 membri numiți prin consens de către confederațiile
patronale reprezentative la nivel național;

MONITORUL OFICIAL AL ROMÂNIEI, PARTEA I, Nr. 372/28.IV.2006
c) 5 membri numiți prin consens de către confederațiile
sindicale reprezentative la nivel național;
d) 2 membri numiți de primul-ministru, cu consultarea
Consiliului Național al Persoanelor Vârstnice.
(2) Prevederile art. 273 alin. (3) se aplică și în cazul
consiliului de administrație.
Art. 277. — (1) Președintele consiliului de administrație
este președintele CNAS și are rang de secretar de stat.
Președintele CNAS are dreptul la organizarea cabinetului
demnitarului în structura CNAS și în limita numărului de
posturi prevăzut de lege pentru funcția de secretar de stat.
Președintele CNAS este numit de primul-ministru dintre
membrii consiliului de administrație, la propunerea
ministrului sănătății.
(2) Consiliul de administrație are 2 vicepreședinți aleși
de consiliul de administrație prin vot secret, unul din partea
confederațiilor patronale reprezentative la nivel național și
celălalt din partea confederațiilor sindicale reprezentative la
nivel național, stabilite potrivit legii. Vicepreședinții consiliului
de administrație sunt și vicepreședinții CNAS.
(3) Președintele, vicepreședinții și directorul general al
CNAS se suspendă de drept din funcțiile deținute anterior,
pe perioada executării mandatului, cu excepția celor
prevăzute la art. 282 alin. (1).
Art. 278. — (1) Consiliul de administrație funcționează
în mod legal în prezența a cel puțin 13 membri.
(2) Hotărârile consiliului de administrație se adoptă cu
votul a cel puțin două treimi din numărul membrilor prezenți.
(3) În condițiile în care la prima convocare a unei
ședințe a consiliului de administrație nu se îndeplinește
cvorumul prevăzut la alin. (1), președintele CNAS, în
calitate de președinte al consiliului de administrație, are
dreptul să convoace o nouă ședință în termen de
maximum 7 zile, în cadrul căreia hotărârile sunt luate cu
votul a cel puțin două treimi din numărul membrilor
prezenți.
(4) Principalul rol al consiliului de administrație este de
a elabora și a realiza strategia națională în domeniul
asigurărilor sociale de sănătate.
(5) La ședințele consiliului de administrație președintele
CNAS poate invita persoane care au legătură cu subiectele
supuse dezbaterii.
Art. 279. — (1) Consiliul de administrație al CNAS are
următoarele atribuții:
a) aprobă planul anual de activitate pentru îndeplinirea
prevederilor programului de asigurări sociale de sănătate;
b) aprobă regulamentul de organizare și funcționare a
comisiilor de evaluare și standardele de evaluare a
furnizorilor de servicii medicale;
c) aprobă criteriile de recrutare și modalitățile de
formare a personalului din sistemul de asigurări sociale de
sănătate;
d) aprobă programul de investiții;
e) aprobă încheierea de convenții de cooperare și
finanțare de programe cu organisme internaționale;
f) aprobă atribuțiile vicepreședinților, la propunerea
președintelui;
g) avizează statutul propriu al CNAS, care se aprobă
prin hotărâre a Guvernului, și aprobă statutul-cadru al
caselor de asigurări la propunerea Comitetului director;
h) aprobă propriul regulament de organizare și funcționare;
i) aprobă strategia sistemului de asigurări sociale de
sănătate cu privire la colectarea și utilizarea fondului;
j) aprobă proiectul bugetului fondului și îl supune
aprobării ordonatorului principal de credite, în condițiile legii;
k) avizează, în condițiile legii, repartizarea pe case de
asigurări a bugetului fondului;
l) avizează utilizarea fondului de rezervă;

41

m) analizează semestrial stadiul derulării contractelor și
împrumuturilor;
n) avizează rapoartele de gestiune anuale, prezentate
de președintele CNAS, contul de încheiere a exercițiului
bugetar, precum și raportul anual de activitate;
o) aprobă, în baza raportului Curții de Conturi, bilanțul
contabil și descărcarea gestiunii anului precedent pentru
CNAS și pentru casele de asigurări;
p) avizează proiectul contractului-cadru și al normelor
metodologice de aplicare a acestuia;
r) avizează lista medicamentelor de care beneficiază
asigurații cu sau fără contribuție personală;
s) aprobă criteriile privind calitatea asistenței medicale
acordate asiguraților;
t) analizează structura și modul de funcționare ale
caselor de asigurări;
u) avizează organigrama CNAS și organigramele caselor
de asigurări teritoriale, la propunerea Comitetului director;
organigramele care se aprobă prin ordin al președintelui
CNAS;
v) alte atribuții acordate prin acte normative în vigoare.
(2) Consiliul de administrație se întrunește lunar, la
convocarea președintelui CNAS. Consiliul de administrație
se poate întruni și în ședințe extraordinare, la cererea
președintelui sau a cel puțin unei treimi din numărul
membrilor săi.
(3) În exercitarea atribuțiilor ce îi revin Consiliul de
administrație al CNAS adoptă hotărâri, în condițiile
prevăzute la art. 278.
(4) Modul de rezolvare a divergențelor dintre
președintele CNAS și consiliul de administrație, în
îndeplinirea atribuțiilor stabilite în prezenta lege, se
reglementează prin statutul CNAS.
Art. 280. — (1) Președintele CNAS este ordonator
principal de credite pentru administrarea și gestionarea
fondului și reprezintă CNAS în relațiile cu terții și pe
asigurați în raporturile cu alte persoane fizice sau juridice,
componente ale sistemului asigurărilor sociale de sănătate.
(2) Președintelui CNAS îi sunt aplicabile prevederile legii
responsabilității ministeriale.
Art. 281. — (1) Atribuțiile principale ale președintelui
CNAS sunt următoarele:
a) exercită atribuțiile prevăzute de lege, în calitate de
ordonator principal de credite, pentru administrarea și
gestionarea fondului;
b) organizează și coordonează activitatea de audit și
control în sistemul de asigurări sociale de sănătate, potrivit
atribuțiilor specifice ale CNAS și ale caselor de asigurări;
activitatea de audit se poate desfășura la nivel regional, în
condițiile stabilite prin ordin al președintelui CNAS, cu
avizul Consiliului de administrație al CNAS;
c) participă ca invitat la ședințele Guvernului în care
sunt dezbătute aspecte referitoare la sănătatea populației;
d) numește, sancționează și eliberează din funcție
personalul CNAS;
e) prezidează ședințele adunării reprezentanților;
f) alte atribuții stabilite prin Statutul CNAS.
(2) În exercitarea atribuțiilor ce îi revin, precum și
pentru punerea în aplicare a hotărârilor consiliului de
administrație, președintele CNAS emite ordine care devin
executorii după ce sunt aduse la cunoștință persoanelor
interesate. Ordinele cu caracter normativ, emise în
aplicarea prezentei legi, se publică în Monitorul Oficial al
României, Partea I.
Art. 282. — (1) Pe timpul executării mandatului
președintele și vicepreședinții sunt numiți pe o perioadă de
4 ani. Aceștia nu pot exercita pe durata mandatului nici o

42

MONITORUL OFICIAL AL ROMÂNIEI, PARTEA I, Nr. 372/28.IV.2006

altă funcție sau demnitate publică, cu excepția funcțiilor
didactice din învățământul superior.
(2) Membrii Consiliului de administrație al CNAS, pe
perioada exercitării mandatului, nu sunt salariați ai CNAS,
cu excepția președintelui și a vicepreședinților, și nu pot
ocupa funcții în structurile executive ale caselor de
asigurări. Aceștia nu pot exercita activități la societăți
comerciale sau la alte unități care se află în relații
contractuale cu casele de asigurări.
(3) Salarizarea președintelui și a vicepreședinților CNAS
se stabilește după cum urmează:
a) pentru președinte, la nivelul indemnizației prevăzute
de lege pentru funcția de secretar de stat;
b) pentru vicepreședinți, la nivelul indemnizației
prevăzute de lege pentru funcția de subsecretar de stat.
(4) Salariul și celelalte drepturi de personal ale
directorului general al CNAS se stabilesc la nivelul
corespunzător prevăzut de lege pentru funcția de secretar
general din minister.
(5) Membrii Consiliului de administrație al CNAS, cu
excepția președintelui și vicepreședinților, beneficiază de o
indemnizație lunară de până la 20% din indemnizația
președintelui CNAS, în condițiile prezenței efective la
ședințele consiliului de administrație.
Art. 283. — (1) Conducerea executivă a CNAS este
asigurată de către directorul general.
(2) Ocuparea postului de director general se face prin
concurs, pe o perioadă de 4 ani, și se numește prin ordin
al președintelui CNAS.
(3) Organizarea concursului și criteriile de selecție sunt
stabilite de președintele CNAS, cu avizul consiliului de
administrație.
Art. 284. — Conducerea operativă a CNAS este
asigurată de un Comitet director alcătuit din: președinte,
vicepreședinți, director general și directorii generali adjuncți.
Atribuțiile Comitetului director de conducere al CNAS se
aprobă prin ordin al președintelui CNAS, cu avizul
consiliului de administrație.
Art. 285. — (1) Personalul CNAS și al caselor de
asigurări este constituit din funcționari publici și personal
contractual, în condițiile legii, și nu pot desfășura activități
la furnizorii de servicii medicale.
(2) Salariul și celelalte drepturi ale personalului prevăzut
la alin. (1) sunt cele stabilite de actele normative în
vigoare aplicabile instituțiilor publice.
(3) Personalului CNAS și al caselor de asigurări îi pot fi
acordate stimulente din fondul constituit cu această
destinație, în cotă de 5% din sumele încasate la bugetul
fondului prin executare silită desfășurată de către casele
de asigurări și 2,5% din sumele încasate la bugetul
fondului prin executare silită de către ANAF. Modalitatea
de constituire și utilizare a acestui fond se aprobă prin
ordin al președintelui CNAS.
Art. 286. — Organele de conducere ale caselor de
asigurări sunt consiliul de administrație și președinteledirector general.
Art. 287. — (1) Consiliul de administrație al caselor de
asigurări de sănătate județene și a municipiului București
este alcătuit din 11 membri, desemnați după cum urmează:
a) unul de consiliul județean, respectiv de Consiliul
General al Municipiului București;
b) unul de prefect, la propunerea autorității de sănătate
publică județene, respectiv a municipiului București;
c) 3 de confederațiile patronale reprezentative la nivel
național, desemnați prin consens;
d) 3 de confederațiile sindicale reprezentative la nivel
național, desemnați prin consens;

e) 2 de consiliile județene ale persoanelor vârstnice,
respectiv al municipiului București;
f) președintele, care este directorul general al casei de
asigurări.
(2) Mandatul membrilor consiliilor de administrație ale
caselor de asigurări este de 4 ani. Membrii consiliilor de
administrație ale caselor de asigurări beneficiază de o
indemnizație lunară de până la 20% din salariul funcției de
director general al casei de asigurări respective, în
condițiile prezenței efective la ședințele consiliului de
administrație.
(3) Pe perioada mandatului membrii consiliului de
administrație pot fi revocați din funcții de către cei care
i-au numit, iar pe funcțiile rămase vacante sunt numiți noi
membri, până la expirarea mandatului în curs.
(4) Consiliile de administrație ale caselor de asigurări au
următoarele atribuții generale:
a) aprobă proiectul statutului propriu;
b) avizează proiectul bugetului de venituri și cheltuieli
anuale aferente Fondului național unic de asigurări sociale
de sănătate;
c) aprobă rapoartele de gestiune semestriale și anuale,
prezentate de președintele-director general;
d) avizează politica de contractare propusă de președinteledirector general, cu respectarea contractului-cadru;
e) avizează programele de acțiuni de îmbunătățire a
disciplinei financiare, inclusiv măsurile de executare silită
potrivit prevederilor legale în vigoare;
f) alte atribuții date prin lege sau prin statut.
(5) Consiliul de administrație ia hotărâri prin vot, în
prezența a cel puțin două treimi din numărul membrilor.
(6) Ședințele consiliului de administrație sunt publice, cu
excepția cazurilor în care membrii consiliului decid prin vot ca
acestea să se desfășoare cu ușile închise. Problemele legate
de buget se vor discuta întotdeauna în ședințe publice.
Art. 288. — (1) Directorii generali ai caselor de asigurări
sunt numiți pe bază de concurs, prin ordin al președintelui
CNAS. Directorul general devine membru de drept al
consiliului de administrație al casei de asigurări și
președintele acestuia. Între CNAS și directorul general al
casei de asigurări — manager al sistemului la nivel local
se încheie un contract de management.
(2) Directorul general al casei de asigurări este
ordonator de credite, în condițiile legii.
(3) Directorul general se numește pentru un mandat de
4 ani, după validarea concursului, și se suspendă de drept
din funcțiile deținute anterior, cu excepția funcțiilor didactice
din învățământul superior. Directorul general are obligația
de a depune declarație de interese și declarație de avere.
Modelul declarației de interese se aprobă prin ordin al
președintelui CNAS.
(4) Salarizarea și celelalte drepturi ale directorului
general se stabilesc prin contractul de management.
(5) Atribuțiile principale ale directorului general sunt
următoarele:
a) aplică normele de gestiune, regulamentele de
organizare și de funcționare și procedurile administrative
unitare;
b) organizează și coordonează activitatea de control al
execuției contractelor de furnizare de servicii medicale;
c) organizează și coordonează activitatea de urmărire și
control al colectării contribuțiilor la fond;
d) propune programe de acțiuni de îmbunătățire a
disciplinei financiare, inclusiv executarea silită, potrivit legii;
e) stabilește modalitatea de contractare, cu respectarea
contractului-cadru;

MONITORUL OFICIAL AL ROMÂNIEI, PARTEA I, Nr. 372/28.IV.2006

43

f) organizează împreună cu alte structuri abilitate
controale privind respectarea drepturilor asiguraților și
propune măsuri în caz de nerespectare a acestora;
g) supraveghează și controlează organizarea și
funcționarea sistemului de asigurări de sănătate la nivel
teritorial și prezintă anual rapoarte, pe care le dă publicității;
h) numește, sancționează și eliberează din funcție
personalul casei de asigurări.

i) să furnizeze, la solicitarea Ministerului Sănătății
Publice, datele de identificare a persoanelor asigurate,
numai pentru bolile cu declarare nominală obligatorie,
conform legislației în vigoare.

SECȚIUNEA a 4-a

Controlul de gestiune

Serviciul medical

Art. 293. — Controlul de gestiune al CNAS și al caselor
de asigurări se face anual de către Curtea de Conturi.
Art. 294. — Auditul intern se exercită conform legii și
poate fi organizat la nivel regional, în condițiile stabilite prin
ordin al președintelui CNAS, cu avizul consiliului de
administrație al CNAS.

Art. 289. — (1) În cadrul CNAS funcționează serviciul
medical, care este condus de un medic-șef.
(2) La nivelul caselor de asigurări funcționează un
serviciu medical, dimensionat în raport cu numărul
asiguraților, care este condus de un medic-șef.
(3) Funcția de medic-șef al CNAS și al caselor de
asigurări se ocupă prin concurs organizat de CNAS, în
condițiile legii.
(4) Funcția de medic-șef al CNAS este echivalentă cu
cea de director general adjunct și este salarizată potrivit legii.
Art. 290. — (1) Serviciul medical al CNAS urmărește
interesele asiguraților cu privire la calitatea serviciilor
acordate de către furnizorii de servicii medicale,
medicamente și dispozitive medicale aflați în relații
contractuale cu casele de asigurări.
(2) Atribuțiile serviciului medical sunt stabilite prin statut.

CAPITOLUL VII
Controlul
SECȚIUNEA 1

SECȚIUNEA a 2-a
Controlul furnizării serviciilor

SECȚIUNEA a 5-a

Art. 295. — (1) CNAS și casele de asigurări
organizează și efectuează controlul serviciilor medicale care
se acordă asiguraților pe baza contractelor de furnizare de
servicii încheiate, potrivit prezentei legi.
(2) În cadrul controalelor efectuate potrivit alin. (1) pot
participa și reprezentanți ai CMR, CMDR, CFR și OAMMR.
Art. 296. — Salarizarea persoanelor din structurile
menționate la art. 295 alin. (1) este similară cu cea
prevăzută de lege pentru compartimentele de audit.

Obligațiile caselor de asigurări

SECȚIUNEA a 3-a

Art. 291. — Obligațiile CNAS sunt următoarele:
a) să asigure logistica funcționării unitare și coordonate
a sistemului asigurărilor sociale de sănătate;
b) să urmărească colectarea și folosirea cu eficiență a
fondului;
c) să folosească mijloace adecvate de mediatizare
pentru reprezentarea, informarea și susținerea intereselor
asiguraților pe care îi reprezintă;
d) să acopere potrivit principiilor prezentei legi nevoile
de servicii de sănătate ale persoanelor, în limita fondurilor
disponibile.
Art. 292. — Obligațiile caselor de asigurări sunt
următoarele:
a) să verifice acordarea serviciilor medicale, conform
contractelor încheiate cu furnizorii de servicii medicale;
b) să deconteze furnizorilor contravaloarea serviciilor
medicale contractate și prestate asiguraților, la termenele
prevăzute în contractul-cadru, în caz contrar urmând să
suporte penalitățile prevăzute în contract;
c) să acorde furnizorilor de servicii medicale sume care
să țină seama și de condițiile de desfășurare a activității
în zone izolate, în condiții grele și foarte grele, pentru care
sunt stabilite drepturi suplimentare, potrivit legislației;
d) să informeze furnizorii de servicii medicale asupra
condițiilor de contractare și a negocierii clauzelor
contractuale;
e) să informeze furnizorii de servicii medicale asupra
condițiilor de furnizare a serviciilor medicale și despre orice
schimbare în modul de funcționare și de acordare a
acestora;
f) să asigure confidențialitatea datelor în condițiile
prezentei legi;
g) să verifice prescrierea și eliberarea medicamentelor
în conformitate cu reglementările în vigoare;
h) să raporteze CNAS, la termenele stabilite, datele
solicitate privind serviciile medicale furnizate, precum și
evidența asiguraților și a documentelor justificative utilizate;

Art. 297. — CNAS prezintă anual Guvernului un raport de
activitate, precum și planul de activitate pentru anul următor.
SECȚIUNEA a 4-a
Arbitrajul

Art. 298. — (1) Litigiile dintre furnizorii de servicii
medicale sau farmaceutice și casele de asigurări de
sănătate pot fi soluționate, la solicitarea uneia dintre părți,
pe calea arbitrajului în condițiile și procedurile dreptului
comun.
(2) Comisia de arbitraj este formată din câte un arbitru
desemnat de fiecare parte și unul desemnat de Consiliul
de conducere al Comisiei de arbitraj.
(3) În vederea asigurării activității de arbitraj, pe lângă
CNAS se înființează și funcționează Comisia de arbitraj.
Comisia nu are personalitate juridică.
(4) Organizarea și funcționarea Comisiei de arbitraj se
stabilesc prin ordin comun al ministrului sănătății publice,
ministrului justiției și CNAS. Comisia este condusă de un
consiliu de conducere format din reprezentanți ai
Ministerului Sănătății Publice, CNAS, CMR, CFR și CMDR.
Art. 299. — (1) Arbitrii sunt desemnați de către părți,
respectiv de către Consiliul de conducere al Comisiei de
arbitraj, dintr-o listă de arbitri atestați de Ministerul Justiției,
pe baza unui examen desfășurat în condițiile și potrivit
procedurilor stabilite printr-un regulament aprobat prin ordinul
ministrului justiției și înregistrat la Comisia de arbitraj.
(2) Pot fi arbitri persoanele care au studii medicale,
economice ori studii juridice, îndeplinesc și celelalte condiții
legale privind dobândirea calității de arbitru și nu sunt
angajați ai niciuneia dintre părțile aflate în litigiu ori ai
instituțiilor care au desemnat reprezentanți în Consiliul de
conducere al Comisiei de arbitraj.
(3) Pentru activitățile desfășurate în cadrul Comisiei de
arbitraj, arbitrii beneficiază de o indemnizație de ședință.
Indemnizația de ședință pentru arbitri este de 15%, iar

44

MONITORUL OFICIAL AL ROMÂNIEI, PARTEA I, Nr. 372/28.IV.2006

pentru membrii secretariatului tehnic este de 10% din
indemnizația președintelui CNAS.
(4) Cheltuielile reprezentând indemnizațiile de ședință
pentru arbitri, precum și pentru membrii secretariatului tehnic
se suportă din sumele alocate pentru administrarea fondului.
(5) Celelalte cheltuieli rezultate din activitatea Comisiei
centrale de arbitraj se suportă de către părțile aflate în
litigiu, în condițiile art. 298 alin. (4).
Art. 300. — (1) Regulamentul de soluționare a cauzelor
arbitrale, aprobat prin ordin al ministrului justiției, se
completează cu prevederile Codului de procedură civilă.
(2) Comisia de arbitraj se va organiza în termen de
maximum 90 de zile de la data intrării în vigoare a
prezentului titlu.
CAPITOLUL VIII
Răspunderi și sancțiuni
Art. 301. — Încălcarea prevederilor prezentei legi atrage
răspunderea materială, civilă, contravențională sau penală,
după caz.
SECȚIUNEA 1
Sancțiuni

Art. 302. — Sancțiunile pentru nerespectarea obligațiilor
contractuale de către furnizorii de servicii medicale,
medicamente și dispozitive medicale, cuprinse în
contractele încheiate cu casele de asigurări de sănătate,
se stabilesc prin contractul-cadru.
SECȚIUNEA a 2-a
Infracțiuni

Art. 303. — Fapta persoanei care dispune utilizarea în
alte scopuri sau nevirarea la fond a contribuției reținute de
la asigurați constituie infracțiunea de deturnare de fonduri și
se pedepsește conform prevederilor din Codul penal.
Art. 304. — Completarea declarației prevăzute
la art. 215 alin. (2) cu date nereale, având ca efect
denaturarea evidențelor privind asigurații, stadiul de cotizare
sau contribuțiile față de fond, constituie infracțiunea de fals
intelectual și se pedepsește conform prevederilor din Codul
penal.
SECȚIUNEA a 3-a
Contravenții

Art. 305. — Constituie contravenții următoarele fapte:
a) nedepunerea la termen a declarației prevăzute la
art. 215 alin. (2);
b) nevirarea contribuției datorate conform art. 258
alin. (1) de către persoanele fizice și juridice angajatoare;
c) refuzul de a pune la dispoziția organelor de control
ale ANAF și ale caselor de asigurări a documentelor
justificative și a actelor de evidență necesare în vederea
stabilirii obligațiilor la fond;
d) refuzul de a pune la dispoziție organelor de control ale
caselor de asigurări documentele justificative și actele de
evidență financiar-contabilă privind sumele decontate din fond.
Art. 306. — Contravențiile prevăzute la art. 305 se
sancționează după cum urmează:
a) cele prevăzute la lit. a) și c), cu amendă de la
500 lei (RON) la 1.000 lei (RON);
b) cele prevăzute la lit. b și d), cu amendă de la
3.000 lei (RON) la 5.000 lei (RON).
Art. 307. — (1) Constatarea contravențiilor și aplicarea
sancțiunilor se fac de către organele de control ale ANAF
și ale caselor de asigurări.

(2) Amenzile contravenționale aplicate conform prezentei
legi constituie venituri la bugetul de stat.
Art. 308. — Prevederile art. 305 se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 309. — (1) Contravenientul poate achita, pe loc sau
în termen de cel mult 48 de ore de la data încheierii
procesului-verbal ori, după caz, de la data comunicării
acestuia, jumătate din minimul amenzii prevăzute la
art. 306, agentul constatator făcând mențiune despre
această posibilitate în procesul-verbal.
(2) Dispozițiile prezentei legi referitoare la obligațiile față
de fond se completează cu prevederile Legii nr. 241/2005
pentru prevenirea și combaterea evaziunii fiscale.
CAPITOLUL IX
Dispoziții finale
Art. 310. — (1) Membrii Consiliului de administrație al
CNAS și ai consiliilor de administrație ale caselor de
asigurări, precum și personalul angajat al acestor case de
asigurări, indiferent de nivel, nu pot deține funcții de
conducere în cadrul Ministerului Sănătății Publice,
autorităților de sănătate publică, furnizorilor de servicii
medicale din sistemul de asigurări sociale de sănătate ale
căror servicii se decontează din fond, unităților sanitare,
cabinetelor medicale, funcții alese sau numite în cadrul
CMR, colegiilor județene ale medicilor, respectiv al
municipiului București, în cadrul CMDR, colegiilor județene
ale medicilor dentiști, respectiv al municipiului București, în
cadrul CFR, colegiilor județene ale farmaciștilor, respectiv
al municipiului București, organizațiilor centrale și locale ale
OAMMR, organizațiilor centrale și locale ale OBBC sau
funcții în cadrul societăților comerciale cu profil de
asigurări, farmaceutic sau de aparatură medicală.
Personalului din cadrul CNAS și caselor de asigurări, cu
statut de funcționar public, îi sunt aplicabile și dispozițiile
Legii nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare.
(2) Constituie conflict de interese deținerea de către
membrii Consiliului de administrație al CNAS și ai consiliilor
de administrație ale caselor de asigurări, precum și de
către personalul angajat al acestor case de asigurări de
părți sociale, acțiuni sau interese la furnizori care stabilesc
relații contractuale cu casele de asigurări de sănătate.
Această dispoziție se aplică și în cazul în care astfel de
părți sociale, acțiuni sau interese sunt deținute de către
soț, soție, rudele sau afinii până la gradul al IV-lea inclusiv
ai persoanei în cauză.
(3) Membrii Consiliului de administrație al CNAS și ai
consiliilor de administrație ale caselor de asigurări care, fie
personal, fie prin soț, soție, afini sau rude până la gradul
al IV-lea inclusiv, au un interes patrimonial în problema
supusă dezbaterii consiliului de administrație nu pot
participa la dezbaterile consiliului de administrație și nici la
adoptarea hotărârilor.
(4) Persoanele care la data intrării în vigoare a
prezentei legi se află în una dintre incompatibilitățile
prevăzute la alin. (1) vor opta pentru una dintre funcțiile
ocupate în termen de 30 de zile.
Art. 311. — (1) CNAS gestionează și administrează
bunurile mobile și imobile dobândite, în condițiile legii, din
activități proprii, subvenții, donații sau din alte surse.

MONITORUL OFICIAL AL ROMÂNIEI, PARTEA I, Nr. 372/28.IV.2006
(2) Autoritățile publice centrale sau locale pot transmite,
în condițiile prevăzute de lege, bunuri mobile și imobile în
administrarea CNAS și a caselor de asigurări.
(3) Recuperarea debitelor din contribuții și majorări se
poate face și prin compensarea cu active din patrimoniul
debitorilor, evaluate de instituții autorizate în condițiile legii,
cu condiția ca acestea să fie necesare funcționării CNAS
sau caselor de asigurări de sănătate.
Art. 312. — În teritoriile neacoperite cu medici sau cu
personal sanitar, ori cu unități farmaceutice, pentru
asigurarea serviciilor medicale și farmaceutice, consiliile
locale pot acorda stimulente în natură și în bani.
Art. 313. — (1) Persoanele care prin faptele lor aduc
prejudicii sau daune sănătății altei persoane răspund
potrivit legii și sunt obligate să suporte cheltuielile efective
ocazionate de asistența medicală acordată. Sumele
reprezentând cheltuielile efective vor fi recuperate de către
casele de asigurări și constituie venituri ale fondului.
(2) Furnizorii de servicii care acordă asistența medicală
prevăzută la alin. (1) realizează o evidență distinctă a
acestor cazuri și au obligația să comunice lunar casei de
asigurări cu care se află în relație contractuală documentele
justificative care atestă cheltuielile efective realizate.
Art. 314. — CNAS poate organiza activități finanțate din
venituri proprii, în condițiile legii.
Art. 315. — Datele necesare pentru stabilirea calității de
asigurat vor fi transmise în mod gratuit caselor de asigurări
de sănătate de către autoritățile, instituțiile publice și alte
instituții, pe bază de protocol.
Art. 316. — Până la organizarea Comisiei de arbitraj
prevăzute la art. 298 și 299, litigiile dintre furnizorii de
servicii medicale, medicamente și dispozitive medicale și
casele de asigurări vor fi judecate de Comisia centrală de
arbitraj organizată conform Ordonanței de urgență a
Guvernului nr. 150/2002 privind organizarea și funcționarea
sistemului de asigurări sociale de sănătate, cu modificările
și completările ulterioare.
Art. 317. — (1) În termen de 12 luni de la data intrării
în vigoare a prezentului titlu, Casa Asigurărilor de Sănătate
a Apărării, Ordinii Publice, Siguranței Naționale și Autorității
Judecătorești și Casa Asigurărilor de Sănătate a
Ministerului Transporturilor, Construcțiilor și Turismului vor
intra în proces de reorganizare în vederea privatizării.
(2) Până la data reorganizării Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești și Casa Asigurărilor de Sănătate a
Ministerului Transporturilor, Construcțiilor și Turismului își
vor desfășura activitatea potrivit prevederilor legale de
organizare și funcționare a acestora, pe principiul de
funcționare al caselor de asigurări județene din cadrul
sistemului de asigurări sociale de sănătate.
(3) Pe data intrării în vigoare a prezentului titlu, se
abrogă Ordonanța de urgență a Guvernului nr. 150/2002
privind organizarea și funcționarea sistemului de asigurări
sociale de sănătate, publicată în Monitorul Oficial al
României, Partea I, nr. 838 din 20 noiembrie 2002, cu
modificările și completările ulterioare, și Ordonanța de
urgență a Guvernului nr. 119/1999 privind atragerea unor
sume suplimentare la bugetul Fondului de asigurări sociale
de sănătate, publicată în Monitorul Oficial al României,
Partea I, nr. 312 din 30 iunie 1999, aprobată cu modificări
prin Legea nr. 593/2001, cu modificările ulterioare.
(4) Dispozițiile cu privire la colectarea contribuțiilor de
către casele de asigurări de sănătate pentru persoanele
fizice, altele decât cele care au calitatea de asigurat, se
aplică până la 1 ianuarie 2007, potrivit Ordonanței
Guvernului nr. 94/2004 privind reglementarea unor măsuri

45

financiare, aprobată cu modificări și completări prin Legea
nr. 507/2004, cu modificările ulterioare.

TITLUL IX
Cardul european și cardul național de asigurări
sociale de sănătate
CAPITOLUL I
Dispoziții generale
Art. 318. — Prezentul titlu stabilește principiile, cadrul
general și procedurile privind elaborarea, implementarea și
distribuirea în România a cardului european și a cardului
național de asigurări sociale de sănătate, precum și
responsabilitățile instituțiilor publice implicate în acest proces.
Art. 319. — În înțelesul prezentului titlu, termenii și
noțiunile folosite au următoarea semnificație:
a) card european de asigurări sociale de sănătate, denumit
în continuare card european — documentul care conferă
titularului asigurat dreptul la prestații medicale necesare în
cadrul unei șederi temporare într-un stat membru al Uniunii
Europene;
b) card național de asigurări sociale de sănătate, denumit
în continuare card național — documentul care dovedește
că titularul acestuia este asigurat în sistemul de asigurări
sociale de sănătate din România;
c) case de asigurări de sănătate — casele de asigurări
de sănătate județene și a municipiului București;
d) asigurat — persoana asigurată conform legislației în
vigoare în cadrul sistemului de asigurări sociale de
sănătate din România;
e) ședere temporară — deplasarea unei persoane în
unul dintre statele membre ale Uniunii Europene pentru
motive turistice, profesionale, familiale sau pentru studii,
pentru o perioadă de timp necesară deplasării, dar nu mai
mult de 6 luni.
CAPITOLUL II
Cardul european de asigurări sociale de sănătate
Art. 320. — Cardul european conține următorul set
obligatoriu de informații vizibile:
a) numele și prenumele asiguratului;
b) codul numeric personal al asiguratului;
c) data nașterii asiguratului;
d) data expirării cardului;
e) codul Organizației Internaționale pentru Standardizare
pentru statul membru emitent al cardului;
f) numărul de identificare și acronimul casei de asigurări
de sănătate care emite cardul;
g) numărul cardului.
Art. 321. — (1) Cardul european se eliberează pe
cheltuiala asiguratului, de către casa de asigurări de
sănătate la care acesta este asigurat.
(2) Emiterea cardului european nu poate fi refuzată de
casa de asigurări de sănătate decât în situația în care
asiguratul nu face dovada plății la zi a contribuției de
asigurări sociale de sănătate.
(3) Emiterea cardului european se face numai prin
intermediul sistemului informatic unic național care
gestionează aplicarea regulamentelor Uniunii Europene
privind drepturile asiguraților aflați în ședere temporară
într-un stat membru al Uniunii Europene.
(4) Asiguratul care solicită înlocuirea cardului european
în interiorul perioadei de valabilitate stabilite prin
reglementările Uniunii Europene va putea beneficia, contra

46

MONITORUL OFICIAL AL ROMÂNIEI, PARTEA I, Nr. 372/28.IV.2006

cost, de un alt card a cărui perioadă de valabilitate nu va
putea depăși perioada de valabilitate a cardului inițial.
(5) Datele solicitate de casele de asigurări de sănătate
emitente ale cardului european, precum și de alte instituții
care manipulează aceste informații se supun legislației
referitoare la prelucrarea datelor cu caracter personal.
(6) În cazul în care circumstanțe excepționale împiedică
eliberarea cardului european, casa de asigurări de sănătate
va elibera un certificat înlocuitor provizoriu cu o perioadă
de valabilitate stabilită conform art. 323. Modelul
certificatului provizoriu se aprobă prin ordin al președintelui
Casei Naționale de Asigurări de Sănătate.
Art. 322. — Cardul european se eliberează numai în
situația deplasării asiguratului pentru ședere temporară
într-un stat membru al Uniunii Europene.
Art. 323. — Perioada de valabilitate a cardului european
este stabilită astfel încât să acopere perioada de timp
necesară șederii temporare, dar nu poate depăși 6 luni de
la data emiterii.
Art. 324. — (1) Cardul european poate fi utilizat de
către asigurații din sistemul de asigurări sociale de
sănătate din România numai pe teritoriul statelor membre
ale Uniunii Europene.
(2) Pentru persoanele prevăzute la alin. (1) cardul
european nu produce efecte pe teritoriul României și nu
creează nici o obligație pentru furnizorii de servicii
medicale din România.
Art. 325. — (1) Furnizorii de servicii medicale aflați în
relații contractuale cu casele de asigurări de sănătate au
obligația de a acorda asistența medicală necesară titularilor
cardului european emis de unul dintre statele membre ale
Uniunii Europene, în perioada de valabilitate a cardului și
în aceleași condiții ca pentru persoanele asigurate în
cadrul sistemului de asigurări sociale de sănătate din
România, urmând a evidenția și raporta distinct caselor de
asigurări sociale de sănătate serviciile medicale acordate
pentru această categorie de persoane.
(2) Casele de asigurări de sănătate au obligația de a
recunoaște cardurile emise de statele membre ale Uniunii
Europene.
Art. 326. — (1) Cardul european conferă dreptul pentru
asigurat de a beneficia de asistența medicală necesară în
cursul unei șederi temporare într-un stat membru al Uniunii
Europene.
(2) Cheltuielile ocazionate de asistența medicală
prevăzută la alin. (1) vor fi rambursate de casa de
asigurări de sănătate emitentă a cardului, prin Casa
Națională de Asigurări de Sănătate.
(3) Asistența medicală prevăzută la alin. (1) nu trebuie
să depășească ceea ce este necesar din punct de vedere
medical în timpul șederii temporare.
(4) Persoanele asigurate în unul dintre statele membre
ale Uniunii Europene, posesoare ale unui card european,
vor fi tratate în România în același mod cu asigurații
români.
(5) În bugetul Casei Naționale de Asigurări de Sănătate
vor fi alocate sume distincte pentru operațiunile de
rambursare prevăzute la alin. (2).
Art. 327. — Cardul european se emite individual pentru
fiecare asigurat care îl solicită.
Art. 328. — Cardul european nu acoperă situația în
care asiguratul se deplasează într-un stat membru al
Uniunii Europene în vederea beneficierii de tratament
medical.
Art. 329. — Caracteristicile tehnice ale cardului
european, precum și modalitățile de elaborare și
implementare ale acestuia se aprobă prin ordin al
președintelui Casei Naționale de Asigurări de Sănătate.

CAPITOLUL III
Cardul național de asigurări sociale de sănătate
Art. 330. — Cardul național de asigurări sociale de
sănătate este un card electronic, distinct de cardul
european de asigurări sociale de sănătate.
Art. 331. — Informațiile minime care vor putea fi accesate
de pe cardul național sunt următoarele:
a) datele de identitate și codul numeric personal;
b) dovada achitării contribuției pentru asigurările sociale
de sănătate;
c) înregistrarea numărului de solicitări de servicii
medicale, prin codul furnizorului;
d) diagnostice medicale cu risc vital;
e) grupa sanguină și Rh;
f) data expirării cardului;
g) numărul de identificare și acronimul casei de
asigurări de sănătate care emite cardul;
h) numărul cardului.
Art. 332. — (1) Cardul național se eliberează de casa
de asigurări de sănătate unde figurează ca asigurat titularul
cardului.
(2) Cheltuielile necesare pentru eliberarea cardului
național sunt suportate de casa de asigurări de sănătate
emitentă.
Art. 333. — Cardul național se eliberează numai prin
sistemul informatic unic integrat al asigurărilor sociale de
sănătate.
Art. 334. — Cardul național poate fi utilizat numai pe
teritoriul României.
Art. 335. — Furnizorii de servicii medicale, medicamente
și dispozitive medicale aflați în relații contractuale cu casele
de asigurări de sănătate au obligația de a acorda asistența
medicală titularilor de card național în condițiile prevăzute
de contractul-cadru și de normele metodologice de aplicare
a acestuia.
Art. 336. — Cardul național se emite individual pentru
fiecare asigurat.
Art. 337. — Caracteristicile tehnice ale cardului național,
precum și modalitățile de elaborare și implementare ale
acestuia se aprobă prin ordin al președintelui Casei
Naționale de Asigurări de Sănătate.
Art. 338. — În bugetul Fondului național unic de
asigurări sociale de sănătate vor fi alocate sume pentru
cardul național, astfel încât acesta să poată fi implementat
până la sfârșitul anului 2007.

TITLUL X
Asigurările voluntare de sănătate
CAPITOLUL I
Dispoziții generale
Art. 339. — În înțelesul prezentului titlu, termenii și
noțiunile folosite au următoarea semnificație:
a) asigurat — persoana care are un contract de
asigurare încheiat cu asigurătorul și față de care
asigurătorul are obligația ca la producerea riscului asigurat
să acorde indemnizația sau suma asigurată conform
prevederilor contractului de asigurare voluntară de sănătate;
b) asigurător — persoana juridică sau filiala autorizată
în condițiile Legii nr. 32/2000 privind activitatea de
asigurare și supravegherea asigurărilor, cu modificările și
completările ulterioare, să exercite activități de asigurare,
să practice clasele de asigurări de sănătate din categoria
asigurărilor de viață și/sau generale și care își asumă
răspunderea de a acoperi cheltuielile cu serviciile medicale

MONITORUL OFICIAL AL ROMÂNIEI, PARTEA I, Nr. 372/28.IV.2006
prevăzute în contractul de asigurare voluntară de sănătate,
precum și sucursala unei societăți de asigurare sau a unei
societăți mutuale, dintr-un stat membru al Uniunii Europene
sau aparținând Spațiului Economic European, care a primit
o autorizație de la autoritatea competentă a statului
membru de origine în acest sens;
c) coplată pentru asigurări voluntare de sănătate de tip
complementar — suma reprezentând diferența dintre prețul
de referință utilizat în sistemul de asigurări sociale de
sănătate și suma acceptată la plată de casele de asigurări
din Fondul național unic de asigurări sociale de sănătate
pentru serviciul acoperit parțial din pachetul de servicii
medicale de bază;
d) furnizor de servicii medicale — persoana fizică sau
juridică autorizată de Ministerul Sănătății Publice să acorde
servicii medicale în condițiile legii;
e) listă a furnizorilor agreați — totalitatea furnizorilor aflați
în relații contractuale cu asigurători care practică asigurări
voluntare de sănătate de tip suplimentar;
f) pachet de servicii medicale de bază — serviciile și
produsele destinate prevenirii, diagnosticării, tratamentului,
corectării și recuperării diferitelor afecțiuni, la care asigurații
au acces în totalitate, parțial sau cu anumite limitări în
volum ori în suma acoperită, în temeiul asigurărilor sociale
de sănătate, conform prevederilor legale în vigoare;
g) persoane dependente — persoanele fizice aflate în
întreținerea asiguratului și cărora li se furnizează servicii
medicale dacă acest lucru este stipulat în contractul de
asigurare voluntară de sănătate;
h) preț de referință — prețul utilizat în sistemul de
asigurări sociale de sănătate pentru plata unor servicii și
produse din pachetul de servicii medicale de bază;
i) servicii medicale furnizate sub formă de abonament —
servicii medicale preplătite pe care furnizorii le oferă în
mod direct abonaților și nu prin intermediul asigurătorilor,
în afara serviciilor din pachetul de servicii medicale de
bază din sistemul de asigurări sociale de sănătate.
Art. 340. — (1) Asigurările voluntare de sănătate
reprezintă un sistem facultativ prin care un asigurător
constituie, pe principiul mutualității, un fond de asigurare,
prin contribuția unui număr de asigurați expuși la
producerea riscului de îmbolnăvire, și îi indemnizează, în
conformitate cu clauzele stipulate în contractul de
asigurare, pe cei care suferă un prejudiciu, din fondul
alcătuit din primele încasate, precum și din celelalte venituri
rezultate ca urmare a activității desfășurate de asigurător și
fac parte din gama asigurărilor facultative conform Legii
nr. 136/1995 privind asigurările și reasigurările în România,
cu modificările și completările ulterioare.
(2) Asigurații pot primi indemnizații atât pentru acea
parte a cheltuielilor cu serviciile medicale care excedează
pachetului de servicii medicale de bază acoperite de
sistemul de asigurări sociale de sănătate, cât și pentru
coplăți, dacă acest lucru este prevăzut în contractul de
asigurare voluntară de sănătate.
(3) Nu fac obiectul prezentei legi asigurările pentru boli
profesionale și accidente de muncă și serviciile medicale
furnizate sub formă de abonament.
Art. 341. — (1) Asigurările voluntare de sănătate pot fi,
în sensul prezentei legi, asigurări de tip complementar și
suplimentar.
(2) Asigurările voluntare de sănătate de tip
complementar suportă total sau parțial plata serviciilor
neacoperite parțial din pachetul de servicii medicale de
bază, coplăți.
(3) Asigurările voluntare de sănătate de tip suplimentar
suportă total sau parțial plata pentru orice tip de servicii
necuprinse în pachetul de servicii medicale de bază,

47

opțiunea pentru un anumit personal medical, solicitarea
unei a doua opinii medicale, condiții hoteliere superioare,
alte servicii medicale specificate în polița de asigurare.
Art. 342. — Sunt eligibile pentru serviciile oferite de
sistemul de asigurări voluntare de sănătate orice persoane,
cetățeni români, cetățeni străini sau apatrizi care au dreptul
la pachetul de servicii medicale de bază în temeiul
asigurărilor sociale de sănătate, conform prevederilor legale.
Art. 343. — (1) Angajatorii, persoane fizice sau juridice,
pot să încheie contracte de asigurare voluntară de sănătate
pentru angajații lor, individual sau în grup, acordate ca
beneficii adiționale la drepturile salariale ale acestora, în
scopul atragerii și stabilizării personalului angajat.
(2) În cadrul asigurărilor voluntare de sănătate
raporturile dintre asigurat și asigurător, precum și drepturile
și obligațiile acestora se stabilesc prin voința părților, sub
forma pachetelor de servicii, și sunt menționate în
contractul de asigurare voluntară de sănătate.
Art. 344. — Înființarea, autorizarea și funcționarea
asigurătorilor care practică asigurări voluntare de sănătate
se desfășoară în conformitate cu prevederile legislației care
reglementează activitatea de asigurări.
CAPITOLUL II
Contractul de asigurare voluntară de sănătate
Art. 345. — Contractul de asigurare voluntară de
sănătate trebuie să cuprindă, pe lângă elementele
obligatorii, și următoarele elemente:
a) lista și volumul de acoperire ale coplăților pentru
asigurări voluntare de sănătate de tip complementar, în
conformitate cu prețul de referință stabilit de Casa
Națională de Asigurări de Sănătate;
b) lista serviciilor din asigurarea voluntară suplimentară;
c) lista furnizorilor agreați;
d) modalitatea de contactare a acestora, direct sau prin
intermediul unui departament de asistență a asiguraților;
e) drepturile și obligațiile părților, cu evidențierea clară
a riscului de îmbolnăvire individual;
f) modalitățile de decontare a serviciilor medicale;
g) modalitățile de încetare a valabilității contractului;
h) modalitățile de soluționare a eventualelor litigii.
Art. 346. — Asigurătorii sunt obligați ca la încheierea
contractului de asigurare voluntară de sănătate să ofere
asiguratului toate informațiile necesare privind drepturile și
obligațiile rezultând din contract, în vederea protejării
intereselor asiguraților.
Art. 347. — (1) Asigurătorul poate solicita, la inițierea
contractului de asigurare, pe cheltuiala proprie și cu
consimțământul pacientului, informații privind starea de
sănătate a asiguratului, precum și efectuarea unui examen
medical pentru evaluarea stării de sănătate a solicitantului
de către un furnizor de servicii medicale desemnat de
acesta.
(2) Informațiile cuprinse în contractul de asigurare
voluntară, precum și informațiile privind starea de sănătate
a asiguratului au caracter confidențial și nu pot fi divulgate
unor terți de către asigurătorii care practică asigurări
voluntare de sănătate sau persoanele fizice/juridice care,
prin natura relațiilor de serviciu, cum ar fi controlor, auditor
și alte asemenea funcții, intră în posesia informațiilor în
cauză, cu excepția cazurilor prevăzute de lege.
(3) Prin contract, asigurătorul care practică asigurări
voluntare de sănătate de tip suplimentar poate restricționa
pentru acest tip de asigurare accesul asiguratului, parțial
sau în totalitate, la anumiți furnizori de servicii și poate
condiționa utilizarea unor servicii în caz de îmbolnăvire de

48

MONITORUL OFICIAL AL ROMÂNIEI, PARTEA I, Nr. 372/28.IV.2006

efectuarea prealabilă a unor controale periodice profilactice
sau de utilizarea unor anumiți furnizori agreați.
(4) Asigurătorii care comercializează asigurări voluntare
de sănătate complementare sunt obligați să achite coplata
conform contractului cu asiguratul oricărui furnizor de
servicii aflat în relație contractuală cu casele de asigurări și
nu pot restricționa pentru acestea accesul asiguraților.
CAPITOLUL III
Relația furnizorilor de servicii medicale cu societățile de
asigurări voluntare de sănătate
Art. 348. — (1) Toți furnizorii care prestează servicii
medicale pentru asigurările voluntare de sănătate trebuie
să fie autorizați de Ministerul Sănătății Publice, în baza
reglementărilor în vigoare. Pentru prestarea serviciilor care
intră sub incidența asigurărilor de sănătate de tip
complementar, furnizorii de servicii medicale trebuie să fie
în relație contractuală cu casele de asigurări.
(2) Furnizorii de servicii medicale care sunt în relație
contractuală cu casele de asigurări au obligația de a
accepta coplata de la asigurătorii autorizați de a presta
asigurări voluntare de sănătate de tip complementar sau,
prin excepție, de la asigurați, în conformitate cu lista
coplăților și valoarea ce poate fi acoperită prin sistemul
asigurărilor voluntare de sănătate.
(3) Furnizorii de servicii medicale care sunt în relație
contractuală cu casele de asigurări au dreptul de a încheia
contracte și cu asigurătorii autorizați de a presta asigurări
voluntare de sănătate de tip suplimentar.
Art. 349. — (1) Furnizorii de servicii medicale sunt
obligați să elibereze documente justificative de decontare
(factură, chitanță) pentru serviciile medicale prestate
acoperite prin asigurările voluntare de sănătate.
(2) În cazul în care nu există un contract încheiat între
asigurător și furnizorii de servicii medicale, decontarea
cheltuielilor se va face pe baza documentelor justificative
emise de furnizorul de servicii medicale.
(3) Unitățile sanitare publice au obligația de a respecta,
în relația cu asigurătorii, tarifele maximale privind asigurările
suplimentare de sănătate, aprobate prin ordin al ministrului
sănătății publice.
(4) Furnizorii privați pot stabili, prin negociere, alte tarife
decât cele menționate la alin. (3).
Art. 350. — (1) Comisia de Supraveghere a Asigurărilor
supraveghează activitatea asigurătorilor autorizați să
practice asigurări voluntare de sănătate în conformitate cu
prevederile legale.
(2) Fiecare asigurător autorizat să practice asigurările
voluntare de sănătate are obligația, în vederea încheierii
contractelor de asigurare de acest tip, să obțină avizarea
de către direcția de specialitate din cadrul Ministerului
Sănătății Publice a listei furnizorilor de servicii medicale
agreați, alții decât cei aflați deja în relație contractuală cu
casele de asigurări de sănătate, și să reactualizeze
această listă înaintea contractării unui nou furnizor.
(3) Lista coplăților și prețul de referință pentru serviciile
din pachetul de servicii medicale de bază acoperite parțial
se stabilesc anual de Casa Națională de Asigurări de
Sănătate cu avizul Ministerului Sănătății Publice.
Art. 351. — (1) În baza contractului încheiat cu furnizorii
de servicii, asigurătorii au dreptul de a verifica, prin experți
autorizați de Ministerul Sănătății Publice și organizațiile
profesionale, direct sau prin interpuși, calitatea serviciilor
prestate asiguraților.
(2) Întreaga responsabilitate a actului medical rămâne în
seama furnizorilor de servicii medicale și farmaceutice.

Art. 352. — Diferendele survenite între asigurător și
furnizorii de servicii medicale se soluționează pe cale
amiabilă. În cazul imposibilității rezolvării pe cale amiabilă,
litigiile se aduc la cunoștința direcției de specialitate din
cadrul Ministerului Sănătății Publice și a Comisiei de
Supraveghere a Asigurărilor, care vor încerca medierea
diferendului. În caz de eșec al medierii, diferendele sunt
deduse instanțelor judecătorești legal competente.
Art. 353. — Plângerile privind calitatea serviciilor
medicale formulate direct de către asigurați sau prin
intermediul asigurătorilor autorizați să practice asigurări
voluntare de sănătate se adresează Ministerului Sănătății
Publice și sunt notificate Comisiei de Supraveghere a
Asigurărilor.
CAPTIOLUL IV
Dispoziții finale și sancțiuni
Art. 354. — Asigurătorii care în prezent practică
asigurări de sănătate facultative sunt obligați să se
conformeze prevederilor art. 350 alin. (2) în termen de
90 de zile de la data publicării prezentei legi în Monitorul
Oficial al României, Partea I.
Art. 355. — (1) Divulgarea cu intenție a informațiilor
privind starea de sănătate a asiguraților de către un
salariat al asigurătorului, fără consimțământul asiguratului,
constituie infracțiune și se pedepsește cu închisoare de la
3 luni la 2 ani sau cu amendă de la 25.000 lei (RON) la
50.000 lei (RON).
(2) Dacă fapta prevăzută la alin. (1) a fost săvârșită din
culpă, pedeapsa este închisoarea de la o lună la un an
sau amendă de la 25.000 lei (RON) la 50.000 lei (RON).
Art. 356. — (1) Încălcarea prevederilor art. 350 alin. (2)
și ale art. 354 de către asigurătorii autorizați să practice
asigurări voluntare de sănătate constituie contravenție și se
sancționează cu amendă de la 25.000 lei (RON) la
50.000 lei (RON).
(2) Constatarea contravențiilor și aplicarea sancțiunilor
contravenționale se fac de către personalul împuternicit al
Comisiei de Supraveghere a Asigurărilor.
Art. 357. — Dispozițiile art. 356 se completează cu
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 358. — Ministerul Sănătății Publice și Comisia de
Supraveghere a Asigurărilor vor elabora împreună sau
separat, după caz, norme metodologice de aplicare a
prezentului titlu în termen de 90 de zile de la data intrării
în vigoare a acestuia.
Art. 359. — Lista coplăților și prețul de referință pentru
serviciile din pachetul de servicii medicale de bază
acoperite parțial, menționate la alin. (3) al art. 350, se
stabilesc anual de Casa Națională de Asigurări de
Sănătate, cu avizul Ministerului Sănătății Publice, și vor fi
aprobate prin ordin al președintelui Casei Naționale de
Asigurări de Sănătate, în termen de 90 de zile de la data
intrării în vigoare a prezentului titlu.
Art. 360. — La data intrării în vigoare a prezentului titlu
se abrogă Legea asigurărilor private de sănătate
nr. 212/2004, publicată în Monitorul Oficial al României,
Partea I, nr. 505 din 4 iunie 2004, cu modificările ulterioare.

TITLUL XI
Finanțarea unor cheltuieli de sănătate
Art. 361. — În scopul combaterii consumului excesiv de
produse din tutun și băuturi alcoolice, altele decât vinul și

MONITORUL OFICIAL AL ROMÂNIEI, PARTEA I, Nr. 372/28.IV.2006
berea, prevăzute în prezenta lege, precum și pentru
finanțarea cheltuielilor de sănătate, se instituie unele
contribuții ce se constituie ca venituri proprii ale Ministerului
Sănătății Publice.
Art. 362. — Veniturile prevăzute la art. 361 vor fi folosite
pentru investiții în infrastructura sistemului sanitar public,
finanțarea programelor naționale de sănătate și pentru
rezerva Ministerului Sănătății Publice pentru situații speciale.
Art. 363. — (1) În aplicarea prevederilor art. 361 și 362
se stabilesc următoarele măsuri:
a) persoanele juridice care produc sau importă produse
din tutun contribuie astfel:
1. pentru țigarete cu suma de 10 euro/1.000 de țigarete;
2. pentru țigări și țigări de foi cu suma de 10 euro/
1.000 de bucăți;
3. pentru tutun destinat fumatului cu suma de 13 euro/kg;
b) persoanele juridice care produc sau importă băuturi
alcoolice, altele decât bere, vinuri, băuturi fermentate, altele
decât bere și vinuri, produse intermediare, așa cum sunt
definite prin Legea nr. 571/2003 privind Codul fiscal, cu
modificările și completările ulterioare, contribuie cu suma de
200 euro/hectolitru alcool pur sau 2 euro/fiecare litru alcool
pur;
c) persoanele juridice care realizează încasări din
activități publicitare la produse din tutun și băuturi alcoolice
contribuie cu o cotă de 12% din valoarea acestor încasări,
după deducerea taxei pe valoarea adăugată.
(2) Valoarea în lei a contribuțiilor prevăzute la alin. (1),
stabilită potrivit legii în echivalent euro/unitate de măsură,
se determină prin transformarea sumelor exprimate în
echivalent euro la cursul de schimb valutar utilizat pentru
calculul accizelor, la data plății acestor contribuții.
Art. 364. — Contribuțiile prevăzute la art. 363 alin. (1)
lit. c) se constituie ca venituri proprii ale Ministerului
Sănătății Publice începând cu data de 1 ianuarie 2007.
Art. 365. — (1) Contribuțiile prevăzute la art. 363 se
virează lunar până la data de 25 a lunii următoare celei în
care a avut loc livrarea produselor pe piața internă, într-un
cont special, deschis la Trezoreria Statului pe numele
Ministerului Sănătății Publice.
(2) Pentru neplata la scadență a contribuțiilor se
calculează și se datorează accesorii în condițiile Ordonanței
Guvernului nr. 92/2003 privind Codul de procedură fiscală,
republicată, cu modificările și completările ulterioare.
Art. 366. — (1) Veniturilor și cheltuielilor prevăzute la
art. 361 și 362 li se aplică prevederile referitoare la
bugetele de venituri și cheltuieli ale unor activități, instituite
prin Legea nr. 500/2002 privind finanțele publice, cu
modificările ulterioare.
(2) Se autorizează Ministerul Finanțelor Publice, la
propunerea ordonatorului principal de credite, să introducă
modificările ce decurg din aplicarea prevederilor prezentului
titlu în anexele aprobate pe anul 2006 Ministerului Sănătății
Publice.
Art. 367. — Contribuțiile pentru finanțarea cheltuielilor
de sănătate rămase la sfârșitul anului se reportează în
anul următor și se utilizează cu aceeași destinație.
Art. 368. — În termen de 30 de zile de la data intrării
în vigoare a prezentului titlu, Ministerul Sănătății Publice și
Ministerul Finanțelor Publice vor elabora norme de aplicare
a prezentului titlu.
Art. 369. — La data intrării în vigoare a prezentului titlu,
Ordonanța Guvernului nr. 22/1992 privind finanțarea ocrotirii
sănătății, publicată în Monitorul Oficial al României, Partea I,
nr. 213 din 28 august 1992, aprobată prin Legea
nr. 114/1992, cu modificările și completările ulterioare, se
abrogă, cu excepția prevederilor privind cota de 12% din

49

încasări din activități publicitare la produse de tutun, țigări și
băuturi alcoolice care se abrogă la data de 1 ianuarie 2007.

TITLUL XII
Exercitarea profesiei de medic. Organizarea
și funcționarea Colegiului Medicilor
din România
CAPITOLUL I
Exercitarea profesiei de medic
SECȚIUNEA 1
Dispoziții generale

Art. 370. — Profesia de medic se exercită, pe teritoriul
României, în condițiile prezentei legi, de către persoanele
fizice posesoare ale unui titlu oficial de calificare în
medicină. Acestea pot fi:
a) cetățeni ai statului român;
b) cetățeni ai unui stat membru al Uniunii Europene, ai
unui stat aparținând Spațiului Economic European sau ai
Confederației Elvețiene;
c) soțul unui cetățean român, precum și descendenții și
ascendenții în linie directă, aflați în întreținerea unui
cetățean român, indiferent de cetățenia acestora;
d) membrii de familie ai unui cetățean al unuia dintre
statele prevăzute la lit. b), așa cum sunt definiți la art. 2
alin. (1) pct. 3 din Ordonanța de urgență a Guvernului
nr. 102/2005 privind libera circulație pe teritoriul României a
cetățenilor statelor membre ale Uniunii Europene și
Spațiului Economic European, aprobată cu modificări și
completări prin Legea nr. 260/2005;
e) cetățenii statelor terțe beneficiari ai statutului de
rezident permanent în România;
f) beneficiari ai statutului de rezident pe termen lung
acordat de către unul dintre statele prevăzute la lit. b).
Art. 371. — (1) În înțelesul prezentului titlu, termenul
medici cetățeni ai unui stat membru al Uniunii Europene, ai
unui stat aparținând Spațiului Economic European sau ai
Confederației Elvețiene desemnează, prin asimilare, și
medicii aflați în situațiile prevăzute la art. 370 lit. d) și f).
(2) În mod exclusiv, prin termenul stat membru de origine
sau de proveniență, stat membru de stabilire sau, după caz,
stat membru gazdă se înțelege un stat membru al Uniunii
Europene, un stat aparținând Spațiului Economic European
sau Confederația Elvețiană.
(3) Prin titlu oficial de calificare în medicină se înțelege:
a) diplomă de medic, eliberată de o instituție de
învățământ superior medico-farmaceutic acreditată din
România;
b) certificatul de medic specialist, eliberat de Ministerul
Sănătății Publice;
c) diplomă, certificatul sau un alt titlu în medicină,
eliberate conform normelor Uniunii Europene de statele
membre ale Uniunii Europene, statele aparținând Spațiului
Economic European sau de Confederația Elvețiană;
d) diplomă, certificatul sau un alt titlu în medicină,
dobândite într-un stat terț și recunoscute de unul dintre
statele membre prevăzute la lit. c) ori echivalate în România.
Art. 372. — Titlurile oficiale de calificare în medicină
obținute în afara României, a statelor membre ale Uniunii
Europene, a statelor aparținând Spațiului Economic
European sau a Confederației Elvețiene se echivalează
potrivit legii. Excepție de la aceste prevederi fac titlurile
oficiale de calificare în medicină care au fost recunoscute
de unul dintre aceste state.

50

MONITORUL OFICIAL AL ROMÂNIEI, PARTEA I, Nr. 372/28.IV.2006

Art. 373. — Monitorizarea și controlul exercitării profesiei
de medic se realizează de către Colegiul Medicilor din
România și Ministerul Sănătății Publice, denumite în
continuare autorități competente române.
Art. 374. — (1) Profesia de medic are ca principal scop
asigurarea stării de sănătate prin prevenirea îmbolnăvirilor,
promovarea, menținerea și recuperarea sănătății individului
și a colectivității.
(2) În vederea realizării acestui scop, pe tot timpul
exercitării profesiei, medicul trebuie să dovedească
disponibilitate, corectitudine, devotament, loialitate și respect
față de ființa umană.
(3) Deciziile și hotărârile cu caracter medical vor fi luate
avându-se în vedere interesul și drepturile pacientului,
principiile medicale general acceptate, nediscriminarea între
pacienți, respectarea demnității umane, principiile eticii și
deontologiei medicale, grija față de sănătatea pacientului și
sănătatea publică.
Art. 375. — (1) În scopul asigurării în orice împrejurare
a intereselor pacientului, profesia de medic are la baza
exercitării sale independența și libertatea profesională a
medicului, precum și dreptul de decizie asupra hotărârilor
cu caracter medical.
(2) Având în vedere natura profesiei de medic și
obligațiile fundamentale ale medicului față de pacientul său,
medicul nu este funcționar public.
(3) În legătură cu exercitarea profesiei și în limita
competențelor profesionale, medicului nu îi pot fi impuse
îngrădiri privind prescripția și recomandările cu caracter
medical, avându-se în vedere caracterul umanitar al
profesiei de medic, obligația medicului de deosebit respect
față de ființa umană și de loialitate față de pacientul său,
precum și dreptul medicului de a prescrie și de a
recomanda tot ceea ce este necesar din punct de vedere
medical pacientului.
Art. 376. — (1) Cu excepția cazurilor de forță majoră,
de urgență ori când pacientul sau reprezentanții legali ori
numiți ai acestuia sunt în imposibilitate de a-și exprima
voința sau consimțământul, medicul acționează respectând
voința pacientului și dreptul acestuia de a refuza ori de a
opri o intervenție medicală.
(2) Responsabilitatea medicală încetează în situația în
care pacientul nu respectă prescripția sau recomandarea
medicală.
Art. 377. — (1) Medicii care îndeplinesc condiția de
cetățenie prevăzută la art. 370 și sunt membri ai Colegiului
Medicilor din România exercită profesia de medic, în regim
salarial și/sau independent.
(2) Pentru accesul la una dintre activitățile de medic
sau exercițiul acesteia, medicii cetățeni ai unui stat
membru al Uniunii Europene, ai un stat aparținând
Spațiului Economic European sau ai Confederației
Elvețiene, stabiliți în unul dintre aceste state, sunt
exceptați, în caz de prestare temporară sau ocazională de
servicii medicale pe teritoriul României, de la obligativitatea
înscrierii în Colegiul Medicilor din România.
Art. 378. — (1) La primirea în rândurile Colegiului
Medicilor din România, medicul va depune jurământul lui
Hipocrate în formularea modernă adoptată de Asociația
Medicală Mondială în cadrul Declarației de la Geneva din
anul 1975:
îOdată admis printre membrii profesiunii de medic:
Mă angajez solemn să-mi consacru viața în slujba
umanității;
Voi păstra profesorilor mei respectul și recunoștința care
le sunt datorate;
Voi exercita profesiunea cu conștiință și demnitate;
Sănătatea pacienților va fi pentru mine obligația sacră;

Voi păstra secretele încredințate de pacienți, chiar și
după decesul acestora;
Voi menține, prin toate mijloacele, onoarea și nobila
tradiție a profesiunii de medic;
Colegii mei vor fi frații mei;
Nu voi îngădui să se interpună între datoria mea și
pacient considerații de naționalitate, rasă, religie, partid sau
stare socială;
Voi păstra respectul deplin pentru viața umană de la
începuturile sale chiar sub amenințare și nu voi utiliza
cunoștințele mele medicale contrar legilor umanității.
Fac acest jurământ în mod solemn, liber, pe onoare!“
(2) Prevederile alin. (1) se aplică și:
a) medicilor cetățeni români stabiliți în străinătate și care
doresc să exercite profesia în România;
b) medicilor cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, stabiliți în România;
c) medicilor cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, stabiliți în unul dintre
aceste state și care solicită intrarea în profesie în România;
d) medicilor care întrunesc condițiile prevăzute la
art. 370 lit. c) și e).
(3) Medicii prevăzuți la alin. (2) lit. b) și c) pot depune
jurământul în limba română sau în una dintre limbile de
circulație din Uniunea Europeană.
Art. 379. — (1) Profesia de medic se exercită pe
teritoriul României de către persoanele prevăzute la
art. 370 care îndeplinesc următoarele condiții:
a) dețin un titlu oficial de calificare în medicină;
b) nu se găsesc în vreunul dintre cazurile de nedemnitate
sau incompatibilitate prevăzute de prezenta lege;
c) sunt apți din punct de vedere medical pentru
exercitarea profesiei de medic;
d) sunt membri ai Colegiului Medicilor din România;
e) prin excepție de la lit. d), în caz de prestare temporară
sau ocazională de servicii, medicii care întrunesc condițiile
prevăzute la art. 370 lit. b), d) sau f) trebuie să înștiințeze
Ministerul Sănătății Publice cu privire la prestarea
temporară sau ocazională de servicii medicale pe teritoriul
României și să fie înregistrați pe această perioadă la
Colegiul Medicilor din România.
(2) Medicii cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, stabiliți pe teritoriul
României, precum și medicii care întrunesc condițiile
prevăzute la art. 370 lit. c) și e), exercită profesia de medic
cu aceleași drepturi și obligații ca și medicii cetățeni români
membri ai Colegiului Medicilor din România.
Art. 380. — (1) Profesia de medic se exercită în
România cu titlul profesional corespunzător calificării
profesionale însușite, după cum urmează:
a) medic de medicină generală pentru absolvenții
facultăților de medicină licențiați anterior promoției 2005 și
care au dobândit drept de liberă practică în baza normelor
precedente prezentei legi;
b) medic specialist în una dintre specialitățile clinice sau
paraclinice prevăzute de Nomenclatorul specialităților
medicale, medico-dentare și farmaceutice pentru rețeaua de
asistență medicală.
(2) Prevederile alin. (1) se aplică și cetățenilor unui stat
membru al Uniunii Europene, ai unui stat aparținând
Spațiului Economic European sau ai Confederației
Elvețiene, care dețin un titlu oficial de calificare în medicină
și care exercită profesia în România.
(3) Medicii care au obținut certificatul de membru al
Colegiului Medicilor din România pot desfășura activități

MONITORUL OFICIAL AL ROMÂNIEI, PARTEA I, Nr. 372/28.IV.2006
medicale potrivit pregătirii profesionale în sistemul public de
sănătate sau/și în sistemul privat, fie ca angajați, fie ca
persoană fizică independentă pe bază de contract.
Calitatea de persoană fizică independentă se dobândește
în baza certificatului de membru al Colegiului Medicilor din
România și a înregistrării la administrația financiară în a
cărei rază domiciliază medicul. În condițiile legii, medicii pot
înființa și cabinete de practică medicală.
Art. 381. — (1) Certificatele eliberate de autoritățile
competente ale unui stat membru al Uniunii Europene, ale
unui stat aparținând Spațiului Economic European sau ale
Confederației Elvețiene, care atestă că medicul posesor,
cetățean al acestora, este titular de drept câștigat, sunt
recunoscute de autoritățile competente române, permițând
exercitarea activităților de medic și, respectiv, cele de
medicină de familie, inclusiv în cadrul sistemului național de
asigurări sociale de sănătate, cu respectarea prezentei legi.
(2) Prin drept câștigat se înțelege dreptul cetățenilor
statelor membre ale Uniunii Europene, ai statelor aparținând
Spațiului Economic European sau ai Confederației Elvețiene
de a exercita activitățile de medic, precum și pe cele de
medic cu formarea specifică în medicină generală
prevăzută de normele Uniunii Europene, inclusiv în cadrul
sistemului de protecție socială al statului membru de
origine sau de proveniență, în cazul în care aceștia
beneficiau de drept de liberă practică a profesiei și erau
stabiliți în statul membru respectiv anterior implementării
Directivei Consiliului Uniunii Europene nr. 93/16/CEE.
SECȚIUNEA a 2-a
Nedemnități și incompatibilități

Art. 382. — Este nedemn de a exercita profesia de
medic:
a) medicul care a fost condamnat definitiv pentru
săvârșirea cu intenție a unei infracțiuni contra umanității
sau vieții în împrejurări legate de exercitarea profesiei de
medic și pentru care nu a intervenit reabilitarea;
b) medicul căruia i s-a aplicat pedeapsa interdicției de a
exercita profesia, pe durata stabilită, prin hotărâre
judecătorească sau disciplinară.
Art. 383. — (1) Exercitarea profesiei de medic este
incompatibilă cu:
a) calitatea de angajat sau colaborator al unităților de
producție ori de distribuție de produse farmaceutice sau
materiale sanitare;
b) starea de sănătate fizică sau psihică necorespunzătoare
pentru exercitarea profesiei medicale.
(2) Pe timpul stării de incompatibilitate se suspendă
dreptul de exercitare a profesiei.
(3) În termen de 10 zile de la apariția siutației de
incompatibilitate, medicul este obligat să anunțe colegiul al
cărui membru este.
(4) La solicitarea medicului, la sesizarea oricărei
persoane, instituții sau autorități interesate, președintele
colegiului din care face parte medicul poate constitui o
comisie specială, pentru fiecare caz în parte, alcătuită din
3 medici primari, pentru a confirma sau a infirma situația
de incompatibilitate.
SECȚIUNEA a 3-a
Autorizarea exercitării profesiei de medic

Art. 384. — (1) Medicii care întrunesc condițiile
prevăzute la art. 370 exercită profesia pe baza certificatului
de membru al Colegiului Medicilor din România, avizat
anual pe baza asigurării de răspundere civilă, pentru
greșeli în activitatea profesională, valabilă pentru anul
respectiv.

51

(2) În caz de prestare temporară sau ocazională de
servicii pe teritoriul României, medicii cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației
Elvețiene, stabiliți în unul dintre aceste state, sunt exceptați
de la obligativitatea înscrierii în Colegiul Medicilor din
România. Accesul la activitățile de medic pe durata
prestării serviciilor se face conform prevederilor art. 396.
(3) Certificatul de membru se acordă pe baza
următoarelor acte:
a) documentele care atestă formarea în profesie;
b) certificatul de sănătate;
c) declarație pe propria răspundere privind îndeplinirea
condițiilor prevăzute la art. 382 și 383;
d) certificatul de cazier judiciar.
(4) Certificatul de membru devine operativ numai după
încheierea asigurării de răspundere civilă.
Art. 385. — (1) Medicii se pensionează la vârsta
prevăzută de lege.
(2) În unitățile sanitare publice, medicii membri titulari și
corespondenți ai Academiei Române, profesori universitari și
cercetători științifici gradul I, doctori în științe medicale, care
desfășoară activități medicale, pot continua, la cerere,
activitatea medicală până la împlinirea vârstei de 70 de ani.
(3) Medicii care au depășit limita de vârstă prevăzută la
alin. (1) pot profesa în continuare în unități sanitare private.
Desfășurarea activității se face în baza certificatului de
membru și a avizului anual al Colegiului Medicilor din
România eliberat pe baza certificatului de sănătate și a
asigurării de răspundere civilă, pentru greșeli în activitatea
profesională, încheiată pentru anul respectiv.
(4) În cazul unităților sanitare publice care înregistrează
deficit de personal medical, precum și al unităților sanitare
publice aflate în zone defavorizate, medicii își pot continua
activitatea peste vârsta de pensionare prevăzută de lege.
Criteriile de menținere în activitate în aceste situații se
stabilesc prin norme aprobate prin hotărâre a Guvernului.
(5) Medicii deținuți sau internați din motive politice, aflați
în situațiile prevăzute la art. 1 alin. (1) și (2) din Decretullege nr. 118/1990 privind acordarea unor drepturi
persoanelor persecutate din motive politice de dictatura
instaurată cu începere de la 6 martie 1945, precum și
celor deportate în străinătate ori constituite în prizonieri,
republicat, cu modificările și completările ulterioare, pot fi
menținuți, la cerere, în activitatea profesională, pe baza
certificatului anual de sănătate. Aceste prevederi se aplică
și medicilor care, din motive politice, au fost obligați să își
întrerupă studiile o anumită perioadă, obținându-și licența
cu întârziere, ori celor care au fost împiedicați să își reia
activitatea profesională.
(6) Medicii care au împlinit vârsta de pensionare
prevăzută de lege nu pot deține funcții de conducere în
cadrul Ministerului Sănătății Publice, al ministerelor și
instituțiilor centrale cu rețea sanitară proprie, al autorităților
de sănătate publică, al Casei Naționale de Asigurări de
Sănătate, al caselor județene de asigurări de sănătate și a
municipiului București, precum și în cadrul spitalelor publice
și al oricărei alte unități sanitare publice.
Art. 386. — (1) În cazul în care un medic își întrerupe
activitatea profesională sau se află într-o situație de
incompatibilitate pe o perioadă mai mare de 5 ani, Colegiul
Medicilor din România atestă competența profesională a
acestuia, în vederea reluării activității medicale.
(2) Procedura privind modalitățile și condițiile de
verificare și atestare a nivelului profesional se stabilește de
către Consiliul Național al Colegiului Medicilor din România.
(3) Prevederile alin. (1) se aplică și medicilor cetățeni
ai unui stat membru al Uniunii Europene, ai unui stat

52

MONITORUL OFICIAL AL ROMÂNIEI, PARTEA I, Nr. 372/28.IV.2006

aparținând Spațiului Economic European sau ai
Confederației Elvețiene, stabiliți în România.
Art. 387. — (1) Practicarea profesiei de medic de către
o persoană care nu are această calitate constituie
infracțiune și se pedepsește conform Codului penal.
(2) Colegiul Medicilor din România, prin președintele
colegiului teritorial, este în drept să exercite acțiunea civilă
sau să sesizeze, după caz, organele de urmărire penală
ori autoritățile competente, pentru urmărirea și trimiterea în
judecată a persoanelor care își atribuie sau care
întrebuințează fără drept titlul ori calitatea de medic sau
care practică în mod nelegal medicina.
(3) Acțiunea penală împotriva unui membru al Colegiului
Medicilor din România cu privire la fapte ce au legătură cu
exercitarea profesiei de medic se pune în mișcare cu
înștiințarea prealabilă a colegiului al cărui membru este
medicul respectiv.
(4) Instanțele de judecată civile sau penale, din oficiu,
vor comunica Colegiului Medicilor din România hotărârile
judecătorești rămase definitive, prin care s-au pronunțat cu
privire la fapte exercitate în timpul și în legătură cu
profesia de către medici pe teritoriul României.
CAPITOLUL II
Dispoziții privind exercitarea profesiei de medic
pe teritoriul României de către medicii cetățeni
ai unui stat membru al Uniunii Europene,
ai unui stat aparținând Spațiului Economic European
sau ai Confederației Elvețiene
SECȚIUNEA 1
Dispoziții privind facilitarea dreptului de stabilire

Art. 388. — (1) În caz de stabilire pe teritoriul
României, solicitările medicilor cetățeni ai unui stat membru
al Uniunii Europene, ai unui stat aparținând Spațiului
Economic European sau ai Confederației Elvețiene cu
privire la accesul la una dintre activitățile de medic se
soluționează de Ministerul Sănătății Publice, în colaborare
cu Colegiul Medicilor din România, în termen de 3 luni de
la depunerea dosarului complet de către cel interesat.
Aceștia primesc certificatul de membru al Colegiului
Medicilor din România în urma aplicării procedurii de
recunoaștere a calificării profesionale.
(2) Dosarul prevăzut la alin. (1) va cuprinde:
a) copia documentului de cetățenie;
b) copia documentelor care atestă formarea în profesie;
c) certificatul emis de autoritățile competente ale statului
membru de origine sau de proveniență, prin care se atestă
că titlurile oficiale de calificare sunt cele prevăzute de
Directiva 2005/36/CE;
d) certificatul de sănătate fizică și psihică emis de statul
membru de origine sau de proveniență;
e) dovada emisă de statul membru de origine sau de
proveniență, prin care se atestă onorabilitatea și moralitatea
posesorului;
f) dovada de asigurare privind răspunderea civilă pentru
greșeli în activitatea profesională, emisă de instituțiile abilitate
din unul dintre statele membre prevăzute la alin. (1).
(3) Documentele prevăzute la alin. (2) lit. d)—f) sunt
valabile 3 luni de la data emiterii.
Art. 389. — (1) În situația în care pentru accesul și
exercițiul activității prevăzute la alin. (1) statul membru de
origine sau de proveniență nu impune o astfel de cerință
și, în consecință, nu emite cetățenilor săi documentul
prevăzut la art. 388 alin. (2) lit. d), autoritățile competente
române acceptă din partea acestuia un atestat echivalent
certificatului de sănătate.

(2) În cazul în care statul membru de origine sau de
proveniență nu impune o astfel de cerință și, în consecință,
nu emite cetățenilor săi documentul prevăzut la art. 388
alin. (2) lit. e), autoritățile competente române acceptă
atestatul eliberat pe baza declarației sub jurământ ori a
declarației solemne a solicitantului, de către autoritatea
judiciară sau administrativă competentă ori, după caz, de
notarul sau organizația profesională abilitată în acest sens
de acel stat.
Art. 390. — (1) În termen de 30 de zile de la primirea
dosarului, Ministerul Sănătății Publice informează solicitantul
asupra documentelor necesare completării acestuia.
(2) Deciziile autorităților competente române în aceste
cazuri pot fi atacate la instanța de contencios administrativ.
Art. 391. — (1) Atunci când autoritățile competente
române au cunoștință de fapte grave și precise care pot
avea repercusiuni asupra începerii activității profesionale sau
asupra exercitării profesiei de medic în România, comise de
medicii cetățeni ai unui stat membru al Uniunii Europene, ai
unui stat aparținând Spațiului Economic European ori ai
Confederației Elvețiene, anterior stabilirii în România și în
afara teritoriului său, acestea informează statul membru de
origine sau de proveniență al celor în cauză.
(2) Autoritățile competente române comunică statului
membru gazdă informațiile solicitate cu privire la sancțiunile
disciplinare de natură profesională sau administrativă,
precum și cu privire la sancțiunile penale interesând
exercițiul profesiei de medic, aplicate medicilor pe durata
exercitării profesiei în România.
(3) Autoritățile competente române analizează
informațiile transmise de statul membru gazdă cu privire la
faptele grave și precise comise de medicii cetățeni români
sau care provin din România, anterior stabilirii în statul
membru gazdă și în afara teritoriului, ori fapte care pot
avea repercusiuni asupra începerii activității profesionale
sau asupra exercitării profesiei de medic în acel stat.
(4) Autoritățile competente române decid asupra naturii
și amplorii investigațiilor pe care le întreprind în situațiile
pentru care au fost sesizate și comunică statului membru
gazdă consecințele care rezultă cu privire la atestatele și
documentele pe care le-au emis în cazurile respective.
SECȚIUNEA a 2-a
Dispoziții cu privire la libera prestare a serviciilor medicale

Art. 392. — (1) Prezentele dispoziții se aplică medicilor
cetățeni ai unui stat membru al Uniunii Europene, ai unui
stat aparținând Spațiului Economic European sau ai
Confederației Elvețiene care sunt stabiliți în vederea
exercitării profesiei în unul dintre aceste state, atunci când
se deplasează pe teritoriul României pentru a exercita în
regim temporar ori ocazional activitățile de medic.
(2) Caracterul temporar sau ocazional al prestării
activităților de medic este stabilit, de la caz la caz, de
Ministerul Sănătății Publice în funcție de durata, frecvența,
periodicitatea și continuitatea acestora.
Art. 393. — (1) Medicii cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
în unul dintre aceste state, sunt exceptați de la obligația
înscrierii în Colegiul Medicilor din România, precum și de
la plata cotizației de membru, atunci când solicită accesul
la una dintre activitățile de medic, în vederea prestării
temporare sau ocazionale de servicii medicale în România.
(2) Aceștia sunt înregistrați automat la Colegiul Medicilor
din România pe durata prestării serviciilor respective, în
baza copiei documentelor prestatorului prevăzute la art. 396
și transmise în acest scop de Ministerul Sănătății Publice.

MONITORUL OFICIAL AL ROMÂNIEI, PARTEA I, Nr. 372/28.IV.2006
(3) Exercițiul activităților de medic, în aceste situații, se
face în concordanță cu celelalte drepturi și obligații
prevăzute de lege pentru medicii cetățeni români membri ai
Colegiului Medicilor din România.
Art. 394. — Pe durata prestării cu caracter temporar
sau ocazional a serviciilor medicale pe teritoriul României,
persoanele prevăzute la art. 392 alin. (1) se supun
dispozițiilor cu caracter profesional, regulamentar ori
administrativ al calificărilor profesionale care definesc
profesia și utilizarea titlurilor, dispozițiilor cu privire la
faptele profesionale grave care afectează direct și specific
protecția și securitatea consumatorilor, precum și dispozițiilor
disciplinare prevăzute de lege pentru medicii cetățeni
români membri ai Colegiului Medicilor din România.
Art. 395. — Prestarea cu caracter temporar sau
ocazional a serviciilor medicale pe teritoriul României de
către persoanele prevăzute la art. 392 alin. (1) se face cu
titlul profesional prevăzut de lege pentru calificarea
profesională însușită.
Art. 396. — (1) Solicitările medicilor cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene
stabiliți în unul dintre aceste state, cu privire la prestarea
temporară ori ocazională de servicii medicale în România,
se soluționează de către Ministerul Sănătății Publice în
colaborare cu Colegiul Medicilor din România.
(2) În cazul în care, în vederea prestării temporare de
servicii medicale, solicitantul se află la prima deplasare în
România sau în cazul în care în situația acestuia intervin
schimbări materiale atestate de documente, acesta va
înainta Ministerului Sănătății Publice:
a) o declarație prealabilă scrisă, în care se precizează
durata de prestare, natura, locul de desfășurare a acestor
activități, precum și domeniul de asigurare sau alte
mijloace de protecție personală ori colectivă privind
responsabilitatea profesională de care solicitantul
beneficiază în statul membru de stabilire;
b) copia documentului de cetățenie;
c) o dovadă prin care autoritățile competente ale statului
membru de stabilire atestă că la data eliberării acestui
document posesorul este stabilit legal pe teritoriul său în
vederea exercitării activităților de medic și nu i-a fost
interzisă exercitarea acestora, nici chiar cu titlu temporar;
d) diplomele, certificatele sau alte titluri de medic
prevăzute de lege ori de normele Uniunii Europene pentru
prestarea activităților în cauză.
(3) Declarația prevăzută la alin. (2) lit. a) poate fi
înaintată prin toate mijloacele și se reînnoiește o dată pe
an, dacă prestatorul intenționează să furnizeze, de manieră
temporară sau ocazională, în cursul anului respectiv, servicii
medicale în România.
Art. 397. — (1) În caz de prestare temporară a serviciilor
medicale în România, medicii cetățeni ai unui stat membru
al Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
în unul dintre aceste state, sunt exceptați de la procedura
de acreditare prevăzută de legislația asigurărilor sociale de
sănătate.
(2) Persoanele prevăzute la alin. (1) au obligația de a
informa în prealabil CNAS asupra serviciilor pe care urmează
să le presteze pe teritoriul României, iar în caz de urgență,
în termen de maximum 7 zile de la prestarea acestora.
Art. 398. — Începând cu data aderării la Uniunea
Europeană, autoritățile competente române vor retrage,
după caz, temporar sau definitiv, documentele prevăzute la
art. 396 alin. (2) lit. c), eliberate medicilor care întrunesc
condițiile prevăzute la art. 370 lit. a), c) și e), precum și
medicilor stabiliți în România care întrunesc condițiile

53

prevăzute la art. 370 lit b), d) și f), în cazul în care
acestora li se aplică sancțiunile prevăzute de lege cu
suspendarea sau interdicția exercitării profesiei.
Art. 399. — (1) Pentru fiecare prestare de servicii,
autoritățile competente române pot solicita autorităților
competente omoloage din statul membru de stabilire
informații pertinente cu privire la legalitatea condiției de
stabilire, buna conduită profesională a solicitantului, precum
și la absența, în cazul acestuia, a sancțiunilor disciplinare
sau penale.
(2) La solicitarea statului membru gazdă, autoritățile
competente române transmit informațiile solicitate cu
respectarea prevederilor art. 403.
(3) Autoritățile competente asigură schimbul necesar de
informații pentru ca plângerea beneficiarului împotriva
prestatorului de servicii medicale în regim temporar și
ocazional să fie corect soluționată. În această situație,
beneficiarul este informat asupra cursului demersului său.
SECȚIUNEA a 3-a
Dispoziții comune cu privire la dreptul de stabilire
și libera prestare de servicii medicale

Art. 400. — Medicii cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene care, în
timpul exercitării profesiei în România, încalcă dispozițiile,
legile și regulamentele profesiei răspund potrivit legii.
Art. 401. — (1) Medicii cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, care
exercită profesia de medic în România, au dreptul de a
atașa la titlul profesional prevăzut la art. 380 titlul legal de
formare obținut în statul membru de origine ori de
proveniență, în limba statului emitent și, eventual,
abrevierea acestui titlu. Titlul de formare va fi însoțit de
numele și locul instituției sau ale organismului emitent.
(2) Dacă titlul respectiv de formare desemnează în
România o pregătire complementară neînsușită de
beneficiar, acesta va utiliza în exercițiul profesiei forma
corespunzătoare a titlului, indicată de autoritățile
competente române.
Art. 402. — (1) Medicii cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
și care exercită profesia de medic în România, au obligația
de a se informa la autoritățile competente cu privire la
legislația din domeniul sănătății, domeniul securității sociale,
precum și cu privire la Codul de deontologie medicală.
(2) În vederea furnizării informațiilor prevăzute la alin. (1),
autoritățile române competente vor organiza, la nivelul
structurilor teritoriale și centrale, birouri de informare legislativă.
(3) Medicii cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, care exercită
profesia ca urmare a recunoașterii calificării profesionale de
către autoritățile competente române, trebuie să posede
cunoștințele lingvistice necesare desfășurării activităților
profesionale în România.
Art. 403. — (1) Autoritățile competente române
colaborează îndeaproape cu autoritățile competente
omoloage ale statelor membre ale Uniunii Europene, ale
statelor aparținând Spațiului Economic European și,
respectiv, ale Confederației Elvețiene, asigurând
confidențialitatea informațiilor transmise.
(2) Schimbul de informații privind sancțiunile disciplinare
sau penale aplicate în caz de fapte grave și precise,
susceptibile de a avea consecințe asupra activităților de

54

MONITORUL OFICIAL AL ROMÂNIEI, PARTEA I, Nr. 372/28.IV.2006

medic, se va face cu respectarea prevederilor Legii
nr. 506/2004 privind prelucrarea datelor cu caracter
personal și protecția vieții private în sectorul comunicațiilor
electronice și a prevederilor Legii nr. 677/2001 pentru
protecția persoanelor cu privire la prelucrarea datelor cu
caracter personal și libera circulație a acestor date, cu
modificările și completările ulterioare.
CAPITOLUL III
Organizarea și funcționarea Colegiului Medicilor
din România
SECȚIUNEA 1
Dispoziții generale

Art. 404. — (1) Colegiul Medicilor din România este
organism profesional, apolitic, fără scop patrimonial, de
drept public, cu responsabilități delegate de autoritatea de
stat, în domeniul autorizării, controlului și supravegherii
profesiei de medic ca profesie liberală, de practică publică
autorizată.
(2) Colegiul Medicilor din România are autonomie
instituțională în domeniul său de competență, normativ și
jurisdicțional profesional și își exercită atribuțiile fără
posibilitatea vreunei imixtiuni.
(3) Ministerul Sănătății Publice urmărește modul de
respectare a prevederilor legale în activitatea Colegiului
Medicilor din România.
(4) Colegiul Medicilor din România cuprinde toți medicii
care întrunesc condițiile prevăzute la art. 370 lit. a), c) și
e), precum și medicii stabiliți în România care întrunesc
condițiile prevăzute la art. 370 lit. b), d) și f) și care
exercită profesia de medic în condițiile prezentei legi.
Art. 405. — (1) Colegiul Medicilor din România se
organizează și funcționeză pe criterii teritoriale, la nivel
național și județean, respectiv la nivelul municipiului București.
(2) Între Colegiul Medicilor din România și colegiile
teritoriale există raporturi de autonomie funcțională,
organizatorică și financiară.
(3) Sediul Colegiului Medicilor din România este în
municipiul București.
SECȚIUNEA a 2-a
Atribuțiile Colegiului Medicilor din România

Art. 406. — (1) Colegiul Medicilor din România are
următoarele atribuții:
a) asigură aplicarea regulamentelor și normelor care
organizează și reglementează exercitarea profesiei de
medic, indiferent de forma de exercitare și de unitatea
sanitară în care se desfășoară;
b) apără demnitatea și promovează drepturile și
interesele membrilor săi în toate sferele de activitate; apără
onoarea, libertatea și independența profesională ale
medicului, precum și dreptul acestuia de decizie în
exercitarea actului medical;
c) atestă onorabilitatea și moralitatea profesională ale
membrilor săi;
d) întocmește, actualizează permanent Registrul unic al
medicilor, administrează pagina de Internet pe care este
publicat acesta și înaintează trimestrial Ministerului Sănătății
Publice un raport privind situația numerică a membrilor săi,
precum și a evenimentelor înregistrate în domeniul
autorizării, controlului și supravegherii profesiei de medic;
e) asigură respectarea de către medici a obligațiilor ce
le revin față de pacient și de sănătatea publică;
f) elaborează și adoptă Statutul Colegiului Medicilor din
România și Codul de deontologie medicală;

g) elaborează ghiduri și protocoale de practică medicală,
pe niveluri de competențe ale unităților sanitare, și le
propune spre aprobare Ministerului Sănătății Publice.
Elaborarea ghidurilor și protocoalelor de practică medicală
poate fi delegată asociațiilor profesional-științifice ale medicilor;
h) stabilește și reglementează regimul de publicitate a
activităților medicale;
i) controlează modul în care sunt respectate de către
angajatori independența profesională a medicilor și dreptul
acestora de decizie în exercitarea actului medical;
j) promovează și stabilește relații pe plan extern cu
instituții și organizații similare;
k) organizează judecarea cazurilor de abateri de la
normele de etică profesională, de deontologie medicală și
de la regulile de bună practică profesională, în calitate de
organ de jurisdicție profesională;
l) promovează interesele membrilor săi în cadrul
asigurărilor de răspundere civilă profesională;
m) sprijină instituțiile și acțiunile de prevedere și
asistență medico-socială pentru medici și familiile lor;
n) organizează centre de pregătire lingvistică, necesare
pentru exercitarea activității profesionale de către medicii
cetățeni ai statelor membre ale Uniunii Europene, ai
statelor aparținând Spațiului Economic European sau ai
Confederației Elvețiene;
o) participă, împreună cu Ministerul Educației și
Cercetării și cu Ministerul Sănătății Publice, la stabilirea
numărului anual de locuri în unitățile de învățământ
superior de profil medical acreditate, precum și a numărului
de locuri în rezidențiat;
p) colaborează cu organizații de profil profesionalștiințific, patronal, sindical din domeniul sanitar și cu
organizații neguvernamentale în toate problemele ce privesc
asigurarea sănătății populației;
q) colaborează cu Ministerul Sănătății Publice la
elaborarea reglementărilor din domeniul medical sau al
asigurărilor sociale de sănătate;
r) propune criterii și standarde de dotare a cabinetelor
de practică medicală independentă, indiferent de regimul
proprietății, și le supune spre aprobare Ministerului
Sănătății Publice.
(2) Colegiul Medicilor din România, prin structurile
naționale sau teritoriale, colaborează în domeniul său de
competență cu Ministerul Sănătății Publice, cu instituții,
autorități și organizații la:
a) formarea, specializarea și perfecționarea pregătirii
profesionale a medicilor;
b) stabilirea și creșterea standardelor de practică
profesională în vederea asigurării calității actului medical în
unitățile sanitare;
c) elaborarea metodologiei de acordare a gradului
profesional și tematica de concurs;
d) inițierea și promovarea de forme de educație
medicală continuă în vederea ridicării gradului de
competență profesională a membrilor săi;
e) elaborarea criteriilor și standardelor de dotare a
cabinetelor de practică medicală independentă, pe care le
supune spre aprobare Ministerului Sănătății Publice;
f) promovarea și asigurarea cadrului necesar desfășurării
unei concurențe loiale bazate exclusiv pe criteriile
competenței profesionale;
g) reprezentarea medicilor cu practică independentă
care desfășoară activități medicale în cadrul sistemului de
asigurări sociale de sănătate;
h) consultările privind normele de acordare a asistenței
medicale în domeniul asigurărilor sociale de sănătate.
(3) Colegiul Medicilor din România avizează înființarea
cabinetelor medicale private, indiferent de forma lor juridică,

MONITORUL OFICIAL AL ROMÂNIEI, PARTEA I, Nr. 372/28.IV.2006
și participă, prin reprezentanți anume desemnați, la
concursurile organizate pentru ocuparea posturilor din
unitățile sanitare publice.
Art. 407. — În exercitarea atribuțiilor prevăzute de
prezenta lege, Colegiul Medicilor din România, prin
structurile naționale sau teritoriale, are dreptul de a formula
acțiune în justiție în nume propriu sau în numele
membrilor săi.
SECȚIUNEA a 3-a
Membrii Colegiului Medicilor din România

Art. 408. — (1) În vederea exercitării profesiei de
medic, medicii cetățeni români și medicii cetățeni ai unui
stat membru al Uniunii Europene, ai unui stat aparținând
Spațiului Economic European sau ai Confederației
Elvețiene, stabiliți în România, precum și medicii care
întrunesc condițiile prevăzute la art. 370 lit. c) și e) au
obligația să se înscrie în Colegiul Medicilor din România.
(2) Calitatea de membru este dovedită prin certificatul
de membru al Colegiului Medicilor din România, care se
eliberează la înscrierea în corpul profesional.
(3) Înscrierea în Colegiul Medicilor din România și
eliberarea certificatului de membru se fac numai pentru
medicii care îndeplinesc condițiile prevăzute la art. 379
alin. (1) lit. a), b) și c) și au depus jurământul prevăzut la
art. 378 alin. (1).
(4) Depunerea jurământului se va menționa în
certificatul de membru al Colegiului Medicilor din România.
(5) Pot deveni, la cerere, membri ai Colegiului Medicilor
din România și medicii cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
în unul dintre aceste state și care prestează temporar
servicii medicale în România, cu respectarea prevederilor
alin. (3).
(6) Calitatea de membru al Colegiului Medicilor din
România o pot păstra, la cerere, și medicii pensionari care
au practicat profesia de medic.
(7) La data intrării în vigoare a prezentei legi, au de
drept calitatea de membru al Colegiului Medicilor din
România toți medicii înscriși până la această dată.
(8) Membrii Colegiului Medicilor din România sunt
înscriși în Registrul unic al medicilor din România, care se
publică pe pagina de Internet a Colegiului Medicilor din
România.
(9) Evidența și identificarea membrilor Colegiului
Medicilor din România se vor putea face și prin folosirea
codului numeric personal.
Art. 409. — (1) La cerere, membrii Colegiului Medicilor
din România care, din motive obiective, întrerup pe o
durată de până la 5 ani exercitarea profesiei de medic pot
solicita suspendarea calității de membru pe acea durată.
(2) Pe durata suspendării la cerere a calității de
membru al Colegiului Medicilor din România se suspendă
obligațiile și drepturile ce decurg din prezenta lege.
(3) Întreruperea exercitării profesiei de medic pe o
durată mai mare de 5 ani atrage, de drept, pierderea
calității de membru al Colegiului Medicilor din România.
Art. 410. — (1) Medicii care îndeplinesc condițiile
prevăzute de art. 370 se pot înscrie ca membri ai
Colegiului Medicilor din România la colegiul teritorial în a
cărui rază se află unitatea la care urmează să își
desfășoare activitatea sau la colegiul teritorial în a cărui
rază își au domiciliul sau reședința.
(2) Medicii luați în evidența unui colegiu teritorial, dacă
exercită activități medicale și pe raza altui colegiu
teritorial, sunt obligați să anunțe și acest colegiu.

55

SECȚIUNEA a 4-a
Drepturile și obligațiile membrilor Colegiului Medicilor
din România

Art. 411. — Membrii Colegiului Medicilor din România
au următoarele drepturi:
a) să aleagă și să fie aleși în organele de conducere
de la nivelul structurilor teritoriale sau naționale ale
Colegiului Medicilor din România;
b) să se adreseze organelor abilitate ale Colegiului
Medicilor din România și să primească informațiile solicitate;
c) să participe la orice acțiune a Colegiului Medicilor din
România și să fie informați în timp util despre aceasta;
d) să folosească, împreună cu membrii lor de familie,
toate dotările sociale, profesionale, culturale și sportive ale
Colegiului Medicilor din România și ale colegiilor teritoriale;
e) să poarte însemnele Colegiului Medicilor din România;
f) să conteste sancțiunile primite;
g) să solicite ajutoare materiale pentru situații deosebite,
atât personal, cât și prin membrii lor de familie.
Art. 412. — Obligațiile membrilor Colegiului Medicilor din
România sunt următoarele:
a) să facă dovada cunoașterii normelor de deontologie
profesională și a celor care reglementează organizarea și
funcționarea corpului profesional; modalitatea de testare a
cunoștințelor de deontologie și a legislației profesionale se
stabilește de Consiliul național al Colegiului Medicilor din
România;
b) să respecte dispozițiile Statutului Colegiului Medicilor
din România, ale Codului de deontologie medicală,
hotărârile organelor de conducere ale Colegiului Medicilor
din România și regulamentele profesiei;
c) să rezolve sarcinile ce le-au fost încredințate în
calitate de membru sau de reprezentant al corpului
profesional;
d) să participe la manifestările inițiate de organele de
conducere, la activitățile profesionale sau de pregătire
profesională inițiate ori organizate de către organele de
conducere naționale sau locale;
e) să participe la ședințele ori adunările la care au fost
convocați;
f) să execute cu bună-credință sarcinile ce decurg din
hotărârile organelor de conducere ale Colegiului Medicilor
din România;
g) să se abțină de la deliberările organelor de
conducere în care sunt aleși, în cazul în care, în
îndeplinirea unor atribuții ale acestor organe, au un interes
propriu;
h) să păstreze secretul profesional;
i) să păstreze confidențialitatea asupra dezbaterilor,
opiniilor și voturilor exprimate în organele de conducere;
j) să respecte normele, principiile și îndatoririle
deontologiei medicale;
k) să aibă un comportament demn în exercitarea
profesiei ori a calității de membru al Colegiului Medicilor
din România;
l) să achite, în termenul stabilit, cotizația datorată în
calitate de membru al Colegiului Medicilor din România;
m) să rezolve litigiile cu alți membri, în primul rând prin
mediere de către comisiile organizate în acest scop în
cadrul Colegiului Medicilor din România;
n) să execute cu bună-credință atribuțiile ce le revin în
calitate de reprezentant sau membru în organele de
conducere ale Colegiului Medicilor din România, în colegiile
județene sau în Colegiul Medicilor Municipiului București.
Art. 413. — Obligațiile membrilor Colegiului Medicilor din
România, ce decurg din calitatea lor specială de medici, sunt:

56

MONITORUL OFICIAL AL ROMÂNIEI, PARTEA I, Nr. 372/28.IV.2006

a) să respecte și să aplice, în orice împrejurare,
normele de deontologie medicală;
b) să nu aducă prejudicii reputației corpului medical sau
altor membri, respectând statutul de corp profesional al
Colegiului Medicilor din România;
c) să acorde, cu promptitudine și necondiționat, îngrijirile
medicale de urgență, ca o îndatorire fundamentală
profesională și civică;
d) să acționeze, pe toată durata exercitării profesiei, în
vederea creșterii gradului de pregătire profesională;
e) să aplice parafa, cuprinzând numele, prenumele,
gradul, specialitatea și codul, pe toate actele medicale pe
care le semnează;
f) să respecte drepturile pacienților.
Art. 414. — (1) În vederea creșterii gradului de pregătire
profesională și asigurării unui nivel ridicat al cunoștințelor
medicale, medicii sunt obligați să efectueze un număr de
cursuri de pregătire și alte forme de educație medicală
continuă și informare în domeniul științelor medicale, pentru
cumularea numărului de credite stabilite în acest sens de
către Colegiul Medicilor din România. Sunt creditate
programele, precum și celelalte forme de educație medicală
continuă avizate de Colegiul Medicilor din România.
(2) Medicii care nu realizează pe parcursul a 5 ani
numărul minim de credite de educație medicală continuă,
stabilit de Consiliul național al Colegiului Medicilor din
România, sunt suspendați din exercițiul profesiei până la
realizarea numărului de credite respectiv.
SECȚIUNEA a 5-a
Organizare și funcționare

A. Organizarea la nivel teritorial
Art. 415. — (1) La nivelul fiecărui județ, respectiv la
nivelul municipiului București, se organizează câte un
colegiu al medicilor, format din toți medicii care exercită
profesia în unitatea administrativ-teritorială respectivă,
denumit în continuare colegiul teritorial.
(2) Colegiile teritoriale ale medicilor au personalitate
juridică, patrimoniu și buget proprii. Patrimoniul se
constituie din bunuri mobile și imobile, dobândite în
condițiile legii.
(3) Sediul colegiului teritorial al medicilor este în orașul
de reședință a județului, respectiv în municipiul București,
pentru Colegiul Medicilor Municipiului București.
(4) Nici un colegiu teritorial nu poate funcționa în afara
Colegiului Medicilor din România.
Art. 416. — Organele de conducere ale colegiului
teritorial sunt:
a) adunarea generală;
b) consiliul;
c) biroul consiliului;
d) președintele.
Art. 417. — (1) Adunarea generală este formată din
medicii înscriși la colegiul teritorial respectiv.
(2) Adunarea generală se întrunește anual, în primul
trimestru, la convocarea consiliului, și adoptă hotărâri cu
majoritate simplă în prezența a două treimi din numărul
membrilor săi. Dacă la prima convocare nu s-a realizat
majoritatea de două treimi, după 10 zile se organizează o
nouă ședință, cu aceeași ordine de zi, care va adopta
hotărâri cu majoritate simplă, indiferent de numărul
membrilor prezenți.
(3) Adunarea generală are următoarele atribuții:
a) alege membrii consiliului și comisia de cenzori a
colegiului teritorial;
b) alege reprezentanții în Adunarea generală națională;

c) aprobă proiectul de buget al colegiului și, în baza
raportului cenzorilor, descarcă de gestiune consiliul pentru
anul fiscal încheiat;
d) stabilește indemnizația de ședință a membrilor
comisiei de disciplină.
(4) Modalitatea de exprimare a votului se stabilește prin
regulamentul electoral.
Art. 418. — Membrii consiliului colegiului teritorial,
membrii comisiei de cenzori a colegiului teritorial și membrii
în Adunarea generală națională se aleg pe o perioadă de
4 ani de către membrii colegiului teritorial respectiv, potrivit
regulamentului electoral, aprobat de Consiliul național al
Colegiului Medicilor din România.
Art. 419. — (1) Consiliul are un număr de membri
proporțional cu numărul medicilor înscriși în evidența
colegiului la data organizării alegerilor, după cum urmează:
a) 11 membri, pentru un număr de până la 500 de
medici înscriși;
b) 13 membri, pentru un număr de la 501 până la
1.000 de medici înscriși;
c) 19 membri, pentru un număr de la 1.001 până la
2.000 de medici înscriși;
d) 21 de membri, pentru un număr de peste 2.000 de
medici înscriși.
(2) Consiliul constituit la nivelul municipiului București
este format din 23 de membri.
(3) Proporțional cu numărul de membri ai consiliului se
vor alege 3—9 membri supleanți.
Art. 420. — Consiliul colegiului teritorial exercită
atribuțiile prevăzute de lege și date în competența sa prin
Statutul Colegiului Medicilor din România sau prin hotărâre
a Consiliului național.
Art. 421. — (1) Consiliul colegiului teritorial, în prima
ședință, organizată în termen de maximum 5 zile de la
alegere, alege biroul consiliului.
(2) Biroul consiliului colegiului teritorial este format
dintr-un președinte, 3 vicepreședinți și un secretar.
(3) Președintele biroului consiliului colegiului teritorial
este și președintele colegiului teritorial.
B. Organizarea la nivel național
Art. 422. — (1) Colegiul Medicilor din România este
format din toți medicii înscriși în colegiile teritoriale.
(2) Colegiul Medicilor din România are personalitate
juridică, patrimoniu și buget proprii. În bugetul propriu sunt
cuprinse și contribuțiile colegiilor teritoriale în cotă fixă de
20% din cuantumul cotizațiilor. Patrimoniul poate fi folosit
și în activități producătoare de venituri, în condițiile legii.
Art. 423. — Organele de conducere la nivel național ale
Colegiului Medicilor din România sunt:
a) Adunarea generală națională;
b) Consiliul național;
c) Biroul executiv;
d) președintele.
Art. 424. — (1) Adunarea generală națională este
alcătuită din membrii Consiliului național al Colegiului
Medicilor din România și din reprezentanții fiecărui colegiu
teritorial, aleși potrivit regulamentului electoral prevăzut la
art. 418.
(2) Norma de reprezentare în Adunarea generală
națională este de 1/200 de membri.
(3) Reprezentanții în Adunarea generală națională sunt
aleși pe o durată de 4 ani.
(4) Proporțional cu numărul de medici înscriși în
evidența colegiului teritorial se va alege un număr de
3—11 membri supleanți.
Art. 425. — Adunarea generală națională are
următoarele atribuții:

MONITORUL OFICIAL AL ROMÂNIEI, PARTEA I, Nr. 372/28.IV.2006
a) adoptă Statutul Colegiului Medicilor din România,
precum și Codul de deontologie medicală;
b) aprobă modificarea acestora;
c) aprobă bugetul de venituri și cheltuieli și execuția
celui pentru exercițiul expirat;
d) alege, dintre membrii săi, comisia de cenzori;
e) adoptă puncte de vedere care să reflecte poziția
Colegiului Medicilor din România cu privire la aspecte de
interes general în ceea ce privește profesia de medic ori
statutul medicului în societate;
f) revocă din funcție membrii aleși pentru abateri de la
prevederile prezentei legi și, respectiv, ale Regulamentului
de organizare și funcționare a Colegiului Medicilor din
România, care aduc prejudicii activității corpului profesional.
Art. 426. — (1) Adunarea generală națională adoptă
hotărâri în prezența a cel puțin două treimi din numărul
membrilor săi, cu majoritate simplă de voturi.
(2) Dacă la prima convocare nu se realizează condiția de
cvorum, după două săptămâni se va organiza o altă ședință,
cu aceeași ordine de zi, care va putea adopta hotărâri
indiferent de numărul membrilor prezenți, cu excepția
situațiilor prevăzute la art. 425 lit. a) și b), pentru care este
necesară condiția de cvorum prevăzută la alin. (1).
(3) Adunarea generală națională se întrunește în ședință
ordinară în trimestrul I al anului în curs.
Art. 427. — Adunarea generală națională este condusă
de către președintele Colegiului Medicilor din România.
Art. 428. — Adunarea generală națională poate fi
convocată de către:
a) președintele Colegiului Medicilor din România;
b) 3 dintre membrii Biroului executiv;
c) o treime din numărul membrilor Consiliului național al
Colegiului Medicilor din România.
Art. 429. — (1) Consiliul național al Colegiului Medicilor
din România este alcătuit din câte un reprezentant al
fiecărui județ, din 3 reprezentanți ai municipiului București
și câte un reprezentant al medicilor din fiecare minister și
instituție centrală cu rețea sanitară proprie. În afară de
aceștia, Consiliul național al Colegiului Medicilor din
România poate fi asistat, cu rol consultativ, de câte un
reprezentant al Ministerului Sănătății Publice, Academiei de
Științe Medicale, Ministerului Muncii, Solidarității Sociale și
Familiei și Ministerului Justiției.
(2) Reprezentanții colegiilor teritoriale în Consiliul
național al Colegiului Medicilor din România sunt aleși pe o
perioadă de 4 ani de către membrii consiliilor și
reprezentanții colegiilor teritoriale în Adunarea generală
națională întruniți într-o ședință comună.
(3) Cheltuielile cu deplasarea și diurna reprezentanților în
Consiliul național al Colegiului Medicilor din România vor fi
suportate de colegiile teritoriale ai căror reprezentanți sunt.
(4) Consiliul național al Colegiului Medicilor din România
se întrunește legal în prezența a cel puțin două treimi din
numărul reprezentanților stabiliți la alin. (1) și ia decizii cu
majoritate simplă de voturi.
Art. 430. — Deciziile Consiliului național al Colegiului
Medicilor din România sunt obligatorii pentru colegiile
teritoriale și pentru toți medicii care practică medicina în
România.
Art. 431. — Atribuțiile Consiliului național al Colegiului
Medicilor din România sunt următoarele:
a) elaborează Statutul Colegiului Medicilor din România,
precum și proiectele de modificare a acestuia;
b) elaborează Codul de deontologie medicală, precum și
proiectele de modificare a acestuia;
c) colaborează cu Ministerul Sănătății Publice la
elaborarea de norme privind exercitarea profesiei de medic
pe teritoriul României;

57

d) colaborează cu Ministerul Sănătății Publice la
elaborarea Nomenclatorului de specialități medicale, medicodentare și farmaceutice pentru rețeaua de asistență medicală;
e) colaborează cu Ministerul Sănătății Publice la
elaborarea tematicilor și a metodologiilor concursurilor și
examenelor pentru medici;
f) stabilește sistemul de credite de educație medicală
continuă, pe baza căruia se evaluează activitatea de
perfecționare profesională a medicilor;
g) colaborează cu Ministerul Sănătății Publice la
elaborarea criteriilor medicale de selecție a pacienților în
cazul unor tipuri de tratamente disponibile în număr limitat;
h) înaintează spre aprobare Ministerului Sănătății
Publice ghidurile și protocoalele de practică medicală
elaborate în condițiile art. 406 alin. (1) lit. g);
i) fixează cotizația care trebuie plătită obligatoriu de
către fiecare medic colegiului teritorial;
j) gestionează bunurile Colegiului Medicilor din România și
poate să inițieze și să subvenționeze acțiuni interesând
profesia medicală, acțiuni de întrajutorare sau de sponsorizare;
k) soluționează, prin comisiile de specialitate, în termen
de 30 de zile de la înregistrare, contestațiile formulate
împotriva deciziilor date de consiliile județene, respectiv de
Consiliul General al Municipiului București, în conformitate
cu regulamentele proprii;
l) alege dintre membrii săi Biroul executiv al Colegiului
Medicilor din România;
m) propune Adunării generale naționale proiectul privind
bugetul de venituri și cheltuieli al Colegiului Medicilor din
România;
n) alege dintre membrii Colegiului Medicilor din România
pe cei care vor forma comisiile de lucru;
o) stabilește indemnizațiile membrilor Biroului executiv și
indemnizația de ședință a membrilor Comisiei superioare
de disciplină;
p) stabilește condițiile privind desfășurarea de către
cabinetele și unitățile medicale a publicității, iar prin comisia
de specialitate aprobă conținutul materialului publicitar;
r) reprezintă, în condițiile art. 406 alin. (2), membrii săi
la elaborarea contractului-cadru și negocierea normelor de
acordare a asistenței medicale în domeniul asigurărilor
sociale de sănătate.
Art. 432. — Consiliul național al Colegiului Medicilor din
România aprobă exercitarea ocazională, cu caracter
didactic, de instruire, informare și schimb de experiență, a
profesiei de medic de către medicii care nu au calitatea de
membru al Colegiului Medicilor din România.
Art. 433. — Consiliul național al Colegiului Medicilor din
România stabilește, în domeniul său de competență,
strategia și planul anual de control și supraveghere a
modului de exercitare a profesiei de medic.
Art. 434. — Biroul executiv al Colegiului Medicilor din
România este format dintr-un președinte, 3 vicepreședinți și
un secretar general, aleși în mod individual de către
Consiliul național, dintre membrii săi, pe o durată de 4 ani.
Art. 435. — (1) Biroul executiv al Colegiului Medicilor
din România lucrează legal în prezența a cel puțin 3 dintre
membrii săi și aprobă deciziile cu votul a cel puțin
3 membri.
(2) Biroul executiv se întrunește o dată pe săptămână
sau ori de câte ori este cazul, la cererea președintelui sau
a cel puțin 2 dintre membrii săi. În condițiile stabilite de
Statutul Colegiului Medicilor din România, votul poate fi
exprimat și prin corespondență sau în format electronic.
Art. 436. — Atribuțiile Biroului executiv al Colegiului
Medicilor din România sunt următoarele:
a) asigură activitatea permanentă a Colegiului Medicilor
din România între ședințele Consiliului național;

58

MONITORUL OFICIAL AL ROMÂNIEI, PARTEA I, Nr. 372/28.IV.2006

b) aprobă angajarea de personal și asigură execuția
bugetului Colegiului Medicilor din România;
c) întocmește raportul anual de activitate și gestiune, pe
care îl supune spre aprobare Consiliului național;
d) acceptă donațiile, legatele și sponsorizările făcute
Colegiului Medicilor din România;
e) execută hotărârile Adunării generale naționale și ale
Consiliului național;
f) elaborează și supune spre avizare Consiliului național
proiectul bugetului de venituri și cheltuieli, pe baza
bugetelor locale;
g) informează Consiliul național cu privire la deciziile
emise între ședințele Consiliului;
h) îndeplinește orice alte sarcini stabilite de către
Consiliul național.
Art. 437. — Biroul executiv al Colegiului Medicilor din
România coordonează activitatea comisiilor de lucru ale
Consiliului național al Colegiului Medicilor din România.
Art. 438. — În exercitarea mandatului, membrii Biroului
executiv, precum și membrii birourilor consiliilor colegiilor
teritoriale vor primi o indemnizație lunară, al cărei cuantum
va fi aprobat, după caz, de Consiliul național, respectiv de
consiliile colegiilor teritoriale.
Art. 439. — Președintele Biroului executiv al Consiliului
național este președintele Colegiului Medicilor din România.
Art. 440. — Președintele Colegiului Medicilor din
România îndeplinește următoarele atribuții:
a) reprezintă Colegiul Medicilor din România în relațiile
cu persoanele fizice și juridice din țară și străinătate;
b) încheie contracte și convenții în numele Colegiului
Medicilor din România, cu aprobarea Biroului executiv;
c) convoacă și conduce ședințele adunării generale și
ale Consiliului național;
d) duce la îndeplinire deciziile Biroului executiv,
hotărârile Consiliului național date în sarcina sa și rezolvă
problemele și lucrările curente;
e) angajează personalul de specialitate și administrativ;
f) îndeplinește orice alte sarcini stabilite de Consiliul
național ori de Biroul executiv, potrivit legii.
Art. 441. — (1) Nu pot primi sau exercita mandatul de
membru al organelor de conducere ale Colegiului Medicilor
din România, atât la nivel național, cât și teritorial, medicii
care dețin funcții de conducere în cadrul Ministerului Sănătății
Publice, respectiv al ministerelor și instituțiilor cu rețea
sanitară proprie, al structurilor deconcentrate ale acestuia ori
în cadrul Casei Naționale de Asigurări de Sănătate, al
caselor județene de asigurări de sănătate și a municipiului
București, al patronatelor și sindicatelor profesionale, precum
și orice fel de funcții de demnitate publică.
(2) Medicii pentru care, în timpul mandatului de membru
al organelor de conducere, a survenit situația de
incompatibilitate sunt suspendați din funcție. Suspendarea
durează până la încetarea situației de incompatibilitate sau
până la expirarea mandatului.
(3) Numărul de mandate în organele de conducere de
la nivel teritorial și național este de maximum două, care
pot fi și consecutive.
(4) Dispozițiile alin. (1)—(3) nu se aplică persoanelor
care la data intrării în vigoare a prezentei legi îndeplinesc,
în baza reglementărilor aflate în vigoare anterior, vreuna
dintre funcțiile menționate până la expirarea mandatului
pentru care au fost alese.
SECȚIUNEA a 6-a
Răspunderea disciplinară

Art. 442. — (1) Medicul răspunde disciplinar pentru
nerespectarea legilor și regulamentelor profesiei medicale,

a Codului de deontologie medicală și a regulilor de bună
practică profesională, a Statutului Colegiului Medicilor din
România, pentru nerespectarea deciziilor obligatorii
adoptate de organele de conducere ale Colegiului Medicilor
din România, precum și pentru orice fapte săvârșite în
legătură cu profesia, care sunt de natură să prejudicieze
onoarea și prestigiul profesiei sau ale Colegiului Medicilor
din România.
(2) Răspunderea disciplinară a membrilor Colegiului
Medicilor din România, potrivit prezentei legi, nu exclude
răspunderea penală, contravențională sau civilă, conform
prevederilor legale.
Art. 443. — (1) Plângerea împotriva unui medic se
depune la colegiul al cărui membru este medicul. În cazul
medicilor cetățeni ai unui stat membru al Uniunii Europene,
ai unui stat aparținând Spațiului Economic European sau ai
Confederației Elvețiene, plângerea se depune la colegiul în
a cărui rază medicul își desfășoară activitatea.
(2) Biroul executiv al Consiliului național dispune trimiterea
dosarului disciplinar la comisia de disciplină.
(3) Împotriva deciziei de respingere a plângerii persoana
care a făcut plângerea poate depune contestație la colegiul
a cărui decizie se contestă. Aceasta se soluționează de
către Biroul executiv al Consiliului național.
(4) Plângerile împotriva unui membru al organelor de
conducere de la nivel teritorial sau național se înaintează
Comisiei superioare de disciplină.
Art. 444. — (1) În cadrul fiecărui colegiu teritorial se
organizează și funcționează comisia de disciplină,
independentă de conducerea colegiului, care judecă în
complete de 3 membri abaterile disciplinare săvârșite de
medicii înscriși în acel colegiu.
(2) La nivelul Colegiului Medicilor din România se
organizează și funcționează Comisia superioară de
disciplină, independentă de conducerea colegiului, care
judecă în complete de 5 membri contestațiile formulate
împotriva deciziilor comisiilor de disciplină teritoriale.
(3) Unul dintre membrii comisiilor de disciplină este
desemnat de autoritățile de sănătate publică, la nivel
teritorial, și de Ministerul Sănătății Publice, la nivelul
Comisiei superioare de disciplină.
(4) Procedura judecării abaterilor este prevăzută în
Statutul Colegiului Medicilor din România.
Art. 445. — (1) Membrii comisiilor de disciplină de la
nivelul colegiului teritorial sunt aleși de adunarea generală
a colegiului, iar membrii Comisiei superioare de disciplină
vor fi aleși de Adunarea generală națională.
(2) Membrii comisiilor de disciplină vor fi aleși din rândul
medicilor primari cu o vechime în profesie de peste 7 ani și
care nu au avut abateri disciplinare în ultimii 5 ani.
(3) Funcția de membru al comisiei de disciplină este
incompatibilă cu orice altă funcție în cadrul Colegiului
Medicilor din România.
(4) Durata mandatului membrilor comisiilor de disciplină
este de 6 ani.
(5) Calitatea de membru al comisiilor de disciplină
încetează prin deces, demisie, pierderea calității de
membru al Colegiului Medicilor din România ori prin
numirea unui alt reprezentant în cazul membrilor desemnați
de către Ministerul Sănătății Publice sau autoritatea de
sănătate publică.
Art. 446. — (1) Membrii comisiilor de disciplină se aleg
prin vot secret și pe baza candidaturilor depuse.
(2) La nivel teritorial se va alege un număr de 5—9
membri, iar la nivel național, 13.
(3) Membrii comisiilor de disciplină își vor alege un
președinte care conduce activitatea administrativă a
comisiilor de disciplină.

MONITORUL OFICIAL AL ROMÂNIEI, PARTEA I, Nr. 372/28.IV.2006
(4) Președintele comisiei de disciplină prezintă adunării
generale raportul anual al activității comisiei de disciplină.
Art. 447. — (1) Sancțiunile disciplinare sunt:
a) mustrare;
b) avertisment;
c) vot de blam;
d) amendă de la 100 lei (RON) la 1.500 lei (RON).
Plata amenzii se va face în termen de 30 de zile de la
data rămânerii definitive a hotărârii disciplinare. Neachitarea
în acest termen atrage suspendarea de drept din exercițiul
profesiei, până la achitarea sumei. Sumele provenite din
plata amenzilor se fac venit integral la bugetul Colegiului
Medicilor din România;
e) interdicția de a exercita profesia ori anumite activități
medicale pe o perioadă de la o lună la un an;
f) retragerea calității de membru al Colegiului Medicilor
din România.
(2) Retragerea calității de membru al Colegiului
Medicilor din România operează de drept pe durata
stabilită prin hotărâre definitivă de instanțele judecătorești
cu privire la interzicerea exercitării profesiei.
(3) La sancțiunile prevăzute la alin. (1) se poate
prevedea, după caz, obligarea celui sancționat la
efectuarea unor cursuri de perfecționare sau de educație
medicală ori alte forme de pregătire profesională.
Art. 448. — (1) Decizia pronunțată se comunică
medicului sancționat și Biroului executiv al Colegiului
Medicilor din România.
(2) Deciziile privind aplicarea sancțiunilor care se
soldează cu suspendarea sau interzicerea exercitării
profesiei se comunică și Ministerului Sănătății Publice și,
respectiv, angajatorului.
(3) Persoana fizică sau juridică care a făcut sesizarea
va fi informată cu privire la soluționarea cauzei de către
comisia de disciplină.
(4) În termen de 15 zile de la comunicare, medicul
sancționat, persoana care a făcut sesizarea, Ministerul
Sănătății Publice, președintele colegiului teritorial sau
președintele Colegiului Medicilor din România poate
contesta decizia pronunțată de comisia de disciplină a
colegiului teritorial.
Art. 449. — (1) Acțiunea disciplinară poate fi pornită în
termen de cel mult 6 luni de la data săvârșirii faptei sau
de la data cunoașterii consecințelor prejudiciabile.
(2) Sancțiunile prevăzute la art. 447 alin. (1) lit. a)—d)
se radiază în termen de 6 luni de la data executării lor,
iar cea prevăzută la lit. e), în termen de un an de la data
expirării perioadei de interdicție.
(3) În cazul aplicării sancțiunii prevăzute la art. 447
alin. (1) lit. f), medicul poate face o nouă cerere de
redobândire a calității de membru al colegiului după
expirarea perioadei stabilite prin hotărâre judecătorească
definitivă de interdicție a exercitării profesiei sau după 2 ani
de la data aplicării sancțiunii de către comisiile de
disciplină. Redobândirea calității de membru al Colegiului
Medicilor din România se face în condițiile prezentei legi.
(4) În situația în care, prin decizia comisiei de disciplină,
au fost dispuse și măsurile prevăzute la art. 447 alin. (3),
radierea sancțiunii se va face numai după prezentarea
dovezii ducerii la îndeplinire a măsurii dispuse de comisia
de disciplină.
(5) Repetarea unei abateri disciplinare până la radierea
sancțiunii aplicate constituie o circumstanță agravantă, care
va fi avută în vedere la aplicarea noii sancțiuni.
Art. 450. — (1) Ancheta disciplinară se exercită prin
persoane desemnate în acest scop de către biroul
consiliului colegiului teritorial sau, după caz, de către Biroul
executiv al Colegiului Medicilor din România.

59

(2) Unitățile sanitare sau cele de medicină legală au
obligația de a pune la dispoziție comisiilor de disciplină sau
persoanelor desemnate cu investigarea abaterilor
disciplinare documentele medicale solicitate, precum și
orice alte date și informații necesare soluționării cauzei.
Art. 451. — Împotriva deciziei de sancționare a Comisiei
superioare de disciplină, în termen de 15 zile de la
comunicare, medicul sancționat poate formula o acțiune în
anulare la secția de contencios administrativ a tribunalului
în a cărui rază își desfășoară activitatea.
SECȚIUNEA a 7-a
Venituri și cheltuieli

Art. 452. — Veniturile Colegiului Medicilor din România
se constituie din:
a) taxa de înscriere;
b) cotizațiile lunare ale membrilor;
c) contravaloarea serviciilor prestate membrilor sau
persoanelor fizice și juridice, inclusiv din organizarea de
cursuri și alte forme de educație medicală continuă;
d) donații și sponsorizări de la persoane fizice și juridice;
e) legate;
f) drepturi editoriale;
g) încasări din vânzarea publicațiilor proprii;
h) fonduri rezultate din manifestările culturale și științifice;
i) alte surse.
Art. 453. — (1) Cotizațiile datorate și neplătite în
termenul fixat de consiliul colegiului teritorial de către
membrii Colegiului Medicilor din România determină plata
unor majorări de întârziere în cuantumul prevăzut de
dispozițiile legale aplicabile instituțiilor publice.
(2) Aceeași penalitate se va aplica și colegiilor teritoriale
care nu varsă partea de cotizație datorată.
Art. 454. — (1) Neplata cotizației datorate de membrii
Colegiului Medicilor din România pe o perioadă de 6 luni
și după atenționarea scrisă a consiliului colegiului teritorial
se sancționează cu suspendarea calității de membru până
la plata cotizației datorate.
(2) Sancțiunea se aplică de către comisia de disciplină
a colegiului teritorial, la sesizarea comisiei administrative și
financiar-contabile a colegiului teritorial.
Art. 455. — Pentru serviciile prestate persoanelor care
nu sunt membre ale Colegiului Medicilor din România,
tarifele se stabilesc, după caz, de Consiliul național,
respectiv de consiliul colegiului teritorial.
Art. 456. — Veniturile pot fi utilizate pentru cheltuieli cu
organizarea și funcționarea, cheltuieli de personal, cheltuieli
materiale și servicii, cheltuieli de capital, perfecționarea
pregătirii profesionale, acordarea de burse prin concurs
medicilor, întrajutorarea medicilor cu venituri mici, crearea
de instituții cu scop filantropic și științific, acordarea de
premii pentru membrii cu activități profesionale deosebite,
alte cheltuieli aprobate, după caz, de consiliul colegiului
teritorial, respectiv de Consiliul național al Colegiului
Medicilor din România.
CAPITOLUL IV
Rolul, atribuțiile și drepturile autorității de stat
Art. 457. — Ministerul Sănătății Publice, în calitate de
autoritate de stat, urmărește ca activitatea Colegiului
Medicilor din România să se desfășoare în condițiile legii.
Art. 458. — Reprezentantul autorității de stat cu rangul
de secretar de stat în Ministerul Sănătății Publice este
membru al Consiliului național al Colegiului Medicilor din
România și este numit prin ordin al ministrului sănătății
publice.

60

MONITORUL OFICIAL AL ROMÂNIEI, PARTEA I, Nr. 372/28.IV.2006

Art. 459. — În cazul în care reprezentantul autorității de
stat constată că nu sunt respectate prevederile legale,
acesta sesizează organele de conducere ale Colegiului
Medicilor din România. În termen de 15 zile de la
efectuarea demersului, acestea adoptă măsurile necesare
de încadrare în normele în vigoare și informează Ministerul
Sănătății Publice în acest sens.
Art. 460. — În cazul nerespectării prevederilor art. 459,
Ministerul Sănătății Publice se adresează instanțelor
judecătorești competente.
CAPITOLUL V
Dispoziții tranzitorii și finale
Art. 461. — În vederea facilitării accesului la exercițiul
profesiei de medic pe teritoriul României, Ministerul
Sănătății Publice în colaborare cu Colegiul Medicilor din
România recunoaște calificările de medic dobândite în
conformitate cu normele Uniunii Europene într-un stat
membru al Uniunii Europene, într-un stat aparținând
Spațiului Economic European sau în Confederația Elvețiană
de cetățenii acestor state, iar încadrarea în muncă se face
conform legii.
Art. 462. — (1) Normele privind recunoașterea
diplomelor, certificatelor și titlurilor de medic, eliberate de
un stat membru al Uniunii Europene, de un stat aparținând
Spațiului Economic European și de Confederația Elvețiană
cetățenilor acestora, se elaborează de Ministerul Sănătății
Publice în colaborare cu Colegiul Medicilor din România și
se aprobă prin hotărâre a Guvernului.
(2) Nomenclatorul de specialități medicale, medicodentare și farmaceutice pentru rețeaua de asistență
medicală se elaborează de Ministerul Sănătății Publice și
se aprobă prin ordin al ministrului sănătății publice.
(3) Normele privind întocmirea, emiterea și utilizarea
dovezilor de onorabilitate și moralitate profesională ale
medicilor se elaborează în colaborare de autoritățile
competente române definite de prezenta lege și se aprobă
prin hotărâre a Guvernului.
Art. 463. — (1) Atribuțiile Colegiului Medicilor din
România nu pot fi exercitate de nici o altă asociație
profesională.
(2) Colegiul Medicilor din România nu se poate substitui
organizațiilor patronale sau sindicale și în îndeplinirea
atribuțiilor sale nu poate face uz de prerogativele acestora
prevăzute de lege.
(3) Membrii Colegiului Medicilor din România pot face
parte și din alte asociații profesionale.
Art. 464. — Statutul Colegiului Medicilor din România,
Codul de deontologie medicală, cu modificările și
completările ulterioare, precum și deciziile Consiliului
național care privesc organizarea și funcționarea Colegiului
Medicilor din România sau drepturile și obligațiile acestora
ca membri ai Colegiului Medicilor din România se publică
în Monitorul Oficial al României, Partea I.
Art. 465. — Pe durata exercitării profesiei în regim
salarial sau/și independent medicul este obligat să încheie
o asigurare de răspundere civilă pentru greșeli în
activitatea profesională.
Art. 466. — (1) Medicii care ocupă funcții publice în
cadrul aparatului central al Ministerului Sănătății Publice, în
cadrul autorităților de sănătate publică județene și a
municipiului București, în cadrul Casei Naționale de
Asigurări de Sănătate și, respectiv, în cadrul caselor de
asigurări de sănătate județene și a municipiului București,
precum și cei din cadrul ministerelor sau instituțiilor
centrale cu rețele sanitare proprii pot desfășura în afara
programului normal de lucru, în condițiile legii, activități

profesionale, potrivit calificării pe care o dețin. Prevederile
se aplică, cu respectarea reglementărilor legale referitoare
la conflictul de interese și incompatibilități stabilite pentru
sistemul sanitar, iar activitățile profesionale se desfășoară
exclusiv în unități sanitare private.
(2) Medicilor prevăzuți la alin. (1) li se aplică în mod
corespunzător prevederile art. 35 alin. (1) și (3) din Legea
nr. 53/2003 — Codul muncii, cu modificările și completările
ulterioare.
Art. 467. — La data intrării în vigoare a prezentului titlu
se abrogă Legea nr. 306/2004 privind exercitarea profesiei
de medic, precum și organizarea și funcționarea Colegiului
Medicilor din România, publicată în Monitorul Oficial al
României, Partea I, nr. 578 din 30 iunie 2004, cu
modificările și completările ulterioare, precum și orice alte
dispoziții contrare.
´
Prezentul titlu transpune integral prevederile referitoare
la exercițiul profesiei de medic cuprinse în:
— Directiva Consiliului nr. 93/16 din 5 aprilie 1993
privind facilitarea liberei circulații a medicilor și
recunoașterea reciprocă a diplomelor, certificatelor și a altor
titluri de medic, cu modificările și completările ulterioare,
publicată în Jurnalul Oficial al Comunităților Europene
(JOCE) nr. 165 din 7 iulie 1993, p. 1;
— art. 5 alin. (1) lit. a), alin. (2) și (3), art. 6, art. 7
alin. (1), alin. (2) lit. a)—c) și alin. (3), art. 8, art. 50 alin. (1)
și (4), art. 51, art. 52 alin. (1), art. 53, 54 și art. 56
alin. (1) și (2) din Directiva 2005/36/CE din 7 septembrie
2005 privind recunoașterea calificărilor profesionale,
publicată în Jurnalul Oficial al Comunităților Europene
(JOCE) nr. L 255 din 30 septembrie 2005;
— art. 11 din Regulamentul Consiliului nr. 1.612/68CEE
din 15 octombrie 1968 privind libera circulație a lucrătorilor
în interiorul Comunității Europene, publicat în Jurnalul
Oficial al Comunităților Europene (JOCE) nr. L 257 din
19 octombrie 1968;
— Directiva Consiliului 2003/109/CE din 25 noiembrie
2003 privind statutul cetățenilor din statele terțe care sunt
rezidenți pe termen lung, publicat în Jurnalul Oficial al
Comunităților Europene (JOCE) nr. L 16 din 23 ianuarie
2004.

TITLUL XIII
Exercitarea profesiei de medic dentist
Organizarea și funcționarea Colegiului Medicilor
Dentiști din România
CAPITOLUL I
Exercitarea profesiei de medic dentist
SECȚIUNEA 1
Dispoziții generale

Art. 468. — Prevederile prezentului titlu se aplică
activităților de medic dentist exercitate în România în regim
salarial și/sau independent.
Art. 469. — Profesia de medic dentist se exercită, pe
teritoriul României, în condițiile prezentei legi, de către
persoanele fizice posesoare ale unui titlu oficial de
calificare în medicina dentară, după cum urmează:
a) cetățeni ai statului român;
b) cetățeni ai unui stat membru al Uniunii Europene, ai
unui stat aparținând Spațiului Economic European sau ai
Confederației Elvețiene;

MONITORUL OFICIAL AL ROMÂNIEI, PARTEA I, Nr. 372/28.IV.2006
c) soțul unui cetățean român, precum și descedenții și
ascendenții în linie directă aflați în întreținerea unui
cetățean român, indiferent de cetățenia acestora;
d) membrii de familie ai unui cetățean al unuia dintre
statele prevăzute la lit. b), așa cum sunt definiți la art. 2
alin. (1) pct. 3 din Ordonanța de urgență a Guvernului
nr. 102/2005 privind libera circulație pe teritoriul României a
cetățenilor statelor membre ale Uniunii Europene și Spațiului
Economic European, aprobată cu modificări prin Legea
nr. 260/2005;
e) cetățenii statelor terțe beneficiari ai statutului de
rezident permanent în România;
f) beneficiari ai statutului de rezident pe termen lung
acordat de unul dintre statele prevăzute la lit. b).
Art. 470. — (1) În sensul prezentului titlu, expresiile
folosite au următoarele semnificații:
a) medici dentiști, cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene — persoanele
prevăzute la art. 469 lit. b) și, prin asimilare, medicii
dentiști aflați în situațiile prevăzute la art. 469 lit. d) și f);
b) stat membru de origine sau de proveniență, stat membru
de stabilire sau, după caz, stat membru gazdă — un stat
membru al Uniunii Europene, un stat aparținând Spațiului
Economic European sau Confederația Elvețiană;
(2) Prin titlu oficial de calificare în medicina dentară se
înțelege:
a) diploma de medic stomatolog sau diploma de medic
dentist, eliberate de o instituție de învățământ superior din
domeniul medicinei dentare, acreditată din România;
b) certificatul de specialist în ortodonție și ortopedie
dento-facială, precum și certificatul de specialist în chirurgie
dento-alveolară, eliberate de Ministerul Sănătății Publice;
c) diploma, certificatul sau un alt titlu în medicină
dentară, eliberate conform normelor Uniunii Europene de
statele membre ale Uniunii Europene, statele aparținând
Spațiului Economic European sau de Confederația
Elvețiană;
d) diploma, certificatul sau un alt titlu în medicină
dentară, dobândite într-un stat terț și recunoscute de unul
dintre statele membre enumerate la lit. c) ori echivalate de
România.
Art. 471. — (1) Titlurile oficiale de calificare în medicina
dentară obținute în afara României, a statelor membre ale
Uniunii Europene, a statelor aparținând Spațiului Economic
European sau a Confederației Elvețiene se echivalează
potrivit legii.
(2) Excepție de la prevederile alin. (1) fac titlurile
oficiale de calificare în medicina dentară care au fost
recunoscute de unul dintre aceste state.
Art. 472. — (1) Profesia de medic dentist are ca scop
asigurarea sănătății publice și a individului prin activități de
prevenție, diagnostic și tratament ale maladiilor și
anomaliilor oro-dento-maxilare și ale țesuturilor adiacente,
desfășurate cu respectarea prevederilor Codului deontologic
al medicului dentist.
(2) Natura acestor activități încadrează profesia de
medic dentist în rândul profesiilor din sectorul sanitar cu
risc crescut de biocontaminare, beneficiind de toate
facilitățile acordate de legislația în vigoare.
(3) Caracterul specific al activităților exercitate în baza
titlurilor oficiale de calificare în medicina dentară, prevăzute
de lege, individualizează, distinge și separă profesia de
medic dentist de profesia de medic.
Art. 473. — (1) În exercitarea profesiei medicul dentist
trebuie să dovedească disponibilitate, corectitudine,
devotament și respect față de ființa umană. Independența
profesională conferă medicului dentist dreptul de inițiativă și
decizie în exercitarea actului medico-dentar și deplină
răspundere a acestuia.

61

(2) Medicul dentist nu este funcționar public în timpul
exercitării profesiei, prin natura umanitară și liberală a
acesteia.
Art. 474. — (1) Profesia de medic dentist, indiferent de
forma de exercitare, salariată și/sau independentă, se
exercită numai de către medicii dentiști membri ai
Colegiului Medicilor Dentiști din România.
(2) În vederea accesului la una dintre activitățile de
medic dentist și exercițiului acesteia, medicii dentiști
cetățeni ai unui stat membru al Uniunii Europene, ai unui
stat aparținând Spațiului Economic European sau ai
Confederației Elvețiene, stabiliți în unul dintre aceste state,
sunt exceptați, în caz de prestare temporară sau
ocazională de servicii medico-dentare, de la obligativitatea
înscrierii în Colegiul Medicilor Dentiști din România.
Art. 475. — (1) La primirea ca membru în Colegiul
Medicilor Dentiști din România medicul dentist va depune
următorul jurământ:
îOdată admis printre membrii profesiei de medic dentist:
Mă angajez solemn să-mi consacru viața în slujba
umanității;
Voi păstra profesorilor mei respectul și recunoștința care
le sunt datorate;
Voi exercita profesia cu conștiință și demnitate;
Sănătatea pacienților va fi pentru mine obligație sacră;
Voi păstra secretele încredințate de pacienți, chiar și
după decesul acestora;
Voi menține prin toate mijloacele onoarea și nobila
tradiție a profesiei de medic dentist;
Colegii mei vor fi frații mei;
Nu voi îngădui să se interpună între datoria mea și
pacient considerații de naționalitate, rasă, religie, partid sau
stare socială;
Voi păstra respectul deplin pentru viața umană de la
începuturile sale, chiar sub amenințare, și nu voi utiliza
cunoștințele mele profesionale contrar legilor umanității.
Fac acest jurământ în mod solemn, liber, pe onoare!“
(2) Prevederile alin. (1) se aplică și:
a) medicilor dentiști cetățeni români stabiliți în străinătate
și care doresc să exercite profesia în România;
b) medicilor dentiști cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
în România și care doresc să profeseze;
c) medicilor dentiști cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
în unul dintre aceste state și care solicită intrarea în
profesie în România;
d) medicilor dentiști care întrunesc condițiile prevăzute
la art. 469 lit. c) și e).
(3) Medicii dentiști prevăzuți la alin. (2) lit. b) și c) pot
depune jurământul în limba română sau în una dintre
limbile de circulație în Uniunea Europeană.
Art. 476. — (1) Profesia de medic dentist se exercită
pe teritoriul României de persoanele prevăzute la art. 469
care îndeplinesc următoarele condiții:
a) dețin un titlu oficial de calificare în medicina dentară
prevăzut de prezenta lege;
b) nu se găsesc în vreunul dintre cazurile de
nedemnitate sau incompatibilitate prevăzute de prezenta
lege;
c) sunt apți din punct de vedere medical pentru
exercitarea profesiei de medic dentist;
d) sunt membri ai Colegiului Medicilor Dentiști din
România;
e) prin excepție de la lit. d), în caz de prestare
temporară sau ocazională de servicii, medicii dentiști care

62

MONITORUL OFICIAL AL ROMÂNIEI, PARTEA I, Nr. 372/28.IV.2006

întrunesc condițiile prevăzute la art. 469 lit. b), d) și f)
trebuie să înștiințeze Ministerul Sănătății Publice cu privire
la prestarea temporară sau ocazională de servicii medicodentare pe teritoriul României și să fie înregistrați pe
această perioadă la Colegiul Medicilor Dentiști din
România.
(2) Medicii dentiști cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
pe teritoriul României, precum și medicii dentiști care
întrunesc condițiile prevăzute la art. 469 lit. c) și e)
exercită profesia de medic dentist cu aceleași drepturi și
obligații ca și medicii dentiști cetățeni români membri ai
Colegiului Medicilor Dentiști din România.
Art. 477. — (1) Profesia de medic dentist se exercită în
România cu titlul profesional corespunzător calificării
profesionale însușite, după cum urmează:
a) medic dentist;
b) specialist în ortodonție și ortopedie dento-facială;
c) specialist în chirurgia dento-alveolară.
(2) Prevederile alin. (1) se aplică și cetățenilor unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene
care dețin un titlu oficial de calificare în medicina dentară
și care exercită profesia în România.
(3) Medicii dentiști care întrunesc condițiile prevăzute la
art. 469 și la art. 476 alin. (1) lit. a)—d) pot desfășura
activități medico-dentare conform pregătirii profesionale în
sistemul național de asigurări de sănătate sau/și în
sistemul privat, fie ca angajați, fie ca persoană fizică
independentă în formele prevăzute de lege.
Art. 478. — Controlul și supravegherea profesiei de
medic dentist se realizează de Ministerul Sănătății Publice
și de Colegiul Medicilor Dentiști din România, denumite în
continuare autorități competente române.
Art. 479. — (1) În cazul în care un medic dentist își
întrerupe activitatea profesională sau se află într-o situație
de incompatibilitate pe o perioadă mai mare de 5 ani,
Colegiul Medicilor Dentiști din România va reatesta
competența profesională a acestuia în vederea reluării
activității medico-dentare.
(2) Procedura privind modalitățile și condițiile de
verificare și atestare a nivelului profesional se stabilește de
Consiliul național al Colegiului Medicilor Dentiști din
România, conform Codului deontologic al medicului dentist
și Regulamentului de organizare și funcționare al Colegiului
Medicilor Dentiști din România.
(3) Prevederile alin. (1) se aplică și medicilor dentiști
cetățeni ai unui stat membru al Uniunii Europene, ai unui
stat aparținând Spațiului Economic European sau ai
Confederației Elvețiene stabiliți pe teritoriul României.
Art. 480. — (1) Practicarea profesiei de medic dentist
de către o persoană care nu are această calitate constituie
infracțiune și se pedepsește conform Codului penal.
(2) Colegiul Medicilor Dentiști din România, prin
președintele colegiului teritorial sau al Consiliului național al
Colegiului Medicilor Dentiști din România, este în drept să
exercite acțiunea civilă sau să sesizeze, după caz,
organele judiciare și autoritățile competente pentru
urmărirea și trimiterea în judecată a persoanelor care își
atribuie sau care întrebuințează fără drept titlul ori calitatea
de medic dentist sau care practică în mod ilegal medicina
dentară.
(3) Acțiunea penală împotriva unui membru al Colegiului
Medicilor Dentiști din România cu privire la fapte ce au
legătură cu exercitarea profesiei de medic dentist se pune
în mișcare cu înștiințarea prealabilă a colegiului teritorial al

cărui membru este medicul dentist respectiv și a Biroului
executiv național.
SECȚIUNEA a 2-a
Nedemnități și incompatibilități

Art. 481. — Este nedemn de a exercita profesia de
medic dentist:
a) medicul dentist care a fost condamnat definitiv pentru
săvârșirea cu intenție a unei infracțiuni contra umanității
sau vieții în împrejurări legate de exercitarea profesiei de
medic dentist și pentru care nu a intervenit reabilitarea;
b) medicul dentist căruia i s-a aplicat pedeapsa
interdicției de a exercita profesia, pe durata stabilită, prin
hotărâre judecătorească sau disciplinară.
Art. 482. — (1) Exercitarea profesiei de medic dentist
este incompatibilă cu:
a) calitatea de angajat sau colaborator al unităților de
producție ori distribuție de produse farmaceutice, materiale
sanitare sau materiale de tehnică dentară;
b) exercitarea în calitate de medic dentist, în mod
nemijlocit, de acte și fapte de comerț;
c) orice ocupație de natură a aduce atingere demnității
profesionale de medic dentist sau bunelor moravuri;
d)
starea
de
sănătate
fizică
sau
psihică
necorepunzătoare pentru exercitarea acestei profesii,
atestată ca atare prin certificat medical eliberat de comisia
de expertiză medicală și recuperare a capacității de
muncă;
e) folosirea cu bună știință a cunoștințelor medicodentare în defavoarea sănătății pacientului sau în scop
criminal.
(2) Excepție de la prevederile alin. (1) lit. b) fac
activitățile de prevenție de medicină dentară.
(3) La solicitarea medicului dentist în cauză sau la
sesizarea oricărei persoane sau autorități/instituții interesate,
președintele colegiului din care face parte medicul dentist
respectiv poate constitui o comisie, special instituită pentru
fiecare caz în parte, alcătuită din 3 medici dentiști primari,
pentru a confirma sau infirma situația de incompatibilitate
prevăzută la alin. (1) lit. a)—c) sau e). În cazurile prevăzute
la alin. (1) lit. d) acesta poate solicita organelor în drept
confirmarea sau infirmarea stării de incompatibilitate.
(4) Pe timpul stării de incompatibilitate se suspendă
dreptul de exercitare a profesiei.
(5) În termen de 10 zile de la apariția situației de
incompatibilitate, medicul dentist este obligat să anunțe
colegiul teritorial al cărui membru este.
SECȚIUNEA a 3-a
Autorizarea exercitării profesiei de medic dentist

Art. 483.
— (1) Medicii dentiști care întrunesc
condițiile prevăzute la art. 469 exercită profesia pe baza
certificatului de membru al Colegiului Medicilor Dentiști din
România, avizat anual pe baza asigurării de răspundere
civilă, pentru greșeli în activitatea profesională, valabilă
pentru anul respectiv.
(2) În caz de prestare temporară sau ocazională de
servicii medico-dentare pe teritoriul României, medicii
dentiști cetățeni ai unui stat membru al Uniunii Europene,
ai unui stat aparținând Spațiului Economic European sau ai
Confederației Elvețiene, stabiliți în unul dintre aceste state,
sunt exceptați de la obligativitatea obținerii certificatului de
membru al Colegiului Medicilor Dentiști din România.
Accesul la activitățile de medic dentist pe durata prestării
serviciilor se face conform prevederilor art. 492.
(3) Certificatul de membru al Colegiului Medicilor
Dentiști din România se acordă pe baza următoarelor acte:

MONITORUL OFICIAL AL ROMÂNIEI, PARTEA I, Nr. 372/28.IV.2006
a) documentele care atestă formarea în profesie;
b) certificatul de sănătate;
c) declarația pe propria răspundere privind îndeplinirea
condițiilor prevăzute la art. 481 și 482;
d) certificatul de cazier judiciar.
(4) Certificatul de membru devine operativ numai după
încheierea asigurării de răspundere civilă.
Art. 484. — (1) Medicii se pensionează la vârsta
prevăzută de lege.
(2) În unitățile sanitare publice, medicii membri titulari și
corespondenți ai Academiei Române, profesori universitari,
cercetători științifici gradul I, doctori în științe medicale care
desfășoară activități medico-dentare pot continua, la cerere,
activitatea până la împlinirea vârstei de 70 de ani.
(3) Medicii dentiști care au depășit limita de vârstă
prevăzută la alin. (1) pot profesa în continuare în unități
sanitare private. Desfășurarea activității se face în baza
certificatului de membru și a avizului anual al Colegiului
Medicilor Dentiști din România eliberat pe baza certificatului
de sănătate și a asigurării privind răspunderea civilă pentru
greșeli în activitatea profesională, încheiată pentru anul respectiv.
(4) Medicii dentiști deținuți sau internați din motive
politice, aflați în situațiile prevăzute la art. 1 alin. (1) și (2)
din Decretul-lege nr. 118/1990 privind acordarea unor
drepturi persoanelor persecutate din motive politice de
dictatura instaurată cu începere de la 6 martie 1945, precum
și a celor deportate în străinătate ori constituite în prizonieri,
republicat, cu modificările și completările ulterioare, pot fi
menținuți, la cerere, în activitatea profesională, pe baza
certificatului anual de sănătate. Aceste prevederi se aplică și
medicilor dentiști care, din motive politice, au fost obligați să
își întrerupă studiile o anumită perioadă, obținându-și licența
cu întârziere, ori celor care au fost împiedicați să își reia
activitatea profesională.
(5) În cazul unităților sanitare publice care înregistrează
deficit de personal medico-dentar, precum și al unităților
sanitare publice aflate în zone defavorizate, medicii dentiști
își pot continua activitatea peste vârsta de pensionare
prevăzută de lege. Criteriile de menținere în activitate în
aceste situații se stabilesc prin norme aprobate prin
hotărâre a Guvernului.
(6) Medicii dentiști care au împlinit vârsta de pensionare
prevăzută de lege nu pot deține funcții de conducere în
cadrul Ministerului Sănătății Publice, ministerelor și
instituțiilor centrale cu rețea sanitară proprie, autorităților de
sănătate publică, Casei Naționale de Asigurări de Sănătate,
caselor județene de asigurări de sănătate și a municipiului
București, precum și în cadrul spitalelor publice și oricărei
alte unități sanitare publice.
CAPITOLUL II
Dispoziții privind exercitarea profesiei de medic dentist
în România de către medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European
sau ai Confederației Elvețiene
SECȚIUNEA 1
Dispoziții privind facilitarea dreptului de stabilire

Art. 485. — (1) În caz de stabilire pe teritoriul
României, solicitările medicilor dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene
cu privire la accesul la una dintre activitățile prevăzute la
art. 472 se soluționează de Ministerul Sănătății Publice, în
colaborare cu Colegiul Medicilor Dentiști din România, în
termen de 3 luni de la depunerea dosarului complet de

63

către cel interesat. Aceștia primesc certificatul de membru
al Colegiului Medicilor Dentiști din România în urma
aplicării procedurii de recunoaștere a calificării profesionale.
(2) Dosarul prevăzut la alin. (1) cuprinde:
a) copia documentului de cetățenie;
b) copia documentelor care atestă formarea în profesie;
c) certificatul emis de autoritățile competente ale statului
membru de origine sau de proveniență prin care se atestă
că titlurile oficiale de calificare sunt cele prevăzute de
Directiva 2005/36CE;
d) certificatul de sănătate fizică și psihică emis de statul
membru de origine sau de proveniență;
e) dovada emisă de statul membru de origine sau de
proveniență, prin care se atestă onorabilitatea și moralitatea
posesorului;
f) dovada de asigurare privind răspunderea civilă pentru
greșeli în activitatea profesională, emisă de instituțiile abilitate
din unul dintre statele membre prevăzute la alin. (1).
(3) Documentele prevăzute la alin. (2) lit. d)—f) sunt
valabile 3 luni de la data emiterii.
(4) În situația în care pentru accesul și exercițiul
activității prevăzute la alin. (1) statul membru de origine
sau proveniență nu impune o astfel de cerință și, în
consecință, nu emite cetățenilor săi documentul prevăzut la
alin. (2) lit. d), autoritățile competente române acceptă din
partea acestuia un atestat echivalent certificatului de
sănătate.
(5) În cazul în care statul membru de origine sau de
proveniență nu impune o astfel de cerință și, în consecință,
nu emite cetățenilor săi documentul prevăzut la alin. (2) lit. e),
autoritățile competente române acceptă atestatul eliberat pe
baza declarației sub jurământ sau a declarației solemne a
solicitantului de către autoritatea judiciară sau administrativă
competentă sau, după caz, de notarul sau organizația
profesională abilitată în acest sens de acel stat.
Art. 486. — (1) În termen de 30 de zile de la primirea
dosarului, Ministerul Sănătății Publice informează solicitantul
asupra documentelor necesare completării acestuia.
(2) Deciziile autorităților competente române în aceste
cazuri pot fi atacate la instanța de contencios administrativ.
Art. 487. — (1) Atunci când autoritățile competente
române au cunoștință de fapte grave și precise care pot
avea repercusiuni asupra începerii activității profesionale
sau asupra exercitării profesiei de medic dentist în
România, comise de medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației
Elvețiene, anterior stabilirii în România și în afara teritoriului
său, acestea informează statul membru de origine sau de
proveniență al celor în cauză.
(2) Autoritățile competente române comunică statului
membru gazdă informațiile solicitate cu privire la sancțiunile
disciplinare de natură profesională sau administrativă,
precum și cu privire la sancțiunile penale interesând
exercițiul profesiei de medic dentist, aplicate medicilor
dentiști pe durata exercitării profesiei în România.
(3) Autoritățile competente române analizează
informațiile transmise de statul membru gazdă cu privire la
faptele grave și precise comise de medicii dentiști cetățeni
români sau care provin din România, anterior stabilirii în
statul membru gazdă și în afara teritoriului său, fapte care
pot avea repercusiuni asupra începerii activității
profesionale sau asupra exercitării profesiei de medic
dentist în acel stat.
(4) Autoritățile competente române decid asupra naturii
și amplorii investigațiilor pe care le întreprind în situațiile
pentru care au fost sesizate și comunică statului membru

64

MONITORUL OFICIAL AL ROMÂNIEI, PARTEA I, Nr. 372/28.IV.2006

gazdă consecințele care rezultă cu privire la atestatele și
documentele pe care le-au emis în cazurile respective.
SECȚIUNEA a 2-a
Dispoziții cu privire la libera prestare a serviciilor
medico-dentare

Art. 488. — (1) Prezentele dispoziții se aplică medicilor
dentiști cetățeni ai unui stat membru al Uniunii Europene,
ai unui stat aparținând Spațiului Economic European sau ai
Confederației Elvețiene, care sunt stabiliți în vederea
exercitării profesiei în unul dintre aceste state, atunci când
se deplasează pe teritoriul României pentru a exercita în
regim temporar și ocazional activitățile de medic dentist.
(2) Caracterul temporar și ocazional al prestării
activităților medico-dentare este stabilit, de la caz la caz,
de Ministerul Sănătății Publice în funcție de durata,
frecvența, periodicitatea și continuitatea acestora.
Art. 489. — (1) Medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene,
stabiliți în unul dintre aceste state, sunt exceptați de la
obligația înscrierii în Colegiul Medicilor Dentiști din
România, precum și de la plata cotizației de membru,
atunci când solicită accesul la una dintre activitățile de
medic dentist în vederea prestării temporare sau ocazionale
de servicii medico-dentare în România.
(2) Aceștia sunt înregistrați automat la Colegiul Medicilor
Dentiști din România pe durata prestării serviciilor
respective, în baza copiei documentelor prestatorului
prevăzute la art. 492 și transmise în acest scop de
Ministerul Sănătății Publice.
(3) Exercițiul activităților de medic dentist, în aceste
situații, se face în concordanță cu celelalte drepturi și
obligații prevăzute de lege pentru medicii dentiști cetățeni
români membri ai Colegiului Medicilor Dentiști din România.
Art. 490. — Pe durata prestării cu caracter temporar
sau ocazional a serviciilor medico-dentare pe teritoriul
României, persoanele prevăzute la art. 489 alin. (1) se
supun dispozițiilor cu caracter profesional, regulamentar sau
administrativ al calificărilor profesionale care definesc
profesia și utilizarea titlurilor, dispozițiilor cu privire la
faptele profesionale grave care afectează direct și specific
protecția și securitatea consumatorilor, precum și
dispozițiilor disciplinare prevăzute de lege pentru medicii
dentiști cetățeni români membri ai Colegiului Medicilor
Dentiști din România.
Art. 491. — Prestarea cu caracter temporar sau
ocazional a serviciilor medico-dentare pe teritoriul României
de către persoanele prevăzute la art. 489 alin. (1) se face
cu titlul profesional prevăzut de lege pentru calificarea
profesională însușită.
Art. 492. — (1) Solicitările medicilor dentiști cetățeni ai
unui stat membru al Uniunii Europene, ai unui stat
aparținând Spațiului Economic European sau ai
Confederației Elvețiene, stabiliți în unul dintre aceste state,
cu privire la prestarea temporară sau ocazională de servicii
medico-dentare în România, se soluționează de Ministerul
Sănătății Publice în colaborare cu Colegiul Medicilor
Dentiști din România.
(2) În cazul în care, în scopul prestării temporare de
servicii medico-dentare, solicitantul se află la prima
deplasare în România sau în cazul în care în situația
acestuia intervin schimbări materiale atestate de
documente, acesta va înainta Ministerului Sănătății Publice:
a) o declarație prealabilă scrisă, în care se precizează
durata de prestare, natura, locul de desfășurare a acestor
activități, precum și domeniul de asigurare sau alte mijloace

de protecție personală sau colectivă privind responsabilitatea
profesională de care solicitantul beneficiază în statul
membru de stabilire;
b) copia documentului de cetățenie;
c) o dovadă prin care autoritățile competente ale statului
membru de stabilire atestă că la data eliberării acestui
document posesorul este stabilit legal pe teritoriul său în
vederea exercitării activităților de medic dentist și nu i-a fost
interzisă exercitarea acestora, nici chiar cu titlu temporar;
d) diplomele, certificatele sau alte titluri de medic dentist
prevăzute de lege sau de normele Uniunii Europene pentru
prestarea activităților în cauză.
(3) Declarația prevăzută la alin. (2) lit. a) poate fi
înaintată prin toate mijloacele și se reînnoiește o dată pe
an, dacă prestatorul intenționează să furnizeze, de manieră
temporară sau ocazională, în cursul anului respectiv,
servicii medico-dentare în România.
Art. 493. — (1) În caz de prestare temporară a
serviciilor, medicii dentiști cetățeni ai unui stat membru al
Uniunii Europene, ai unui stat aparținând Spațiului Economic
European sau ai Confederației Elvețiene, stabiliți în unul dintre
aceste state, sunt exceptați de la procedura de acreditare
prevăzută de legislația asigurărilor sociale de sănătate.
(2) Persoanele prevăzute la alin. (1) au obligația de a
informa în prealabil Casa Națională de Asigurări de
Sănătate asupra serviciilor pe care urmează să le presteze
pe teritoriul României, iar în caz de urgență, în termen de
maximum 7 zile de la prestarea acestora.
Art. 494. — Începând cu data aderării la Uniunea
Europeană, autoritățile competente române vor retrage,
după caz, temporar sau definitiv, documentele prevăzute la
art. 492 alin. (2) lit. c) eliberate medicilor dentiști care
întrunesc condițiile prevăzute la art. 469 lit. a), c) și e),
precum și medicilor dentiști stabiliți în România care
întrunesc condițiile prevăzute la art. 469 lit. b), d) și f), în
cazul în care acestora li se aplică sancțiunile prevăzute de
lege cu suspendarea sau interdicția exercitării profesiei.
Art. 495. — (1) Pentru fiecare prestare de servicii
autoritățile competente române pot solicita autorităților
competente omoloage din statul membru de stabilire
informații pertinente cu privire la legalitatea condiției de
stabilire, buna conduită profesională a solicitantului, precum
și la absența în cazul acestuia a sancțiunilor disciplinare
sau penale.
(2) La solicitarea statului membru gazdă, autoritățile
competente române transmit informațiile solicitate cu
respectarea prevederilor art. 499.
(3) Autoritățile competente asigură schimbul necesar de
informații pentru ca plângerea beneficiarului împotriva
prestatorului de servicii medico-dentare în regim temporar
sau ocazional să fie corect soluționată. În această situație,
beneficiarul este informat asupra cursului demersului său.
SECȚIUNEA a 3-a
Dispoziții comune cu privire la dreptul de stabilire
și libera prestare de servicii medico-dentare

Art. 496. — Medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene
care, în timpul exercitării profesiei în România încalcă
dispozițiile, legile și regulamentele profesiei răspund potrivit
legii.
Art. 497. — (1) Medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene
care exercită profesia de medic dentist în România au
dreptul de a atașa la titlul profesional prevăzut la art. 477

MONITORUL OFICIAL AL ROMÂNIEI, PARTEA I, Nr. 372/28.IV.2006
titlul legal de formare obținut în statul membru de origine
sau de proveniență, în limba statului emitent și, eventual,
abrevierea acestui titlu în măsura în care nu este identic
cu titlul profesional. Titlul legal de formare va fi însoțit de
numele și locul instituției sau ale organismului emitent.
(2) Dacă titlul respectiv de formare desemnează în
România o pregătire complementară neînsușită de beneficiar,
acesta va utiliza în exercițiul profesiei forma corespunzătoare
a titlului indicată de autoritățile competente române.
Art. 498. — (1) Medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene
care doresc să exercite profesia în România pot obține de
la autoritățile competente române informații cu privire la
legislația din domeniul sănătății, din domeniul securității
sociale, precum și cu privire la Codul deontologic al
medicului dentist.
(2) În vederea furnizării informațiilor prevăzute la alin. (1),
autoritățile competente române vor organiza la nivelul
structurilor teritoriale și centrale birouri de informare legislativă.
(3) Medicii dentiști cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, care
exercită profesia ca urmare a recunoașterii calificării
profesionale de către autoritățile competente române, trebuie
să posede cunoștințele lingvistice necesare desfășurării
activităților profesionale în România.
Art. 499. — (1) Autoritățile competente române
colaborează îndeaproape cu autoritățile competente
omoloage ale statelor membre ale Uniunii Europene, ale
statelor aparținând Spațiului Economic European și,
respectiv, ale Confederației Elvețiene, asigurând
confidențialitatea informațiilor transmise.
(2) Schimbul de informații privind sancțiunile disciplinare
sau penale aplicate în caz de fapte grave și precise,
susceptibile de a avea consecințe asupra activităților de
medic dentist, se va face cu respectarea prevederilor Legii
nr. 506/2004 privind prelucrarea datelor cu caracter
personal și protecția vieții private în sectorul comunicațiilor
electronice și a prevederilor Legii nr. 677/2001 pentru
protecția persoanelor cu privire la prelucrarea datelor cu
caracter personal și libera circulație a acestor date, cu
modificările și completările ulterioare.
CAPITOLUL III
Organizarea și funcționarea Colegiului Medicilor Dentiști
din România
SECȚIUNEA 1
Caracteristici generale

Art. 500. — (1) Colegiul Medicilor Dentiști din România
este organism profesional, apolitic, fără scop patrimonial,
de drept public, cu responsabilități delegate de autoritatea
de stat, în domeniul autorizării, controlului și supravegherii
profesiei de medic dentist ca profesie liberală, de practică
publică autorizată.
(2) Colegiul Medicilor Dentiști din România are
autonomie instituțională în domeniul său de competență,
normativ și jurisdicțional profesional.
(3) Ministerul Sănătății Publice urmărește modul de
respectare a prevederilor legale în activitatea Colegiului
Medicilor Dentiști din România.
(4) Colegiul Medicilor Dentiști din România cuprinde toți
medicii dentiști care întrunesc condițiile prevăzute la
art. 469 lit. a), c) și e), precum și medicii dentiști stabiliți în
România care întrunesc condițiile prevăzute la art. 469 lit. b),

65

d) și f) și care exercită profesia de medic dentist în
condițiile prezentului titlu.
Art. 501. — (1) Colegiul Medicilor Dentiști din România
se organizează și funcționează pe criterii teritoriale, la nivel
național și județean, respectiv la nivelul municipiului
București.
(2) Sediul Colegiului Medicilor Dentiști din România este
în municipiul București.
(3) Patrimoniul este format din bunuri mobile și imobile
dobândite în condițiile legii.
SECȚIUNEA a 2-a
Atribuțiile Colegiului Medicilor Dentiști din România

Art. 502. — (1) Colegiul Medicilor Dentiști din România
are următoarele atribuții generale:
a) colaborează în domeniul său de competență cu
Ministerul Sănătății Publice, prin asigurarea controlului
aplicării regulamentelor și normelor care organizează și
reglementează exercitarea profesiei de medic dentist,
indiferent de forma de exercitare și de unitatea sanitară în
care se desfășoară;
b) apără demnitatea, promovează drepturile și interesele
membrilor săi în toate sferele de activitate, apără onoarea,
libertatea și independența profesională ale medicului dentist
în exercitarea profesiei;
c) asigură respectarea de către medicii dentiști a
obligațiilor ce le revin față de pacient și de sănătatea publică;
d) atestă onorabilitatea și moralitatea profesională ale
membrilor săi;
e) întocmește, actualizează permanent Registrul unic al
medicilor dentiști din România, administrează pagina de
Internet de publicare a acestuia și înaintează trimestrial
Ministerului Sănătății Publice un raport privind situația
numerică a membrilor săi, precum și a evenimentelor
înregistrate în domeniul autorizării, controlului și
supravegherii exercitării profesiei de medic dentist;
f) elaborează și adoptă Regulamentul de organizare și
funcționare al Colegiului Medicilor Dentiști din România și
Codul deontologic al medicului dentist, luând măsurile
necesare pentru respectarea unitară a acestora;
g) dezvoltă metodologii, inițiază și elaborează ghiduri și
protocoale de practică medico-dentară, pe nivelurile de
competență ale unităților sanitare, pe care le propune spre
aprobare Ministerului Sănătății Publice;
h) colaborează în domeniul său de competență cu
instituții/autorități publice, organizații desemnate de
Ministerul Sănătății Publice la elaborarea criteriilor și
standardelor de dotare a cabinetelor de practică medicodentară, indiferent de forma de proprietate, și le supune
spre aprobare Ministerului Sănătății Publice;
i) îi reprezintă pe membrii săi în relațiile cu asociații
științifice, profesionale, patronale și cu sindicatele;
j) stabilește și reglementează regimul de publicitate a
activităților medico-dentare;
k) colaborează în domeniul său de competență cu
organizații, autorități/instituții publice, persoane fizice/juridice
cu atribuții desemnate de Ministerul Sănătății Publice,
asigurând cadrul necesar desfășurării unei concurențe loiale
bazate exclusiv pe promovarea competenței profesionale;
l) controlează modul în care sunt respectate de către
angajatori independența profesională a medicilor dentiști și
dreptul acestora de decizie în exercitarea actului medicodentar;
m) colaborează în domeniul său de competență cu
Ministerul Sănătății Publice la consultările privind reglementările
din domeniul medico-dentar sau al asigurărilor sociale de
sănătate;

66

MONITORUL OFICIAL AL ROMÂNIEI, PARTEA I, Nr. 372/28.IV.2006

n) acționează, alături de instituțiile sanitare centrale și
teritoriale, ca în unitățile medico-dentare publice și private
(cabinete, ambulatorii, spitale) să fie asigurată calitatea
actului medico-dentar;
o) organizează judecarea cazurilor de abateri de la
normele de etică profesională și de deontologie medicodentară și a cazurilor de greșeli în activitatea profesională,
în calitate de organ de jurisdicție profesională;
p) sprijină instituțiile și acțiunile de asistență medicosocială pentru medicii dentiști și familiile lor;
q) promovează relațiile pe plan extern cu organizații și
formațiuni similare;
r) în cadrul Colegiului Medicilor Dentiști din România
funcționează comisii ce reprezintă specialitățile medicinei
dentare prevăzute în Nomenclatorul specialităților medicale,
medico-dentare și farmaceutice pentru rețeaua de asistență
medicală, elaborat de Ministerul Sănătății Publice;
s) colaborează cu organizații, autorități/instituții publice,
persoane fizice/juridice cu atribuții desemnate de Ministerul
Sănătății Publice, reprezentând în domeniul său de
competență medicii dentiști cu practică independentă care
desfășoară activități medicale în cadrul sistemului de
asigurări sociale de sănătate;
t) avizează, în domeniul său de competență, autorizarea
de instalare a cabinetelor medicale dentare publice sau
private și se pronunță în acest sens în legătură cu
demersurile întreprinse în vederea interzicerii instalării și
funcționării acestora, ținând seama ca exercitarea
activităților medico-dentare să se facă în concordanță cu
competența profesională a medicului dentist, cu dotarea
tehnică, precum și cu respectarea normelor de igienă;
u) colaborează cu Ordinul Asistenților Medicali și
Moașelor din România în ceea ce privește activitatea
profesională a tehnicienilor dentari și asistenților medicali
care desfășoară activitate în medicina dentară;
v) organizează centre de pregătire lingvistică, necesare
pentru exercitarea activității profesionale de către medicii
cetățeni ai statelor membre ale Uniunii Europene, ai
statelor aparținând Spațiului Economic European sau ai
Confederației Elvețiene;
x) colaborează în domeniul său de competență cu
organizații de profil profesional-științific, patronal, sindical,
din domeniul sanitar, și cu organizații neguvernamentale în
toate problemele ce privesc asigurarea sănătății populației;
y) coordonează, controlează și supraveghează
funcțional, organizatoric și financiar colegiile teritoriale.
(2) În domeniul formării profesionale, Colegiul Medicilor
Dentiști din România are următoarele atribuții:
a) participă în domeniul său de competență cu
Ministerul Educației și Cercetării și Ministerul Sănătății
Publice la stabilirea numărului anual de locuri de pregătire
în unitățile de învățământ superior de medicină dentară;
b) colaborează în domeniul său de competență cu
Ministerul Sănătății Publice, alături de alte organizații,
persoane fizice/juridice, la formarea, specializarea și
perfecționarea pregătirii profesionale a medicilor dentiști;
c) colaborează în domeniul său de competență cu
Ministerul Sănătății Publice la elaborarea metodologiei de
acordare a gradului profesional, a tematicii de concurs și
la elaborarea Nomenclatorului de specialități medicale,
medico-dentare și farmaceutice pentru rețeaua de asistență
medicală;
d) inițiază și promovează, în domeniul său de
competență, împreună cu organizații, autorități/instituții
publice, persoane fizice/juridice cu atribuții desemnate de
Ministerul Sănătății Publice, forme de educație medicală
continuă și de ridicare a gradului de competență
profesională a membrilor săi;

e) urmărește realizarea orelor de educație medicală
continuă necesare reavizării la 5 ani a calității de membru
al Colegiului Medicilor Dentiști din România;
f) susține activitatea și dezvoltarea cercetării științifice și
organizează manifestări științifice în domeniul medicinei
dentare;
g) colaborează prin compartimentul de calitate a
serviciilor de sănătate cu autorități/instituții publice,
persoane fizice/juridice cu atribuții desemnate de Ministerul
Sănătății Publice, în vederea stabilirii și creșterii
standardelor de practică profesională, a asigurării calității
actului medico-dentar în unitățile sanitare.
Art. 503. — În exercitarea atribuțiilor prevăzute de prezentul
titlu Colegiul Medicilor Dentiști din România, prin structurile
naționale sau teritoriale, are dreptul de a formula acțiune în
justiție în nume propriu sau în numele membrilor săi.
SECȚIUNEA a 3-a
Membrii Colegiului Medicilor Dentiști din România

Art. 504. — (1) În vederea exercitării profesiei de medic
dentist, medicii dentiști cetățeni români și medicii dentiști
cetățeni ai unui stat membru al Uniunii Europene, ai unui
stat aparținând Spațiului Economic European sau ai
Confederației Elvețiene, stabiliți în România, precum și
medicii dentiști care întrunesc condițiile prevăzute de
art. 469 lit. c) și e) au obligația să se înscrie în Colegiul
Medicilor Dentiști din România.
(2) Calitatea de membru este dovedită prin certificatul
de membru al Colegiului Medicilor Dentiști din România,
care se eliberează la înscrierea în corpul profesional.
(3) Înscrierea în Colegiul Medicilor Dentiști din România
și eliberarea certificatului de membru se fac numai pentru
medicii dentiști care îndeplinesc condițiile prevăzute la
art. 476 alin. (1) lit. a), b) și c) și au depus jurământul
prevăzut la art. 475.
(4) Depunerea jurământului se va menționa în certificatul
de membru al Colegiului Medicilor Dentiști din România.
(5) Pot deveni la cerere membri ai Colegiului Medicilor
Dentiști din România și medicii dentiști cetățeni ai unui stat
membru al Uniunii Europe, ai unui stat aparținând Spațiului
Economic European sau ai Confederației Elvețiene, stabiliți
în unul dintre aceste state și care prestează temporar sau
ocazional servicii medico-dentare în România, cu
respectarea prevederilor alin. (3).
(6) Membrii Colegiului Medicilor Dentiști din România
sunt înscriși în Registrul unic al medicilor dentiști din
România, care se publică pe pagina de Internet a
Colegiului Medicilor Dentiști din România.
Art. 505. — (1) La cerere, membrii Colegiului Medicilor
Dentiști din România, care din motive obiective întrerup pe
o durată de până la 5 ani exercitarea profesiei de medic
dentist, pot solicita suspendarea calității de membru pe
acea durată.
(2) Pe durata suspendării la cerere a calității de membru
al Colegiului Medicilor Dentiști din România se suspendă
obligațiile și drepturile ce decurg din prezenta lege.
(3) Întreruperea exercitării profesiei de medic dentist pe
o durată mai mare de 5 ani atrage, de drept, pierderea
calității de membru al Colegiului Medicilor Dentiști din
România.
Art. 506. — Medicii dentiști cetățeni români și medicii
dentiști cetățeni ai unui stat membru al Uniunii Europene,
ai unui stat aparținând Spațiului Economic European sau ai
Confederației Elvețiene, stabiliți în România, care doresc să
exercite profesia, se înscriu ca membri ai Colegiului
Medicilor Dentiști din România la colegiul teritorial în raza
căruia se află unitatea la care urmează să își desfășoare

MONITORUL OFICIAL AL ROMÂNIEI, PARTEA I, Nr. 372/28.IV.2006
activitatea sau la colegiul teritorial în raza căruia își au
domiciliul sau, după caz, reședința.
SECȚIUNEA a 4-a
Drepturile și obligațiile membrilor Colegiului Medicilor Dentiști
din România

Art. 507. — Membrii Colegiului Medicilor Dentiști din
România au următoarele drepturi:
a) dreptul să aleagă și să fie aleși în organele de
conducere de la nivelul structurilor teritoriale și/sau
naționale ale Colegiului Medicilor Dentiști din România;
b) dreptul să se adreseze organelor abilitate ale
Colegiului Medicilor Dentiști din România și să primească
informațiile solicitate;
c) dreptul să participe la orice acțiune a Colegiului
Medicilor Dentiști din România și să fie informați în timp
util despre aceasta;
d) dreptul să folosească împreună cu membrii lor de
familie toate dotările sociale, profesionale, culturale și
sportive ale Colegiului Medicilor Dentiști din România și ale
colegiilor teritoriale;
e) dreptul să poarte însemnele Colegiului Medicilor
Dentiști din România;
f) dreptul de a contesta sancțiunile primite;
g) dreptul de a solicita ajutoare materiale pentru situații
deosebite, atât personal, cât și prin membrii lor de familie.
Art. 508. — Obligațiile membrilor Colegiului Medicilor
Dentiști din România sunt următoarele:
a) să respecte dispozițiile Regulamentului de organizare
și funcționare al Colegiului Medicilor Dentiști din România,
ale Codului deontologic al medicului dentist, hotărârile
organelor de conducere ale Colegiului Medicilor Dentiști din
România și regulamentele profesiei;
b) să rezolve sarcinile ce le-au fost încredințate în
calitate de membru sau de reprezentant al corpului
profesional;
c) să participe la manifestările inițiate de organele de
conducere, la activitățile profesionale ori de pregătire
profesională inițiate ori organizate de organele de
conducere naționale sau locale;
d) să participe la ședințele ori adunările la care au fost
convocați;
e) să execute cu bună-credință sarcinile care decurg din
hotărârile organelor de conducere ale Colegiului Medicilor
Dentiști din România;
f) să se abțină de la deliberările organelor de
conducere în care sunt aleși, în cazul în care, în
îndeplinirea unor atribuții ale acestor organe, au un interes
propriu;
g) să păstreze secretul profesional;
h) să respecte normele, principiile și îndatoririle
deontologiei medicale;
i) să aibă un comportament demn în exercitarea profesiei
ori a calității de membru al Colegiului Medicilor Dentiști din
România;
j) să achite în termenul stabilit cotizația datorată în calitate
de membru al Colegiului Medicilor Dentiști din România;
k) să rezolve litigiile cu alți membri, în primul rând prin
mediere de către comisiile organizate în acest scop în
cadrul Colegiului Medicilor Dentiști din România;
l) să execute cu bună-credință atribuțiile ce le revin în
calitate de reprezentant sau membru în organele de
conducere ale Colegiului Medicilor Dentiști din România, în
colegiile județene sau în Colegiul Medicilor Dentiști al
Municipiului București.
Art. 509. — Obligațiile membrilor Colegiului Medicilor
Dentiști din România, ce decurg din calitatea lor specială
de medici dentiști, sunt:

67

a) să respecte și să aplice în orice împrejurare normele
de deontologie ale profesiei de medic dentist;
b) să nu aducă prejudicii reputației profesiei sau altor
membri, respectând statutul de corp profesional al
Colegiului Medicilor Dentiști din România;
c) să acorde cu promptitudine și necondiționat îngrijirile
medico-dentare de urgență, ca o îndatorire fundamentală
profesională și civică;
d) să acționeze pe toată durata exercitării profesiei în
vederea creșterii gradului de pregătire profesională;
e) să aplice parafa cuprinzând numele, prenumele,
gradul profesional, specialitatea și codul pe toate actele
medicale pe care le semnează;
f) să respecte drepturile pacienților.
Art. 510. — (1) În vederea creșterii gradului de
pregătire profesională și asigurării unui nivel ridicat al
cunoștințelor medico-dentare, medicii dentiști sunt obligați
să efectueze un număr de cursuri de pregătire și alte
forme de educație medicală continuă și informare în
domeniul științelor medicale, pentru cumularea numărului de
credite stabilit în acest sens de Colegiul Medicilor Dentiști
din România. Sunt creditate programele, precum și celelalte
forme de educație medicală continuă avizate de Colegiul
Medicilor Dentiști din România.
(2) Medicii dentiști care nu realizează pe parcursul a
5 ani numărul minim de credite de educație medicală
continuă, stabilit de Consiliul național al Colegiului Medicilor
Dentiști din România, sunt suspendați din exercitarea
profesiei până la realizarea numărului de credite respectiv.
SECȚIUNEA a 5-a
Organizare și funcționare

A. Organizarea la nivel teritorial
Art. 511. — (1) Colegiul Medicilor Dentiști din România
este organizat la nivel național și județean, respectiv al
municipiului București, în colegii ale medicilor dentiști,
denumite în continuare colegii teritoriale.
(2) Colegiile teritoriale au personalitate juridică,
patrimoniu și buget proprii, precum și autonomie
funcțională, organizatorică și financiară în condițiile
prezentei legi. Sediul colegiului teritorial este în reședința
de județ, respectiv în municipiul București.
Art. 512. — Organele de conducere ale Colegiului
Medicilor Dentiști din România, la nivel județean sau al
municipiului București, sunt: adunarea generală, consiliul
județean, respectiv al municipiului București, și biroul
consiliului.
Art. 513. — (1) Adunarea generală a colegiilor teritoriale
este alcătuită din medicii dentiști înscriși în colegiul teritorial
respectiv.
(2) Adunarea generală a colegiilor teritoriale are
următoarele atribuții:
a) aprobă planul de activitate al consiliului;
b) aprobă bugetul de venituri și cheltuieli;
c) alege membrii consiliului;
d) alege membrii comisiei de cenzori a colegiului
teritorial sau, după caz, aprobă cenzorul extern propus de
colegiul teritorial;
e) alege reprezentanții colegiului teritorial în Adunarea
generală națională a Colegiului Medicilor Dentiști din
România.
(3) Adunarea generală a colegiului teritorial se
întrunește anual în primul trimestru al anului sau, în mod
extraordinar, ori de câte ori este nevoie.
Art. 514. — (1) Consiliul colegiului județean, respectiv al
municipiului București, este format din:

68

MONITORUL OFICIAL AL ROMÂNIEI, PARTEA I, Nr. 372/28.IV.2006

a) 7 membri pentru un număr de până la 100 medici
dentiști înscriși;
b) 11 membri pentru 101—300 de medici dentiști înscriși;
c) 15 membri pentru 301—500 de medici dentiști înscriși;
d) 29 de membri pentru 501—1.000 de medici dentiști
înscriși;
e) 49 de membri pentru colegiile cu peste 1.000 de
medici dentiști înscriși.
(2) Proporțional cu numărul de membri ai consiliului se
vor alege 3—9 membri supleanți.
Art. 515. — (1) Consiliul colegiului județean, respectiv al
municipiului București, va alege dintre membrii săi un birou
executiv format din președinte, 2 vicepreședinți, un secretar
și un trezorier, aleși pentru un mandat de 4 ani.
(2) Membrii organelor de conducere de la nivel teritorial
se aleg prin vot secret, pentru un mandat de 4 ani.
Art. 516. — (1) Alegerea organelor de conducere de la
nivel teritorial sau național se face conform Regulamentului
electoral aprobat de Consiliul național al Colegiului
Medicilor Dentiști din România.
(2) Funcțiile în biroul executiv al colegiilor teritoriale, în
Biroul executiv național și în Consiliul național al Colegiului
Medicilor Dentiști din România sunt incompatibile cu:
a) funcția corespunzătoare dintr-un patronat/sindicat
profesional;
b) funcții de conducere în cadrul Ministerului Sănătății
Publice și ministerelor cu rețea sanitară proprie, autorităților
de sănătate publică teritoriale, Casei Naționale de Asigurări
de Sănătate, precum și caselor județene de asigurări de
sănătate.
Art. 517. — (1) Consiliul colegiului județean, respectiv al
municipiului București, se întrunește la convocarea
președintelui, în ședințe ordinare, la interval de două luni.
În mod excepțional, la solicitarea a două treimi din numărul
membrilor săi, consiliul colegiului județean, respectiv al
municipiului București, poate fi convocat în ședințe
extraordinare. Între ședințe, consiliul colegiului județean,
respectiv al municipiului București, este condus de biroul
executiv, care asigură activitatea permanentă a acestuia.
(2) Deciziile consiliului colegiului județean, respectiv al
municipiului București, se adoptă în prezența a cel puțin
două treimi din numărul membrilor săi, cu votul favorabil a
jumătate plus unu din numărul total al acestora.
Art. 518. — (1) Consiliul colegiului județean, respectiv al
municipiului București, și, respectiv, biroul executiv al
acestora exercită atribuțiile date în competența lor, prin
Regulamentul de organizare și funcționare al Colegiului
Medicilor Dentiști din România, adoptat de adunarea
generală a acestuia.
(2) În vederea exercitării atribuțiilor, consiliul colegiului
județean, respectiv al municipiului București, își desfășoară
activitatea în comisii, alese de adunarea generală teritorială
respectivă, pe domenii de activitate sau pe specialități ale
medicinei dentare, în conformitate cu Regulamentul de
organizare și funcționare adoptat de adunarea generală a
Colegiului Medicilor Dentiști din România.
B. Organizarea la nivel național
Art. 519. — (1) Conducerea Colegiului Medicilor Dentiști
din România, la nivel național, se exercită de către:
a) Adunarea generală națională;
b) Consiliul național;
c) Biroul executiv național.
(2) Biroul executiv național și președintele acestuia,
aleși de Adunarea generală națională, sunt de drept
organele de conducere ale Consiliului național al Colegiului
Medicilor Dentiști din România.
(3) Nu pot primi sau exercita mandatul de membru al
organelor de conducere ale Colegiului Medicilor Dentiști din
România, atât la nivel național, cât și teritorial, medicii

dentiști care dețin funcții de conducere în cadrul
Ministerului Sănătății Publice, respectiv ministerelor și
instituțiilor cu rețea sanitară proprie, structurilor
deconcentrate ale acestora ori în cadrul Casei Naționale de
Asigurări de Sănătate, caselor județene de asigurări de
sănătate, respectiv a municipiului București, patronatelor și
sindicatelor profesionale, precum și orice fel de funcții de
demnitate publică.
(4) Medicii dentiști pentru care, în timpul mandatului de
membru al organelor de conducere, a survenit situația de
incompatibilitate sunt suspendați din funcție. Suspendarea
durează până la încetarea situației de incompatibilitate sau
până la expirarea mandatului.
(5) Numărul de mandate în organele de conducere de
la nivel teritorial și național este de maximum două, care
pot fi și consecutive.
Art. 520. — (1) Adunarea generală națională a
Colegiului Medicilor Dentiști din România este alcătuită din
reprezentanți aleși de adunarea generală din fiecare județ
și din municipiul București, prin vot direct și secret.
(2) Norma de reprezentare în Adunarea generală
națională este de:
a) 2 reprezentanți pentru colegiile județene care au sub
50 de membri înscriși;
b) 4 reprezentanți pentru colegiile județene care au sub
120 de membri înscriși;
c) 6 reprezentanți pentru colegiile județene care au sub
200 de membri înscriși;
d) 8 reprezentanți pentru colegiile județene care au sub
300 de membri înscriși;
e) 10 reprezentanți pentru colegiile județene cu peste
300 de membri înscriși;
f) 15 reprezentanți pentru colegiile județene cu peste
500 de membri înscriși;
g) 20 de reprezentanți pentru colegiile județene cu
peste 701 membri înscriși;
h) un reprezentant la 100 de membri înscriși pentru
Colegiul Medicilor Dentiști al Municipiului București.
(3) Adunarea generală națională a Colegiului Medicilor
Dentiști din România se întrunește anual în primul trimestru
al anului sau în mod extraordinar ori de câte ori este
nevoie.
Art. 521. — (1) Adunarea generală națională adoptă
Codul deontologic al medicului dentist și Regulamentul de
organizare și funcționare al Colegiului Medicilor Dentiști din
România în prezența a cel puțin două treimi din numărul
reprezentanților aleși.
(2) Deciziile Adunării generale naționale a Colegiului
Medicilor Dentiști din România se adoptă cu majoritate
simplă de voturi în prezența a cel puțin două treimi din
numărul reprezentanților aleși.
Art. 522. — Adunarea generală națională a Colegiului
Medicilor Dentiști din România are următoarele atribuții:
a) adoptă atât Codul deontologic al medicului dentist și
Regulamentul de organizare și funcționare al Colegiului
Medicilor Dentiști din România, cât și modificările lor
ulterioare;
b) alege membrii Biroului executiv național pentru
mandatul de 4 ani;
c) dezbate și votează Raportul anual de activitate
prezentat de Biroul executiv național și de comisiile de
specialitate ale Colegiului Medicilor Dentiști din România
privind activitatea desfășurată între sesiunile adunării generale;
d) revocă din funcție membrii aleși, pentru abateri de la
prevederile prezentei legi și, respectiv, ale Regulamentului
de organizare și funcționare al Colegiului Medicilor Dentiși
din România, care aduc prejudicii activității organismului
profesional;

MONITORUL OFICIAL AL ROMÂNIEI, PARTEA I, Nr. 372/28.IV.2006
e) alege comisia de cenzori sau, după caz, aprobă
cenzorul contabil autorizat, propus de Consiliul național al
Colegiului Medicilor Dentiști din România;
f) aprobă bugetul de venituri și cheltuieli anual al
Colegiului Medicilor Dentiști din România;
g) dezbate și votează raportul Comisiei de cenzori;
h) stabilește obiectivele generale ale Colegiului Medicilor
Dentiști din România pe termen scurt, mediu și lung.
Art. 523. — (1) Între sesiunile Adunării generale
naționale Colegiul Medicilor Dentiști din România este
condus de Consiliul național.
(2) Consiliul național al Colegiului Medicilor Dentiști din
România este alcătuit din Biroul executiv național, câte un
reprezentant al fiecărui județ, din 3 reprezentanți ai
municipiului București, un reprezentant numit de Ministerul
Sănătății Publice, ca autoritate de stat, și câte un
reprezentant din fiecare minister și instituție centrală cu
rețea sanitară proprie.
(3) Consiliul național al Colegiului Medicilor Dentiști din
România se întrunește legal în prezența a cel puțin două
treimi din numărul reprezentanților stabiliți la alin. (2).
Art. 524. — Deciziile Consiliului național al Colegiului
Medicilor Dentiști din România se adoptă în prezența a cel
puțin două treimi din numărul membrilor săi, cu votul
favorabil a jumătate plus unu din numărul total al
membrilor.
Art. 525. — Atribuțiile Consiliului național al Colegiului
Medicilor Dentiști din România sunt următoarele:
a) elaborează Codul deontologic al medicului dentist,
precum și Regulamentul de organizare și funcționare al
Colegiului Medicilor Dentiști din România;
b) fixează cotizația care trebuie plătită obligatoriu de
către fiecare medic dentist consiliului județean, respectiv al
municipiului București, stabilind partea din această cotizație
care trebuie virată către Consiliul național al Colegiului
Medicilor Dentiști din România;
c) stabilește indemnizația pentru membrii Biroului
executiv național și biroului consiliilor teritoriale, precum și
indemnizațiile de ședință pentru membrii Consiliului
național;
d) gestionează bunurile Colegiului Medicilor Dentiști din
România și poate să inițieze și să subvenționeze acțiuni
interesând profesiunea de medic dentist și acțiuni de
întrajutorare;
e) controlează și coordonează activitatea consiliului
județean, respectiv al municipiului București, și controlează
gestiunea acestora;
f) soluționează, în termen de 30 de zile de la
înregistrare, contestațiile formulate împotriva deciziilor date
de consiliile județene, respectiv al municipiului București, în
conformitate cu regulamentele proprii;
g) colaborează cu Ministerul Sănătății Publice la
elaborarea Nomenclatorului de specialități medicale,
medico-dentare și farmaceutice pentru
rețeaua de
asistență medicală;
h) colaborează, în domeniul său de competență, cu
Ministerul Sănătății Publice la elaborarea de norme privind
exercitarea profesiei de medic dentist pe teritoriul României;
i) colaborează cu Ministerul Sănătății Publice la
elaborarea tematicilor și a metodologiilor concursurilor și
examenelor pentru medicii dentiști;
j) stabilește sistemul de credite de educație medicală
continuă pe baza căruia se evaluează activitatea de
perfecționare profesională a medicilor dentiști;
k) stabilește condițiile privind desfășurarea de către
cabinetele și unitățile medico-dentare a publicității și aprobă
conținutul materialului publicitar.

69

Art. 526. — În cadrul Consiliului național al Colegiului
Medicilor Dentiști din România funcționează mai multe
comisii al căror număr, competențe, precum și regulament
de funcționare sunt stabilite de acesta.
Art. 527. — (1) Biroul executiv național al Colegiului
Medicilor Dentiști din România asigură activitatea
permanentă a acestuia, în conformitate cu legea și
regulamentele proprii.
(2) Biroul executiv național este alcătuit dintr-un
președinte, 3 vicepreședinți, un secretar general și un
trezorier, aleși în mod individual pe funcții de Adunarea
generală națională, pentru un mandat de 4 ani.
(3) Biroul executiv național conduce ședințele Consiliului
național și activitatea Colegiului Medicilor Dentiști din
România între ședințele Consiliului național.
Art. 528. — (1) Consiliul național al Colegiului Medicilor
Dentiști din România participă, în domeniul său de
competență, în colaborare cu Ministerul Sănătății Publice,
la elaborarea tuturor programelor de sănătate și a actelor
normative cu efect asupra medicinei dentare.
(2) La negocierea anuală a contractului-cadru pentru
specialitatea medicină dentară Consiliul național al
Colegiului Medicilor Dentiști din România reprezintă în
domeniul său de competență medicii dentiști cu practică
independentă, aflați în relații contractuale cu casele de
asigurări sociale de sănătate.
Art. 529. — (1) Contractul de muncă al persoanei care
exercită o funcție de conducere în Biroul executiv al
consiliului județean, respectiv al municipiului București, și al
Consiliului național al Colegiului Medicilor Dentiști din
România se suspendă, la cererea persoanei în cauză, pe
perioada cât îndeplinește funcția respectivă, cu menținerea
locului de muncă.
(2) Persoana aflată în situația prevăzută la alin. (1)
beneficiază de vechime în muncă pe perioada exercitării
funcției respective.
(3) Remunerarea persoanelor care exercită funcții de
conducere în Biroul executiv național sau local este
stabilită prin vot, cu majoritate simplă, de Consiliul național
al Colegiului Medicilor Dentiști din România.
SECȚIUNEA a 6-a
Răspunderea disciplinară

Art. 530. — (1) Medicul dentist răspunde disciplinar
pentru nerespectarea legilor și regulamentelor profesiei de
medic dentist, a Codului deontologic al medicului dentist, a
regulilor de bună practică profesională, a Regulamentului de
organizare și funcționare al Colegiului Medicilor Dentiști din
România, pentru nerespectarea deciziilor obligatorii adoptate
de organele de conducere ale Colegiului Medicilor Dentiști
din România, precum și pentru orice fapte săvârșite în
legătură cu profesia sau în afara acesteia, care sunt de
natură să prejudicieze onoarea și prestigiul profesiei sau ale
instituției Colegiului Medicilor Dentiști din România.
(2) Răspunderea disciplinară a membrilor Colegiului
Medicilor Dentiști din România, potrivit prezentului titlu, nu
exclude răspunderea penală, contravențională, civilă sau
materială, conform prevederilor legale.
Art. 531. — (1) Sancțiunile disciplinare sunt:
a) mustrare;
b) avertisment;
c) vot de blam;
d) interdicția de a exercita profesia ori anumite activități
medico-dentare pe o perioadă de la o lună la 6 luni;
e) retragerea calității de membru al Colegiului Medicilor
Dentiști din România.

70

MONITORUL OFICIAL AL ROMÂNIEI, PARTEA I, Nr. 372/28.IV.2006

(2) Retragerea calității de membru al Colegiului
Medicilor Dentiști din România operează de drept pe
durata stabilită prin hotărâre definitivă de instanțele
judecătorești cu privire la interzicerea exercitării profesiei.
(3) La sancțiunile prevăzute la alin. (1) se poate
prevedea, după caz, obligarea celui sancționat la
efectuarea unor cursuri de perfecționare sau de educație
medico-dentară ori alte forme de pregătire profesională.
Art. 532. — (1) În cadrul fiecărui colegiu teritorial se
organizează și funcționează comisia de disciplină care
judecă în complete de 3 membri abaterile disciplinare
săvârșite de medicii dentiști înscriși în acel colegiu.
(2) La nivelul Colegiului Medicilor Dentiști din România
se organizează și funcționează Comisia superioară de
disciplină care judecă în complete de 5 membri
contestațiile formulate împotriva deciziilor comisiilor de
disciplină teritoriale.
(3) Unul dintre membrii comisiilor de disciplină este
desemnat de autoritățile de sănătate publică, la nivel
teritorial, și de Ministerul Sănătății Publice, la nivelul
Comisiei superioare de disciplină.
(4) Calitatea de membru al comisiilor de disciplină
încetează prin deces, demisie, pierderea calității de
membru al Colegiului Medicilor Dentiști din România ori
prin numirea unui alt reprezentant în cazul membrilor
desemnați de Ministerul Sănătății Publice sau de autoritățile
de sănătate publică.
(5) Procedura judecării abaterilor, alegerea membrilor
comisiilor de disciplină, durata mandatului acestora și
încetarea mandatului sunt prevăzute de Regulamentul de
organizare și funcționare al Colegiului Medicilor Dentiști din
România.
(6) Deciziile de sancționare pronunțate de comisiile de
disciplină de la nivelul colegiilor teritoriale pot fi contestate
de medicul dentist sancționat, în termen de 15 zile de la
comunicare.
(7) Împotriva deciziei Comisiei superioare de disciplină,
în termen de 15 zile de la comunicare, medicul dentist
sancționat poate formula o acțiune în anulare la secția de
contencios administrativ a tribunalului în raza căruia își
desfășoară activitatea.
Art. 533. — Unitățile sanitare sau cele de medicină legală
au obligația de a pune la dispoziția comisiilor de disciplină
sau a persoanelor desemnate cu investigarea abaterilor
disciplinare documentele medicale solicitate, precum și orice
alte date și informații necesare soluționării cauzei.
Art. 534. — (1) Acțiunea disciplinară poate fi pornită în
termen de cel mult 6 luni de la data săvârșirii faptei sau
de la data cunoașterii consecințelor prejudiciabile.
(2) Sancțiunile prevăzute la art. 531 alin. (1) lit. a)—c)
se radiază în termen de 6 luni de la data executării lor,
iar cea prevăzută la lit. d), în termen de un an de la data
expirării perioadei de interdicție.
(3) În cazul aplicării sancțiunii prevăzute la art. 531
alin. (1) lit. e), medicul dentist poate face o nouă cerere
de redobândire a calității de membru al colegiului după un
an de la data aplicării sancțiunii de comisiile de disciplină.
Redobândirea calității de membru al Colegiului Medicilor
Dentiști din România se face în condițiile prezentei legi.
(4) În situația în care, prin decizia comisiei de disciplină,
au fost dispuse și măsurile prevăzute la art. 531 alin. (3),
radierea sancțiunii se va face numai după prezentarea
dovezii ducerii la îndeplinire a măsurii dispuse de comisia
de disciplină.
(5) Repetarea unei abateri disciplinare până la radierea
sancțiunii aplicate constituie o circumstanță agravantă, care
va fi avută în vedere la aplicarea noii sancțiuni.

(6) Decizia pronunțată se comunică medicului dentist
sancționat și Biroului executiv al Colegiului Medicilor
Dentiști din România.
(7) Deciziile privind aplicarea sancțiunilor care se
soldează cu suspendarea sau interzicerea exercitării
profesiei se comunică și Ministerului Sănătății Publice și,
respectiv, angajatorului.
(8) Persoana fizică/juridică ce a făcut sesizarea va fi
informată cu privire la soluționarea cauzei de către comisia
de disciplină.
SECȚIUNEA a 7-a
Venituri și cheltuieli

Art. 535. — Veniturile Colegiului Medicilor Dentiști din
România se constituie din:
a) taxa de înscriere;
b) cotizațiile lunare ale membrilor;
c) contravaloarea serviciilor prestate membrilor sau
persoanelor fizice și juridice;
d) donații de la persoane fizice și juridice;
e) legate;
f) drepturi editoriale;
g) încasări din vânzarea publicațiilor proprii;
h) fonduri rezultate din manifestările culturale și științifice;
i) alte surse.
Art. 536. — (1) Neplata cotizației datorate Colegiului
Medicilor Dentiști din România pe o perioadă de 6 luni și
după atenționarea scrisă de către consiliul teritorial al
Colegiului Medicilor Dentiști din România se sancționează
cu suspendarea exercitării profesiei până la plata cotizației
datorate și atrage plata unor majorări de întârziere în
cuantumul prevăzut de dispozițiile legale aplicabile
instituțiilor publice.
(2) Penalitățile de întârziere se vor aplica și colegiilor
teritoriale care nu varsă partea de cotizație stabilită de
Consiliul național.
Art. 537. — (1) Cuantumul cotizației de membru al
Colegiului Medicilor Dentiști din România, precum și partea
din aceasta care trebuie vărsată către forurile naționale se
stabilesc de către Consiliul național al Colegiului Medicilor
Dentiști din România.
(2) Partea din cotizație aferentă funcționării Colegiului
Medicilor Dentiști din România va fi virată, până cel mai
târziu la sfârșitul lunii următoare celei pentru care a fost
percepută cotizația, înaintea oricăror alte plăți.
(3) Obligația urmăririi și efectuării vărsării cotei aferente
Consiliului național revine președintelui consiliului teritorial.
Neîndeplinirea acestei obligații se sancționează de Consiliul
național conform art. 531 lit. a)—c).
Art. 538. — Pentru serviciile prestate persoanelor care
nu sunt membre ale Colegiului Medicilor Dentiști din
România tarifele se stabilesc, după caz, de Consiliul
național, respectiv de consiliul colegiului teritorial.
Art. 539. — (1) Fondurile bănești pot fi utilizate pentru
cheltuieli de administrație, salarizare personal, fonduri fixe,
material gospodăresc, finanțarea cheltuielilor organizatorice,
perfecționarea pregătirii profesionale, acordarea de burse
de merit prin concurs medicilor dentiști, întrajutorarea
medicilor dentiști cu venituri mici și a familiilor lor.
(2) Modul de alocare a fondurilor prevăzute la alin. (1)
se stabilește de Consiliul național al Colegiului Medicilor
Dentiști din România.
CAPITOLUL IV
Rolul, atribuțiile și drepturile autorității de stat
Art. 540. — Ministerul Sănătății Publice, în calitate de
autoritate de stat, urmărește ca activitatea Colegiului

MONITORUL OFICIAL AL ROMÂNIEI, PARTEA I, Nr. 372/28.IV.2006
Medicilor Dentiști din România să se desfășoare în
condițiile legii.
Art. 541. — Reprezentantul autorității de stat cu rangul
de secretar de stat în Ministerul Sănătății Publice este
membru al Consiliului național al Colegiului Medicilor
Dentiști din România și este numit prin ordin al ministrului
sănătății publice.
Art. 542. — În cazul în care reprezentantul autorității de
stat constată că nu sunt respectate prevederile legale,
acesta sesizează organele de conducere ale Colegiului
Medicilor Dentiști din România. În termen de 15 zile de la
efectuarea demersului, acestea adoptă măsurile necesare
de încadrare în normele în vigoare și informează Ministerul
Sănătății Publice în acest sens.
Art. 543. — În cazul nerespectării prevederilor art. 542,
Ministerul Sănătății Publice se adresează instanțelor
judecătorești competente.
CAPITOLUL V
Dispoziții tranzitorii și finale
Art. 544. — (1) Atribuțiile Colegiului Medicilor Dentiști
din România nu pot fi exercitate de nici o altă asociație
profesională.
(2) Colegiul Medicilor Dentiști din România nu se poate
substitui organizațiilor patronale sau sindicale și în
îndeplinirea atribuțiilor sale nu poate face uz de
prerogativele acestora prevăzute de lege.
(3) Membrii Colegiului Medicilor Dentiști din România
pot face parte și din alte asociații profesionale.
Art. 545. — (1) Actualele organe de conducere ale
Colegiului Medicilor Dentiști din România de la nivel național
și teritorial vor rămâne în funcție și își vor exercita mandatul
până la împlinirea duratei pentru care au fost alese.
(2) În termen de 90 de zile de la intrarea în vigoare a
noului statut al Colegiului Medicilor Dentiști din România se
vor organiza comisii de disciplină, în condițiile prezentului
titlu.
Art. 546. — Regulamentul de organizare și funcționare al
Colegiului Medicilor Dentiști din România, Codul de
deontologie al medicului dentist, cu modificările și
completările ulterioare, precum și deciziile Consiliului național
care privesc organizarea și funcționarea Colegiului Medicilor
Dentiști din România sau drepturile și obligațiile acestora ca
membri ai Colegiului Medicilor Dentiști din România se vor
publica în Monitorul Oficial al României, Partea I.
Art. 547. — Pe durata exercitării profesiei în regim
salarial sau/și independent medicul dentist este obligat să
încheie o asigurare de răspundere civilă pentru greșeli în
activitatea profesională.
Art. 548. — (1) Medicii dentiști care ocupă funcții
publice în cadrul aparatului central al Ministerului Sănătății
Publice, în cadrul autorităților de sănătate publică județene,
respectiv a municipiului București, în cadrul Casei Naționale
de Asigurări de Sănătate și, respectiv, în cadrul caselor de
asigurări de sănătate județene și a municipiului București,
pot desfășura în afara programului normal de lucru, în
condițiile legii, activități profesionale, potrivit calificării pe
care o dețin, exclusiv în unități sanitare private.
(2) Medicilor dentiști prevăzuți la alin. (1) li se aplică în
mod corespunzător prevederile art. 35 alin. (1) și (3) din
Legea nr. 53/2003 — Codul muncii, cu modificările și
completările ulterioare.
Art. 549. — În termen de 60 de zile de la intrarea în
vigoare a prezentului titlu, administrația publică locală, prin
consiliile județene și Consiliul General al Municipiului
București, va da în administrare colegiilor județene,

71

respectiv al municipiului București, și Colegiului Medicilor
Dentiști din România spații corespunzătoare pentru
desfășurarea activității.
Art. 550. — În vederea facilitării accesului la exercițiul
profesiei de medic dentist pe teritoriul României Ministerul
Sănătății Publice, în colaborare cu Colegiul Medicilor
Dentiști din România, recunoaște calificările de medic
dentist dobândite în conformitate cu normele Uniunii
Europene, într-un stat membru al Uniunii Europene, într-un
stat aparținând Spațiului Economic European sau în
Confederația Elvețiană, de cetățenii acestor state, iar
încadrarea în muncă se face conform legii.
Art. 551. — (1) Normele privind recunoașterea
diplomelor, certificatelor și titlurilor de medic dentist,
eliberate de un stat membru al Uniunii Europene, de un
stat aparținând Spațiului Economic European și de
Confederația Elvețiană cetățenilor acestora, se elaborează
de Ministerul Sănătății Publice, în colaborare cu Colegiul
Medicilor Dentiști din România, și se aprobă prin hotărâre
a Guvernului.
(2) Nomenclatorul de specialități medicale, medicodentare și farmaceutice pentru rețeaua de asistență
medicală se elaborează de Ministerul Sănătății Publice și
se aprobă prin ordin al ministrului sănătății publice.
(3) Normele privind întocmirea, emiterea și utilizarea
dovezilor de onorabilitate și moralitate profesională a
medicilor dentiști se elaborează în colaborare de către
autoritățile competente române definite de prezenta lege și
se aprobă prin hotărâre a Guvernului.
Art. 552. — La data intrării în vigoare a prezentului titlu
se abrogă Legea nr. 308/2004 privind exercitarea profesiei
de medic dentist, precum și înființarea, organizarea și
funcționarea Colegiului Medicilor Dentiști din România,
publicată în Monitorul Oficial al României, Partea I, nr. 582
din 30 iunie 2004, cu modificările și completările ulterioare,
precum și orice alte dispoziții contrare.
´
Prezentul titlu transpune în totalitate prevederile referitoare
la exercitarea profesiei de medic dentist, cuprinse în:
a) Directiva 78/686/CEE din 25 iulie 1978 privind
recunoașterea reciprocă a diplomelor, certificatelor și altor
titluri de medic dentist, inclusiv măsuri pentru facilitarea
exercitării efective a dreptului de stabilire și a libertății de
prestare a serviciilor, cu modificările și completările
ulterioare, publicată în Jurnalul Oficial al Comunităților
Europene (JOCE) nr. L 233 din 24 august 1978;
b) art. 5 alin. (1) lit. a), alin. (2) și (3), art. 6, art. 7
alin. (1), alin. (2) lit. a)—c) și alin. (3), art. 8, art. 36
alin. (2), art. 50 alin. (1) și (4), art. 51, art. 52 alin. (1), art. 53,
54 și art. 56 alin. (1) și (2) din Directiva 2005/36/CE din
7 septembrie 2005 privind recunoașterea calificărilor
profesionale, publicată în Jurnalul Oficial al Comunităților
Europene (JOCE) nr. L 255 din 30 septembrie 2005;
c) art. 11 din Regulamentul Consiliului nr. 1.612/68 CEE
din 15 octombrie 1968 privind libera circulație a lucrătorilor
în interiorul Comunității Europene, publicat în Jurnalul
Oficial al Comunităților Europene (JOCE) nr. L 257 din 19
octombrie 1968;
d) Directiva Consiliului 2003/109/CE din 25 noiembrie
2003 privind statutul cetățenilor din statele terțe care sunt
rezidenți pe termen lung, publicat în Jurnalul Oficial al
Comunităților Europene (JOCE) nr. L 16 din 23 ianuarie
2004.

72

MONITORUL OFICIAL AL ROMÂNIEI, PARTEA I, Nr. 372/28.IV.2006

TITLUL XIV
Exercitarea profesiei de farmacist.
Organizarea și funcționarea Colegiului
Farmaciștilor din România
CAPITOLUL I
Exercitarea profesiei de farmacist
SECȚIUNEA 1
Dispoziții generale

Art. 553. — Profesia de farmacist se exercită pe
teritoriul României, în condițiile prezentei legi, de către
persoanele fizice posesoare ale unui titlu oficial de
calificare în farmacie, după cum urmează:
a) cetățeni ai statului român;
b) cetățeni ai unui stat membru al Uniunii Europene, ai
unui stat aparținând Spațiului Economic European sau ai
Confederației Elvețiene;
c) soțul unui cetățean român, precum și descendenții și
ascendenții în linie directă, aflați în întreținerea unui
cetățean român, indiferent de cetățenia acestora;
d) membrii de familie ai unui cetățean al unuia dintre
statele prevăzute la lit. b), așa cum sunt definiți de art. 2
alin. (1) pct. 3 din Ordonanța de urgență a Guvernului
nr. 102/2005 privind libera circulație pe teritoriul României a
cetățenilor statelor membre ale Uniunii Europene și
Spațiului Economic European, aprobată cu modificări și
completări prin Legea nr. 260/2005;
e) cetățenii statelor terțe beneficiari ai statutului de
rezident permanent în România;
f) beneficiari ai statutului de rezident pe termen lung,
acordat de unul dintre statele prevăzute la lit. b).
Art. 554. — (1) În înțelesul prezentului titlu, termenii și
noțiunile folosite au următoarele semnificații:
a) farmaciști cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene — persoanele
prevăzute la art. 553 lit. b) și, prin asimilare, și farmaciștii
aflați în situațiile prevăzute la art. 553 lit. d) și f);
b) stat membru de origine sau de proveniență sau stat
membru gazdă — un stat membru al Uniunii Europene, un
stat aparținând Spațiului Economic European sau
Confederația Elvețiană.
(2) Prin titlu oficial de calificare în farmacie se înțelege:
a) diploma de farmacist, eliberată de o instituție de
învățământ superior medico-farmaceutic acreditată din
România;
b) certificatul de farmacist specialist, eliberat de
Ministerul Sănătății Publice;
c) diploma, certificatul sau un alt titlu de farmacist,
eliberate conform normelor Uniunii Europene de statele
membre ale Uniunii Europene, statele aparținând Spațiului
Economic European sau de Conferința Elvețiană;
d) diploma, certificatul sau un alt titlu de farmacist,
dobândite într-un stat terț și recunoscute de unul dintre
statele membre prevăzute la lit. c) ori echivalate în România.
Art. 555. — (1) Titlurile oficiale de calificare în profesia
de farmacist, obținute în afara României, a statelor
membre ale Uniunii Europene, a statelor aparținând
Spațiului Economic European sau a Confederației
Elvețiene, se echivalează potrivit legii.
(2) Excepție de la prevederile alin. (1) fac titlurile
oficiale de calificare în profesia de farmacist care au fost
recunoscute de unul dintre aceste state.
Art. 556. — Monitorizarea și controlul exercitării profesiei
de farmacist se realizează de Colegiul Farmaciștilor din

România și de Ministerul Sănătății Publice, denumite în
continuare autorități competente române.
Art. 557. — (1) Profesia de farmacist este profesie
independentă și se exercită pe baza certificatului de
membru al Colegiului Farmaciștilor din România, în regim
salarial și/sau independent, cu respectarea prevederilor
prezentei legi.
(2) Profesia de farmacist se exercită pe bază de
contract de muncă și/sau contract de furnizare de servicii
farmaceutice. Profesia de farmacist se exercită în regim
independent, după înregistrarea la administrația financiară
din raza de domiciliu.
(3) În timpul exercitării profesiei, farmacistul nu este
funcționar public.
(4) Apărarea principiilor prevăzute la alin. (1) este
asigurată de Colegiul Farmaciștilor din România.
Art. 558. — (1) Exercitarea profesiei de farmacist se
realizează prin următoarele activități:
a) prepararea formelor farmaceutice ale medicamentelor;
b) fabricarea și controlul medicamentelor;
c) controlul medicamentelor într-un laborator pentru
controlul medicamentelor;
d)
depozitarea,
conservarea
și
distribuirea
medicamentelor en gros;
e) prepararea, controlul, depozitarea și distribuția
medicamentelor în farmacii deschise publicului;
f) prepararea, controlul, depozitarea și eliberarea
medicamentelor din farmaciile de spital;
g) acordarea de informații și consultanță privind
medicamentele.
(2) Farmacistul, în conformitate cu pregătirea sa
universitară, este competent să exercite și alte activități
profesionale precum:
a) colaborare cu medicul pentru stabilirea și urmărirea
terapiei pacientului;
b) farmacovigilență;
c) fabricarea, controlul, depozitarea, conservarea și
distribuția produselor din plante, suplimentelor nutritive,
produselor igieno-cosmetice, dispozitivelor medicale,
medicamentelor de uz veterinar, substanțelor farmaceutice
active și auxiliare;
d) analize în laboratoare de biochimie, toxicologie și
igienă a mediului și alimentelor;
e) marketing și management farmaceutic;
f) activități didactice sau administrație sanitară.
(3) În toate activitățile prevăzute la alin. (1) farmacistul
are deplină răspundere și drept de decizie.
Art. 559. — (1) În exercitarea profesiei farmacistul
trebuie să dovedească profesionalism, devotament,
corectitudine, disponibilitate și respect față de persoana
care i se adresează pentru obținerea serviciilor
farmaceutice necesare.
(2) La absolvirea instituției de învățământ din România
farmacistul va depune următorul jurământ:
îÎn întreaga mea activitate de farmacist voi da dovadă
de o atitudine profund umană față de om și colectivitate.
Voi respecta demnitatea și personalitatea bolnavului,
exercitând profesiunea cu conștiinciozitate, respectând
normele de etică și de deontologie farmaceutică.
Voi fi corect cu mine însumi și cu confrații mei, cărora
le voi cere colaborarea, și nu voi refuza să le acord
sprijinul, când mi se va cere, în interesul bolnavului.
Voi păstra secretele încredințate de pacienți, chiar și
după decesul acestora.
Nu voi accepta sub nici un motiv ca activitatea mea de
farmacist să fie utilizată împotriva sănătății și vieții omului.
Voi fi răbdător și înțelegător față de cel care, datorită
bolii, nu-mi acordă respectul cuvenit.
Jur, pe onoare, în mod solemn și liber!“

MONITORUL OFICIAL AL ROMÂNIEI, PARTEA I, Nr. 372/28.IV.2006
Art. 560. — (1) Profesia de farmacist poate fi exercitată
pe teritoriul României de persoanele prevăzute la art. 553,
care îndeplinesc următoarele condiții:
a) dețin un titlu oficial de calificare în farmacie, prevăzut
de lege;
b) nu se găsesc în vreunul dintre cazurile de
nedemnitate sau incompatibilitate prevăzute de prezenta
lege;
c) sunt apte din punct de vedere medical pentru
exercitarea profesiei de farmacist;
d) sunt membri ai Colegiului Farmaciștilor din România.
(2) Farmaciștii cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, stabiliți în
România, precum și farmaciștii care întrunesc condițiile
prevăzute la art. 553 lit. c) și e) au, în exercitarea
profesiei, aceleași drepturi și obligații ca și farmaciștii
cetățeni români, membri ai Colegiului Farmaciștilor din
România.
Art. 561. — (1) Profesia de farmacist se exercită în
România cu titlul profesional corespunzător calificării
profesionale însușite, după cum urmează:
a) farmacist;
b) farmacist specialist în una dintre specialitățile
farmaceutice prevăzute de Nomenclatorul de specialități
medicale, medico-dentare și farmaceutice pentru rețeaua de
asistență medicală.
(2) Prevederile alin. (1) se aplică și cetățenilor unui stat
membru al Uniunii Europene, ai unui stat aparținând
Spațiului Economic European sau ai Confederației Elvețiene,
care dețin un titlu oficial de calificare în farmacie, precum
și experiența profesională complementară prevăzută la
art. 568, atunci când este cazul, și care exercită profesia
în România.
SECȚIUNEA a 2-a
Nedemnități și incompatibilități

Art. 562. — Este nedemn să exercite profesia de farmacist:
a) farmacistul care a fost condamnat definitiv prin
hotărâre judecătorească pentru săvârșirea cu intenție a
unei infracțiuni contra umanității sau vieții, în împrejurări
legate de exercitarea profesiei de farmacist, și pentru care
nu a intervenit reabilitarea;
b) farmacistul căruia i s-a aplicat pedeapsa interdicției
de a exercita profesia, pe durata stabilită prin hotărâre
judecătorească definitivă sau disciplinară.
Art. 563. — (1) Exercitarea profesiei de farmacist este
incompatibilă cu:
a) profesia de medic;
b) oricare ocupație de natură a aduce atingere
demnității profesiei de farmacist sau bunelor moravuri,
conform Codului deontologic al farmacistului;
c) starea de sănătate fizică sau psihică necorespunzătoare
pentru exercitarea profesiei de farmacist.
(2) În termen de 10 zile de la nașterea situației de
incompatibilitate, farmacistul este obligat să anunțe colegiul
al cărui membru este.
(3) Președintele colegiului din care face parte
farmacistul poate desemna o comisie special constituită
pentru fiecare caz în parte, alcătuită din 3 farmaciști
primari, pentru a confirma sau a infirma situația de
incompatibilitate prevăzută la alin. (1) lit. a) și b). În
cazurile prevăzute la alin. (1) lit. c), acesta poate solicita
organelor în drept confirmarea sau infirmarea stării de
incompatibilitate.
(4) Pe timpul stării de incompatibilitate se suspendă de
drept calitatea de membru al Colegiului Farmaciștilor din
România și dreptul de exercițiu al profesiei.

73

SECȚIUNEA a 3-a
Autorizarea exercitării profesiei de farmacist

Art. 564. — (1) Farmaciștii care întrunesc condițiile
prevăzute la art. 553 exercită profesia pe baza certificatului
de membru al Colegiului Farmaciștilor din România, avizat
anual pe baza asigurării de răspundere civilă, pentru greșeli
în activitatea profesională, valabilă pentru anul respectiv.
(2) Certificatul de membru al Colegiului Farmaciștilor din
România are valabilitate pe toată durata de exercitare a
profesiei, în cazul în care nu intervin situațiile prevăzute la
art. 562 și 563 sau nu se produc abateri sancționate de
lege cu suspendarea sau interdicția exercitării profesiei.
(3) Certificatul de membru al Colegiului Farmaciștilor din
România se acordă pe baza următoarelor acte:
a) documentele care atestă formarea în profesie;
b) certificatul de sănătate;
c) declarația pe propria răspundere privind îndeplinirea
condițiilor prevăzute la art. 562 și 563;
d) certificatul de cazier judiciar.
(4) Certificatul de membru devine operativ numai după
încheierea asigurării de răspundere civilă pentru greșeli în
activitatea profesională.
Art. 565. — (1) Farmaciștii se pensionează la vârsta
prevăzută de lege.
(2) În unitățile sanitare publice farmaciștii membri titulari
și corespondenți ai Academiei Române, profesori
universitari, cercetători științifici gradul I, doctori în științe
farmaceutice care desfășoară activități farmaceutice pot
continua, la cerere, activitatea, până la împlinirea vârstei de
70 de ani.
(3) Farmaciștii care au depășit limita de vârstă
prevăzută la alin. (1) pot profesa în continuare în unități
sanitare private. Desfășurarea activității se face în baza
certificatului de membru și a avizului anual al Colegiului
Farmaciștilor din România, eliberat pe baza certificatului de
sănătate și a asigurării de răspundere civilă pentru greșeli
în activitatea profesională, încheiată pentru anul respectiv.
(4) În cazul unităților sanitare publice care înregistrează
deficit de farmaciști, precum și al unităților sanitare publice
aflate în zone defavorizate, farmacișii își pot continua
activitatea peste vârsta de pensionare prevăzută de lege.
Criteriile de menținere în activitate în aceste situații se
stabilesc prin norme aprobate prin hotărâre a Guvernului.
(5) Farmaciștii care au împlinit vârsta de pensionare
prevăzută de lege nu pot deține funcții de conducere în
cadrul Ministerului Sănătății Publice, al ministerelor și
instituțiilor centrale cu rețea sanitară proprie, al autorităților
de sănătate publică, al Casei Naționale de Asigurări de
Sănătate, al caselor județene de asigurări de sănătate,
respectiv a municipiului București, precum și în cadrul
spitalelor publice și al oricărei alte unități sanitare publice.
Art. 566. — În farmaciile de spital farmacistul este
autorizat să elibereze medicamente numai pentru secțiile
spitalului.
CAPITOLUL II
Dispoziții privind exercitarea profesiei de farmacist
pe teritoriul României de către farmaciștii cetățeni
ai unui stat membru al Uniunii Europene, ai unui stat
aparținând Spațiului Economic European
sau ai Confederației Elvețiene
SECȚIUNEA 1
Dispoziții privind dreptul utilizării titlului de formare

Art. 567. — (1) Farmaciștii cetățeni ai unui stat membru
al Uniunii Europene, ai unui stat aparținând Spațiului

74

MONITORUL OFICIAL AL ROMÂNIEI, PARTEA I, Nr. 372/28.IV.2006

Economic European sau ai Confederației Elvețiene, care
exercită profesia de farmacist în România, au dreptul de a
atașa, la titlul profesional prevăzut la art. 561, titlul licit de
formare obținut în statul membru de origine sau de
proveniență în limba acelui stat și, eventual, abrevierea lui.
Titlul licit de formare va fi însoțit de numele și locul
instituției sau ale organului emitent.
(2) Dacă titlul respectiv de formare desemnează în
România o pregătire complementară neînsușită de
beneficiar, acesta va utiliza, în exercițiul profesiei, forma
corespunzătoare a titlului, indicată de autoritățile
competente române.
Art. 568. — În cazul în care accesul la una dintre
activitățile prevăzute la art. 558 sau exercitarea acesteia
necesită, în afara titlului oficial de calificare de farmacist
prevăzut de lege, și o experiență profesională
complementară, autoritățile competente române recunosc
certificatul emis de statul membru de origine sau de
proveniență a posesorului, prin care se atestă că acesta a
desfășurat activitatea în cauză în acel stat pentru o
perioadă de timp echivalentă cu cea prevăzută de legislația
română pentru activitatea în cauză.
SECȚIUNEA a 2-a
Dispoziții privind facilitarea exercitării dreptului de stabilire

Art. 569. — (1) Solicitările farmaciștilor cetățeni ai unui
stat membru al Uniunii Europene, ai unui stat aparținând
Spațiului Economic European sau ai Confederației Elvețiene
cu privire la accesul în România la una dintre activitățile
farmaceutice se soluționează de către Ministerul Sănătății
Publice, în colaborare cu Colegiul Farmaciștilor din
România, în termen de 3 luni de la data depunerii
dosarului complet de către cel interesat. Aceștia primesc
certificatul de membru al Colegiului Farmaciștilor din
România în urma aplicării procedurii de recunoaștere a
calificării profesionale.
(2) Dosarul prevăzut la alin. (1) cuprinde următoarele
documente:
a) copia documentului de cetățenie;
b) copia titlurilor oficiale de calificare în farmacie
prevăzute de lege;
c) certificatul emis de autoritățile competente ale statului
membru de origine sau proveniență, prin care se atestă că
titlurile oficiale de calificare sunt cele prevăzute de
Directiva 2005/36/CE;
d) certificatul de sănătate fizică și psihică emis de statul
membru de origine sau proveniență;
e) dovada emisă de statul membru de origine sau
proveniență, prin care se atestă onorabilitatea și moralitatea
posesorului;
f) dovada de asigurare privind răspunderea civilă pentru
greșeli în activitatea profesională, emisă de instituțiile
abilitate din unul dintre statele membre prevăzute la
alin. (1).
(3) Documentele prevăzute la alin. (2) lit. d)—f) sunt
valabile 3 luni de la data emiterii.
Art. 570. — (1) În situația în care pentru accesul și
exercițiul activității prevăzute la art. 569 alin. (1) statul
membru de origine sau proveniență nu impune o astfel de
cerință și, în consecință, nu emite cetățenilor săi
documentul prevăzut la art. 569 alin. (2) lit. d), autoritățile
competente române acceptă din partea acestuia un atestat
echivalent certificatului de sănătate.
(2) În cazul în care statul membru de origine sau
proveniență nu impune o astfel de cerință și, în consecință,
nu emite cetățenilor săi documentul prevăzut la art. 569
alin. (2) lit. e), autoritățile competente române acceptă

atestatul eliberat pe baza declarației sub jurământ sau a
declarației solemne a solicitantului de către autoritatea
judiciară sau administrativă competentă sau, după caz, de
notarul sau organizația profesională abilitată în acest sens
de acel stat.
Art. 571. — (1) În termen de 30 de zile de la primirea
dosarului, Ministerul Sănătății Publice informează solicitantul
asupra documentelor necesare completării acestuia.
(2) Deciziile autorităților competente române în aceste
cazuri pot fi atacate la instanța de contencios administrativ.
Art. 572. — Farmaciștii cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, stabiliți
în România și care, în timpul exercitării profesiei, încalcă
dispozițiile, legile și regulamentele profesiei, răspund potrivit
legii.
Art. 573. — (1) Atunci când autoritățile competente
române au cunoștință de fapte grave și precise care pot
avea repercusiuni asupra începerii activității profesionale sau
asupra exercitării profesiei de farmacist în România, comise
de farmaciștii cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, anterior stabilirii în
România și în afara teritoriului său, acestea informează
statul de origine sau de proveniență a celor în cauză.
(2) Autoritățile competente române comunică statului
membru gazdă informațiile solicitate cu privire la sancțiunile
disciplinare de natură profesională sau administrativă,
precum și cu privire la sancțiunile penale interesând
exercițiul profesiei de farmacist, aplicate farmaciștilor pe
durata exercitării profesiei în România.
(3) Autoritățile competente române analizează informațiile
transmise de statul membru gazdă cu privire la faptele
grave și precise comise de farmaciștii cetățeni români sau
care provin din România, anterior stabilirii acestora în statul
membru gazdă și în afara teritoriului său, fapte care pot
avea repercusiuni asupra începerii activității profesionale sau
asupra exercitării profesiei de farmacist în acel stat.
(4) Autoritățile competente române decid asupra naturii
și amplorii investigațiilor pe care le întreprind în situațiile
pentru care au fost sesizate și comunică statului membru
gazdă consecințele care rezultă cu privire la atestatele și
documentele pe care le-au emis în cazurile respective.
Art. 574. — (1) Autoritățile competente române colaborează
îndeaproape cu autoritățile competente omoloage ale
statelor membre ale Uniunii Europene, ale statelor
aparținând Spațiului Economic European și, respectiv, ale
Confederației Elvețiene, asigurând confidențialitatea
informațiilor transmise.
(2) Schimbul de informații privind sancțiunile disciplinare
sau penale aplicate în caz de fapte grave și precise,
susceptibile de a avea consecințe asupra activităților de
farmacist, se va face cu respectarea prevederilor Legii
nr. 506/2004 privind prelucrarea datelor cu caracter
personal și protecția vieții private în sectorul comunicațiilor
electronice și a prevederilor Legii nr. 677/2001 pentru
protecția persoanelor cu privire la prelucrarea datelor cu
caracter personal și libera circulație a acestor date, cu
modificările și completările ulterioare.
Art. 575. — (1) Farmaciștii cetățeni ai unui stat membru
al Uniunii Europene, ai unui stat aparținând Spațiului
Economic European sau ai Confederației Elvețiene, care
exercită profesia de farmacist în România, au obligația de
a se informa la autoritățile competente cu privire la
legislația care reglementează sectorul de sănătate,
domeniul securității sociale, precum și cu privire la Codul
deontologic al farmacistului.

MONITORUL OFICIAL AL ROMÂNIEI, PARTEA I, Nr. 372/28.IV.2006
(2) În vederea furnizării informațiilor prevăzute la
alin. (1), autoritățile competente române vor organiza la
nivelul structurilor teritoriale și centrale birouri de informare
legislativă.
(3) Farmaciștii cetățeni ai unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, care exercită
profesia ca urmare a recunoașterii calificării profesionale de
către autoritățile competente române, trebuie să posede
cunoștințele lingvistice necesare desfășurării activităților
profesionale în România.
CAPITOLUL III
Organizarea și funcționarea Colegiului Farmaciștilor
din România
SECȚIUNEA 1
Dispoziții generale

Art. 576. — (1) Colegiul Farmaciștilor din România este
organism profesional, apolitic, fără scop patrimonial, de
drept public, cu responsabilități delegate de autoritatea de
stat, în domeniul autorizării, controlului și supravegherii
profesiei de farmacist ca profesie liberală, de practică
publică autorizată.
(2) Colegiul Farmaciștilor din România are autonomie
instituțională în domeniul său de competență, normativ și
jurisdicțional profesional.
(3) Ministerul Sănătății Publice urmărește modul de
respectare a prevederilor legale în activitatea Colegiului
Farmaciștilor din România.
(4) Colegiul Farmaciștilor din România cuprinde toți
farmaciștii care întrunesc condițiile prevăzute la art. 553
lit. a), c) și e), precum și farmaciștii stabiliți în România
care întrunesc condițiile prevăzute la art. 553 lit. b), d) și
f) și care exercită profesia de farmacist în condițiile
prezentei legi și sunt înregistrați la colegiile teritoriale.
Art. 577. — Colegiul Farmaciștilor din România se
organizează și funcționează pe criterii teritoriale, la nivel
național și județean, respectiv la nivelul municipiului București.
Art. 578. — (1) Între Colegiul Farmaciștilor din România
și colegiile teritoriale există raporturi de autonomie
funcțională, organizatorică și financiară, în condițiile legii.
(2) Sediul Colegiului Farmaciștilor din România este în
municipiul București.
SECȚIUNEA a 2-a
Atribuțiile Colegiului Farmaciștilor din România

Art. 579. — Colegiul Farmaciștilor din România are
următoarele atribuții:
a) colaborează în domeniul său de competență cu
Ministerul Sănătății Publice prin asigurarea controlului
aplicării regulamentelor și normelor care organizează și
reglementează exercitarea profesiei de farmacist, indiferent
de forma de exercitare și de unitatea farmaceutică în care
se desfășoară;
b) apără demnitatea și promovează drepturile și
interesele membrilor săi în toate sferele de activitate; apără
onoarea, libertatea și independența profesională a
farmacistului, precum și dreptul acestuia de decizie în
exercitarea actului profesional; asigură respectarea de către
farmaciști a obligațiilor ce le revin față de pacient și de
sănătatea publică;
c) atestă onorabilitatea și moralitatea profesională a
membrilor săi;
d) întocmește și actualizează permanent Registrul unic
al farmaciștilor din România, administrează pagina de
Internet de publicare a acestuia și înaintează trimestrial

75

Ministerului Sănătății Publice un raport privind situația
numerică a membrilor săi, precum și a evenimentelor
înregistrate în domeniul autorizării, controlului și
supravegherii profesiei de farmacist;
e) elaborează și adoptă Regulamentul de organizare și
funcționare a Colegiului Farmaciștilor din România și Codul
deontologic al farmacistului;
f) colaborează în domeniul său de competență cu
Ministerul Sănătății Publice la formarea, specializarea și
perfecționarea pregătirii profesionale a farmaciștilor;
g) avizează, conform regulamentelor de organizare și
funcționare a unităților farmaceutice, fișa de atribuții a
postului de farmacist, întocmită obligatoriu la nivelul fiecărei
farmacii;
h) colaborează cu Ministerul Sănătății Publice în
vederea stabilirii și creșterii standardelor de practică
profesională, a asigurării calității actului farmaceutic în
unitățile farmaceutice;
i) colaborează cu Ministerul Sănătății Publice și
participă, prin reprezentanții săi, la activitatea de inspecție
farmaceutică organizată de acesta, inclusiv pe bază de
tematici comune de inspecție și control;
j) colaborează cu Ministerul Sănătății Publice la
elaborarea metodologiei de acordare a gradului profesional
și a tematicii de concurs;
k) inițiază, promovează, organizează și acreditează în
domeniul său de competență forme de educație
farmaceutică continuă și de ridicare a gradului de
competență profesională a membrilor săi, cu excepția
programelor de studii complementare în vederea obținerii
de atestate;
l) controlează modul în care sunt respectate de către
angajatori independența profesională și dreptul de decizie
profesională ale farmacistului;
m) reprezintă și apără în domeniul său de competență
interesele membrilor, la solicitarea acestora, în fața
angajatorilor;
n) promovează și stabilește relații pe plan extern cu
instituții și organizații similare;
o) colaborează în domeniul său de competență cu
Ministerul Sănătății Publice la elaborarea reglementărilor
profesiei de farmacist;
p) organizează judecarea cazurilor de încălcare a
normelor de deontologie profesională ori a celor care
reglementează exercitarea profesiei sau a actului
profesional;
q) organizează centre de pregătire lingvistică, necesare
pentru exercitarea activității profesionale de către farmaciștii
cetățeni ai statelor membre ale Uniunii Europene, ai
statelor aparținând Spațiului Economic European sau ai
Confederației Elvețiene;
r) colaborează în domeniul său de competență cu
Ministerul Sănătății Publice, organizații patronale și
sindicale, precum și cu alte asociații ori cu organizații
neguvernamentale, în toate problemele ce privesc
asigurarea sănătății populației.
Art. 580. — În exercitarea atribuțiilor prevăzute de
prezentul titlu, Colegiul Farmaciștilor din România, prin
structurile naționale sau teritoriale, are dreptul de a formula
acțiune în justiție în nume propriu sau în numele membrilor
săi.
SECȚIUNEA a 3-a
Membrii Colegiului Farmaciștilor din România

Art. 581. — (1) În vederea exercitării profesiei de
farmacist, farmaciștii cetățeni români și farmaciștii cetățeni
ai unui stat membru al Uniunii Europene, ai unui stat

76

MONITORUL OFICIAL AL ROMÂNIEI, PARTEA I, Nr. 372/28.IV.2006

aparținând Spațiului Economic European sau ai
Confederației Elvețiene, stabiliți în România, precum și
farmaciștii care întrunesc condițiile prevăzute la art. 553 lit. c)
și e) au obligația să se înscrie în Colegiul Farmaciștilor din
România.
(2) La data intrării în vigoare a prezentei legi au de
drept calitatea de membru al Colegiului Farmaciștilor din
România toți farmaciștii înscriși până la acea dată.
(3) Calitatea de membru al Colegiului Farmaciștilor din
România o pot păstra, la cerere, și farmaciștii pensionari
care au practicat profesia de farmacist.
(4) Membrii Colegiului Farmaciștilor din România sunt
înscriși în Registrul unic al farmaciștilor din România, care
se publică pe pagina de Internet a Colegiului Farmaciștilor
din România.
Art. 582. — (1) La cerere, membrii Colegiului
Farmaciștilor din România care, din motive obiective,
întrerup pe o durată de până la 5 ani exercitarea profesiei
de farmacist pot solicita suspendarea calității de membru
pe acea durată.
(2) Pe durata suspendării la cerere a calității de
membru al Colegiului Farmaciștilor din România se
suspendă obligațiile și drepturile ce decurg din prezenta
lege.
(3) Întreruperea exercitării profesiei de farmacist pe o
durată mai mare de 5 ani atrage, de drept, pierderea
calității de membru al Colegiului Farmaciștilor din România.
(4) O nouă înscriere se poate face numai în condițiile
prezentei legi și cu avizul favorabil al Consiliului național al
Colegiului Farmaciștilor din România.
Art. 583. — Farmaciștii care doresc să exercite profesia
se înscriu ca membri ai Colegiului Farmaciștilor din
România la colegiul teritorial în raza căruia se află unitatea
la care își desfășoară activitatea sau la colegiul teritorial în
raza căruia își au domiciliul sau reședința, dacă nu au
încă un loc de muncă.
SECȚIUNEA a 4-a
Drepturile și obligațiile membrilor Colegiului Farmaciștilor
din România

Art. 584. — Membrii Colegiului Farmaciștilor din
România au următoarele drepturi:
a) să aleagă și să fie aleși în organele de conducere
de la nivelul structurilor teritoriale sau naționale ale
Colegiului Farmaciștilor din România;
b) să se adreseze organelor abilitate ale Colegiului
Farmaciștilor din România și să primească informațiile
solicitate;
c) să participe la orice acțiune a Colegiului Farmaciștilor
din România și să fie informați în timp util despre aceasta;
d) să folosească, împreună cu membrii săi de familie,
toate dotările sociale, profesionale, culturale și sportive ale
Colegiului Farmaciștilor din România și ale colegiilor locale;
e) să poarte însemnele Colegiului Farmaciștilor din
România;
f) să conteste sancțiunile primite;
g) să solicite ajutoare materiale pentru situații deosebite,
atât personal, cât și prin membrii lor de familie.
Art. 585. — Obligațiile membrilor Colegiului Farmaciștilor
din România sunt următoarele:
a) să respecte dispozițiile Regulamentului de organizare
și funcționare a Colegiului Farmaciștilor din România, Codul
deontologic al farmacistului, hotărârile organelor de
conducere ale Colegiului Farmaciștilor din România și
regulamentele profesiei;
b) să rezolve sarcinile ce le-au fost încredințate în
calitate de membri sau reprezentanți ai corpului profesional;

c) să participe la manifestările inițiate de organele de
conducere, la activitățile profesionale ori de pregătire
profesională inițiate ori organizate de către organele de
conducere naționale sau locale;
d) să participe la ședințele ori adunările la care au fost
convocați;
e) să execute cu bună-credință sarcinile ce decurg din
hotărârile organelor de conducere ale corpului profesional;
f) să se abțină de la deliberările organelor de
conducere în care sunt aleși, în cazul în care, în
îndeplinirea unor atribuții ale acestor organe, au un interes
propriu;
g) să păstreze secretul profesional;
h) să respecte normele, principiile și îndatoririle
deontologiei profesionale și să aibă un comportament demn
în exercitarea profesiei ori a calității de membru al
Colegiului Farmaciștilor din România;
i) să achite, în termenul stabilit, cotizația datorată în
calitate de membru al Colegiului Farmaciștilor din România;
j) să rezolve litigiile cu alți membri, în primul rând prin
intermediul medierii de către comisiile de specialitate din
cadrul Colegiului Farmaciștilor din România;
k) să execute cu bună-credință atribuțiile ce le revin în
calitate de reprezentant sau membru în organele de
conducere ale Colegiului Farmaciștilor din România, ale
colegiilor județene, respectiv al municipiul București.
Art. 586. — Obligațiile membrilor Colegiului Farmaciștilor
din România, ce decurg din calitatea lor specială de
farmaciști, sunt următoarele:
a) să respecte și să aplice în orice împrejurare normele
de deontologie farmaceutică;
b) să nu aducă prejudicii reputației corpului profesional
sau altor membri, respectând statutul de corp profesional
al Colegiului Farmaciștilor din România;
c) să acționeze, pe toată durata exercitării profesiei, în
vederea creșterii gradului de pregătire profesională și
cunoașterii noutăților profesionale;
d) să respecte drepturile legale ale pacienților;
e) să acorde, cu promptitudine, asistență farmaceutică
de urgență, ca o îndatorire fundamentală, profesională și
civică.
Art. 587. — (1) În vederea creșterii gradului de
pregătire profesională și asigurării unui nivel ridicat al
cunoștințelor profesionale, farmaciștii sunt obligați să
urmeze un număr de cursuri de pregătire și alte forme de
educație continuă și informare în domeniul științelor
profesionale, pentru cumularea numărului de credite stabilit
în acest sens de către Colegiul Farmaciștilor din România.
Sunt creditate programele, precum și celelalte forme de
educație farmaceutică continuă avizate de Colegiul
Farmaciștilor din România.
(2) Farmaciștii care nu realizează pe parcursul a 3 ani
numărul minim de credite de educație profesională continuă
stabilit de Consiliul Național al Colegiului Farmaciștilor din
România sunt suspendați din exercițiul profesiei, până la
realizarea numărului de credite respectiv.
SECȚIUNEA a 5-a
Organizarea și funcționarea

A. Organizarea la nivel teritorial
Art. 588. — (1) La nivelul fiecărui județ, respectiv al
municipiului București, se organizează câte un colegiu al
farmaciștilor, format din toți farmaciștii care exercită
profesia în unitatea administrativ-teritorială respectivă.
(2) Colegiile farmaciștilor au personalitate juridică,
patrimoniu și buget propriu.

MONITORUL OFICIAL AL ROMÂNIEI, PARTEA I, Nr. 372/28.IV.2006
(3) Personalitatea juridică se dobândește de la data
constituirii și înregistrării la administrația financiară în raza
căreia se află sediul instituției.
(4) Sediul colegiului este în orașul de reședință a
județului, respectiv în municipiul București, pentru Colegiul
Farmaciștilor București.
(5) Nici un colegiu teritorial nu poate funcționa în afara
Colegiului Farmaciștilor din România.
Art. 589. — Organele de conducere ale colegiului
teritorial sunt:
a) adunarea generală a farmaciștilor;
b) consiliul;
c) biroul consiliului;
d) președintele.
Art. 590. — (1) Adunarea generală este formată din toți
farmaciștii înscriși în colegiul teritorial respectiv.
(2) Adunarea generală se întrunește anual, în primul
trimestru, la convocarea consiliului, și adoptă hotărâri cu
majoritate simplă, în prezența a două treimi din numărul
membrilor săi. Dacă la prima convocare nu s-a realizat
majoritatea de două treimi, după 10 zile se organizează o
nouă ședință, cu aceeași ordine de zi, care va adopta
hotărâri indiferent de numărul membrilor prezenți, dar nu
mai puțin de jumătate plus unu din totalul membrilor.
(3) Adunarea generală are următoarele atribuții:
a) aprobă proiectul de buget al colegiului și, în baza
raportului cenzorilor, descarcă de gestiune consiliul pentru
anul fiscal încheiat;
b) alege, dintre membrii săi, consiliul colegiului și
reprezentanții în Adunarea generală națională a Colegiului
Farmaciștilor din România;
c) stabilește indemnizația de ședință a membrilor
comisiei de disciplină;
d) alege comisia de cenzori a colegiului.
Art. 591. — (1) Membrii consiliului structurilor teritoriale
și reprezentanții în Adunarea generală națională se aleg pe
o perioadă de 4 ani de către adunările generale teritoriale
prin vot secret și în condițiile participării a minimum două
treimi din numărul membrilor adunării generale.
(2) Dacă la adunarea de alegeri nu se realizeză
condiția de participare, după două săptămâni se va
organiza un nou scrutin care va alege reprezentanții,
indiferent de numărul participanților.
Art. 592. — (1) Colegiul colegiului are un număr de
membri proporțional cu numărul farmaciștilor înscriși în
evidența colegiului la data organizării alegerilor, după cum
urmează:
a) 7 membri, pentru un număr de până la 100 de
farmaciști înscriși;
b) 11 membri, pentru un număr de 101 până la 500 de
farmaciști înscriși;
c) 13 membri, pentru un număr de 501 până la 1.000
de farmaciști înscriși;
d) 19 membri, pentru un număr de peste 1.000 de
farmaciști înscriși.
(2) Consiliul județean sau al municipiului București, după
caz, are un număr de 3—11 membri supleanți, aleși de
adunarea generală.
Art. 593. — Consiliul colegiului teritorial exercită
atribuțiile prevăzute de lege și date în competența sa prin
Statutul Colegiului Farmaciștilor din România sau prin
hotărârea Consiliului național.
Art. 594 — (1) Consiliul colegiului teritorial, în prima
ședință organizată în termen de maximum 5 zile de la
alegere, alege biroul consiliului.
(2) Biroul consiliului este format dintr-un președinte,
3 vicepreședinți și un secretar.

77

B. Organizarea la nivel național
Art. 595. — (1) Colegiul Farmaciștilor din România este
format din toți farmaciștii înscriși în colegiile teritoriale.
(2) Colegiul Farmaciștilor din România are personalitate
juridică, patrimoniu și buget propriu. Bugetul se formează
din contribuția colegiilor teritoriale, în cote stabilite de
Consiliul național. Patrimoniul poate fi folosit și în activități
producătoare de venituri, în condițiile legii.
Art. 596. — Organele de conducere, la nivel național,
ale Colegiului Farmaciștilor din România sunt:
a) Adunarea generală națională;
b) Consiliul național;
c) Biroul executiv;
d) președintele.
Art. 597. — (1) Adunarea generală națională este
alcătuită din președinții colegiilor teritoriale și reprezentanți
aleși de adunările generale locale prin vot direct și secret.
(2) Norma de reprezentare în adunarea generală este
de 1/50 de membri.
(3) Reprezentanții în adunarea generală sunt aleși pe o
durată de 4 ani.
(4) Proporțional cu numărul de farmaciști înscriși în
evidența colegiului teritorial, se vor alege 3—11 membrii
supleanți.
Art. 598. — Adunarea generală națională are
următoarele atribuții:
a) adoptă Statutul Colegiului Farmaciștilor din România,
precum și Codul deontologic al farmacistului;
b) aprobă modificarea acestora;
c) aprobă bugetul de venituri și cheltuieli și execuția
celui pentru exercițiul financiar expirat;
d) alege, dintre membrii săi, comisia de cenzori;
e) adoptă declarații care să reflecte poziția Colegiului
Farmaciștilor din România cu privire la aspecte de interes
general în ceea ce privește profesia de farmacist ori
statutul farmacistului în societate;
f) revocă din funcție membri aleși, pentru abateri de la
prevederile prezentei legi și, respectiv, ale Regulamentului
de organizare și funcționare a Colegiului Farmaciștilor din
România, care aduc prejudicii activității organismului
profesional.
Art. 599. — (1) Adunarea generală națională adoptă
hotărâri în prezența a cel puțin două treimi din numărul
membrilor săi, cu majoritate simplă de voturi.
(2) Dacă la prima convocare nu se realizează condiția
de cvorum, după două săptămâni se va organiza o altă
ședință, cu aceeași ordine de zi, care va putea adopta
hotărâri indiferent de numărul membrilor prezenți, cu
excepția situațiilor prevăzute la art. 598 lit. a) și b), pentru
care este necesară condiția de cvorum prevăzută de lege.
(3) Adunarea generală națională se întrunește în ședință
ordinară în primul trimestru al anului în curs.
Art. 600. — Adunarea generală națională este condusă
de președintele Colegiului Farmaciștilor din România.
Art. 601. — (1) Consiliul național
al Colegiului
Farmaciștilor din România este alcătuit din președinții
colegiilor teritoriale, 3 reprezentanți ai Colegiului
Farmaciștilor din București, respectiv președintele și
2 vicepreședinți, un reprezentant numit de Ministerul
Sănătății Publice ca autoritate de stat și câte un
reprezentant al farmaciștilor din fiecare minister ori instituție
centrală cu rețea sanitară proprie. Consiliul național al
Colegiului Farmaciștilor din România poate fi asistat, cu rol
consultativ, de către un reprezentant al Academiei de
Științe Medicale, al Ministerului Muncii, Solidarității Sociale
și Familiei și al Ministerului Justiției.
(2) Cheltuielile de deplasare și diurna reprezentanților în
Consiliul național al Colegiului Farmaciștilor din România

78

MONITORUL OFICIAL AL ROMÂNIEI, PARTEA I, Nr. 372/28.IV.2006

vor fi suportate de către colegiile teritoriale ai căror
reprezentanți sunt.
(3) Consilul național al Colegiului Farmaciștilor din
România se întrunește legal în prezența a cel puțin două
treimi din numărul reprezentanților prevăzuți la alin. (1).
Art. 602. — Consiliul național lucrează în prezența a
două treimi din numărul membrilor cu drept de vot și
decide cu o majoritate absolută de voturi, cu excepția
deciziilor referitoare la cotizație, pentru care sunt necesare
voturile favorabile a două treimi din numărul total al membrilor.
Art. 603. — Deciziile Consiliului național al Colegiului
Farmaciștilor din România sunt obligatorii pentru colegiile
teritoriale și pentru toți farmaciștii care practică profesia de
farmacist în România.
Art. 604. — Atribuțiile Consiliului național sunt
următoarele:
a) elaborează Statutul Colegiului Farmaciștilor din
România, precum și proiectele de modificare a acestuia;
b) elaborează Codul deontologic al farmacistului, precum
și proiectele de modificare a acestuia;
c) colaborează cu Ministerul Sănătății Publice la
elaborarea Nomenclatorului de specialități medicale,
medico-dentare și farmaceutice pentru rețeaua de asistență
medicală;
d) colaborează cu Ministerul Sănătății Publice la
elaborarea tematicilor, metodologiilor, concursurilor și
examenelor pentru farmaciști;
e) stabilește sistemul de credite de educație continuă,
pe baza căruia se evaluează activitatea de perfecționare
profesională a farmaciștilor;
f) colaborează cu Ministerul Sănătății Publice la
elaborarea normelor privind exercitarea profesiei de
farmacist pe teritoriul României;
g) colaborează cu Ministerul Sănătății Publice și
Ministerul Educației și Cercetării la elaborarea strategiei și
programelor privind dezvoltarea învățământului farmaceutic;
h) fixează cotizația care trebuie plătită obligatoriu de
către fiecare farmacist consiliului județean sau al
municipiului București, stabilind partea din această cotizație
care trebuie virată către Consiliul național al Colegiului
Farmaciștilor din România;
i) gestionează bunurile Colegiului Farmaciștilor din
România și poate să creeze și să subvenționeze acțiuni
interesând profesiunea, acțiuni de întrajutorare sau de
sponsorizare;
j) soluționează, prin comisiile de specialitate ale
Colegiului Farmaciștilor din România, în termen de 30 de
zile de la înregistrare, contestațiile formulate împotriva
deciziilor date de consiliile județene, respectiv al
municipiului București, în conformitate cu regulamentele
proprii;
k) alege, dintre membrii săi, Biroul executiv al Colegiului
Farmaciștilor din România;
l) propune Adunării generale naționale proiectul privind
bugetul de venituri și cheltuieli al Colegiului Farmaciștilor
din România;
m) alege, dintre membrii săi, pe cei care vor forma
comisiile de lucru;
n) stabilește indemnizațiile membrilor Biroului executiv și
indemnizația de ședință a membrilor Comisiei superioare
de disciplină;
o) avizează reînscrierea farmaciștilor care au pierdut
calitatea de membru al Colegiului Farmaciștilor din
România, conform Codului deontologic al farmacistului.
Art. 605. — (1) Consiliul național stabilește, în domeniul
său de competență, strategia și planul anual de control și
supraveghere a modului de exercitare a profesiei de

farmacist, precum și condițiile în care se desfășoară
aceasta.
(2) Reprezentanții Colegiului Farmaciștilor din România,
anume desemnați, au dreptul de a desfășura activități de
control și supraveghere privind modul de exercitare a
profesiei de farmacist în toate unitățile farmaceutice din
România.
Art. 606. — Biroul executiv al Colegiului Farmaciștilor
din România este format dintr-un președinte,
3 vicepreședinți și un secretar general, aleși în mod
individual de către Consiliul național dintre membrii săi.
Art. 607. — Atribuțiile Biroului executiv sunt următoarele:
a) asigură
activitatea permanentă a Colegiului
Farmaciștilor din România între ședințele Consiliului
național;
b) aprobă angajarea de personal și asigură execuția
bugetului Colegiului Farmaciștilor din România;
c) întocmește raportul anual de activitate și gestiune, pe
care îl supune aprobării Consiliului național;
d) acceptă donațiile, legatele și sponsorizările făcute
Colegiului Farmaciștilor din România și le face publice în
presa de specialitate;
e) execută hotărârile Adunării generale naționale și ale
Consiliului național;
f) elaborează și supune spre avizare Consiliului național
proiectul bugetului de venituri și cheltuieli, pe baza
bugetelor de venituri și cheltuieli ale colegiilor teritoriale;
g) informează Consiliul național cu privire la deciziile
emise între ședințele Consiliului;
h) îndeplinește orice alte sarcini stabilite de către
Consiliul național.
Art. 608. — Biroul executiv coordonează activitatea
comisiilor de lucru ale Consiliului național al Colegiului
Farmaciștilor din România.
Art. 609. — În exercitarea mandatului, membrii Biroului
executiv, precum și membrii birourilor consiliilor colegiilor
teritoriale vor primi o indemnizație lunară, al cărei cuantum
va fi aprobat, după caz, de Consiliul național, respectiv
consiliile colegiilor teritoriale.
Art. 610. — Președintele Biroului executiv al Consiliului
național este președintele Colegiului Farmaciștilor din
România.
Art. 611. — Atribuțiile președintelui Colegiului
Farmaciștilor din România sunt următoarele:
a) reprezintă Colegiul Farmaciștilor din România în
relațiile cu persoanele fizice și juridice din țară și din
străinătate;
b) încheie contracte și convenții în numele Colegiului
Farmaciștilor din România, cu aprobarea Biroului executiv;
c) convoacă și conduce ședințele Adunării generale, ale
Consiliului național;
d) aduce la îndeplinire deciziile Biroului executiv,
hotărârile Consiliului național date în sarcina sa și rezolvă
problemele și lucrările curente;
e) angajează personalul de specialitate și administrativ;
f) îndeplinește orice alte sarcini încredințate de Consiliul
național ori de Biroul executiv.
Art. 612. — (1) Nu pot primi sau exercita mandatul de
membru al organelor de conducere ale Colegiului
Farmaciștilor din România, atât la nivel național, cât și
teritorial, farmaciștii care dețin funcții de conducere în
cadrul Ministerului Sănătății Publice, respectiv al
ministerelor și instituțiilor cu rețea sanitară proprie, al
structurilor deconcentrate ale acestuia ori în cadrul Casei
Naționale de Asigurări de Sănătate, al caselor județene de
asigurări de sănătate și a municipiului București, al
patronatelor și sindicatelor profesionale, precum și orice fel
de funcții de demnitate publică.

MONITORUL OFICIAL AL ROMÂNIEI, PARTEA I, Nr. 372/28.IV.2006
(2) Farmaciștii pentru care pe timpul exercitării
mandatului de membru al organelor de conducere a
survenit situația de incompatibilitate pierd de drept
mandatul încredințat, urmând ca locul rămas vacant să fie
ocupat, după caz, de primul membru aflat pe lista
supleanților sau prin organizarea unei noi alegeri.
(3) Numărul de mandate în organele de conducere de
la nivel teritorial și național este de maximum două, care
pot fi și consecutive.
SECȚIUNEA a 6-a
Răspunderea disciplinară

Art. 613. — Farmacistul răspunde disciplinar pentru
nerespectarea legilor și regulamentelor profesionale, a
Codului deontologic al farmacistului și a regulilor de bună
practică profesională, a Statutului Colegiului Farmaciștilor
din România, pentru nerespectarea deciziilor obligatorii
adoptate de organele de conducere ale Colegiului
Farmaciștilor din România, precum și pentru orice fapte
săvârșite în legătură cu profesia sau în afara acesteia,
care sunt de natură să prejudicieze onoarea și prestigiul
profesiei sau ale Colegiului Farmaciștilor din România.
Art. 614. — (1) În cazurile prevăzute la art. 613,
plângerea împotriva unui farmacist se depune la colegiul al
cărui membru este.
(2) Biroul consiliului, în baza anchetei disciplinare
efectuate de către departamentul de jurisdicție profesională,
poate decide:
a) respingerea plângerii ca vădit nefondată;
b) solicitarea completării anchetei disciplinare;
c) dispunerea trimiterii dosarului disciplinar la comisia de
disciplină.
(3) Împotriva deciziei de respingere a plângerii persoana
care a făcut plângerea poate depune contestație la colegiul
a cărui decizie se contestă. Aceasta se soluționează de
către Biroul executiv al Consiliului național.
Art. 615. — (1) În cadrul fiecărui colegiu teritorial se
organizează și funcționează o comisie de disciplină,
constituită din 3 membri, independentă de conducerea
colegiului, care judecă abaterile disciplinare săvârșite de
farmaciștii cuprinși în acel colegiu.
(2) În cadrul Colegiului Farmaciștilor din România se
organizează și funcționează Comisia superioară de
disciplină.
(3) Procedura judecării abaterilor este prevăzută în
Statutul Colegiului Farmaciștilor din România, cu
respectarea principiului egalității, a dreptului de apărare,
precum și a principiului contradictorialității.
Art. 616. — (1) Membrii comisiilor de disciplină de la
nivelul colegiului teritorial sunt aleși de către adunarea
generală județeană, respectiv de cea a municipiului
București, iar membrii Comisiei superioare de disciplină vor
fi aleși de către Adunarea generală națională.
(2) Membrii comisiilor de disciplină vor fi aleși din
rândul farmaciștilor cu o vechime de peste 7 ani în profesie
și care nu au avut abateri disciplinare în ultimii 5 ani.
(3) Funcția de membru al comisiei de disciplină este
incompatibilă cu orice altă funcție în cadrul Colegiului
Farmaciștilor din România.
(4) Durata mandatului membrilor comisiilor de disciplină
este de 4 ani.
(5) Unul dintre membrii comisiilor de disciplină este
desemnat de autoritățile de sănătate publică, la nivel
teritorial, și de către Ministerul Sănătății Publice, la nivelul
Comisiei superioare de disciplină.
(6) Calitatea de membru al comisiilor de disciplină
încetează prin deces, demisie, pierderea calității de

79

membru al Colegiului Farmaciștilor din România ori prin
numirea unui alt reprezentant în cazul membrilor desemnați
de către Ministerul Sănătății Publice sau autoritatea de
sănătate publică.
Art. 617. — (1) Membrii comisiilor de disciplină se aleg
prin vot secret și pe baza candidaturilor depuse.
(2) La nivel teritorial se va alege un număr de
3 membri, iar la nivel național 5 membri.
(3) Membrii comisiilor de disciplină își vor alege un
președinte, care conduce activitatea administrativă a
comisiilor de disciplină.
(4) Președintele comisiei de disciplină prezintă adunării
generale raportul anual al activității comisiei de disciplină.
Art. 618. — (1) Sancțiunile disciplinare sunt:
a) mustrare;
b) avertisment;
c) vot de blam;
d) suspendarea calității de membru al Colegiului
Farmaciștilor din România pe o perioadă determinată, de
la o lună la un an;
e) retragerea calității de membru al Colegiului
Farmaciștilor din România.
(2) Retragerea calității de membru al Colegiului
Farmaciștilor din România operează de drept pe durata
stabilită de instanța de judecată prin hotărâre definitivă a
instanței judecătorești, cu privire la interzicerea exercitării
profesiei.
(3) La sancțiunile prevăzute la alin. (1) se poate
prevedea, după caz, obligarea celui sancționat la efectuarea
unor cursuri de perfecționare sau de educație farmaceutică
ori altor forme de pregătire profesională.
Art. 169. — (1) Decizia comisiei de disciplină se
comunică farmacistului cercetat disciplinar, persoanei care
a făcut sesizarea, Ministerului Sănătății Publice, Biroului
executiv al Colegiului Farmaciștilor din România și
persoanei cu care farmacistul sancționat are încheiat
contractul de muncă.
(2) În termen de 15 zile de la comunicare, persoanele
și autoritățile prevăzute la alin. (1) pot contesta la Comisia
superioară de disciplină decizia pronunțată.
Art. 620. — (1) Acțiunea disciplinară poate fi pornită în
termen de cel mult 6 luni de la data săvârșirii faptei sau
data luării la cunoștință.
(2) Consecințele executării aplicării sancțiunilor prevăzute
la art. 618 alin. (1) lit. a)—c) se radiază în termen de 6
luni de la data executării lor, iar cea prevăzută la art. 618
alin. (1) lit. d), în termen de un an de la data expirării
perioadei de suspendare.
(3) În cazul aplicării sancțiunii prevăzute la art. 618
alin. (1) lit. e), farmacistul poate face o nouă cerere de
redobândire a calității de membru al colegiului, după
expirarea perioadei stabilite de instanța judecătorească prin
hotărâre penală definitivă, prin care s-a dispus interdicția
exercitării profesiei, sau după 2 ani de la data aplicării
sancțiunii de către comisia de disciplină. Redobândirea
calității de membru al Colegiului Farmaciștilor din România
se face în condițiile legii.
(4) În situația în care prin decizia comisiei de disciplină
au fost dispuse și măsurile prevăzute la art. 618 alin. (3),
radierea sancțiunii se va face numai după prezentarea
dovezii aducerii la îndeplinire a măsurii dispuse de comisia
de disciplină.
(5) Repetarea unei abateri disciplinare până la radierea
sancțiunii aplicate constituie circumstanță agravantă care va
fi avută în vedere la aplicarea unei noi sancțiuni.
Art. 621. — (1) Ancheta disciplinară se exercită prin
persoane desemnate de către biroul consiliului teritorial

80

MONITORUL OFICIAL AL ROMÂNIEI, PARTEA I, Nr. 372/28.IV.2006

sau, după caz, de către Biroul executiv al Colegiului
Farmaciștilor din România.
(2) Unitățile sanitare sau farmaceutice au obligația de a
pune la dispoziție comisiilor de disciplină sau persoanelor
desemnate cu investigarea abaterii disciplinare documentele
profesionale solicitate, precum și orice alte date și
informații necesare soluționării cauzei.
Art. 622. — Decizia pronunțată de Comisia superioară
de disciplină, precum și cea pronunțată de Consiliul
național pot fi contestate la secția de contencios
administrativ a tribunalului în a cărui circumscripție își
desfășoară activitatea farmacistul sancționat, în termen de
30 de zile de la comunicare.
SECȚIUNEA a 7-a
Venituri și cheltuieli

Art. 623. — Veniturile Colegiului Farmaciștilor din
România se constituie din:
a) taxa de înscriere;
b) cotizații lunare ale membrilor;
c) contravaloarea serviciilor prestate membrilor sau
persoanelor fizice și juridice;
d) donații și sponsorizări de la persoane fizice și
juridice;
e) legate;
f) drepturi editoriale;
g) încasări din vânzarea publicațiilor proprii;
h) fonduri rezultate din manifestările culturale și
științifice;
i) organizarea de cursuri de educație profesională
continuă;
j) alte surse.
Art. 624. — (1) Cotizațiile datorate și neplătite în
termenul fixat de către consiliul teritorial de către membrii
Colegiului Farmaciștilor din România determină plata unor
penalități de întârziere în cuantumul prevăzut de dispozițiile
legale aplicabile instituțiilor publice.
(2) Aceeași măsură se va aplica și colegiilor teritoriale
care nu varsă partea de cotizație stabilită de Consiliul
național.
Art. 625. — (1) Neplata cotizației datorate de membrii
Colegiului Farmaciștilor din România pe o perioadă de 3
luni și după atenționarea scrisă a consiliului local se
sancționează cu suspendarea calității de membru al
Colegiului, până la plata cotizației datorate.
(2) Sancțiunea se aplică de către comisia locală de
disciplină, la sesizarea comisiei administrative și financiarcontabile a colegiului teritorial.
Art. 626. — Pentru serviciile prestate persoanelor care
nu sunt membre ale Colegiului Farmaciștilor din România,
tarifele se stabilesc, după caz, de către Consiliul național,
respectiv consiliul colegiului teritorial.
Art. 627. — (1) Cuantumul cotizației de membru al
Colegiului Farmaciștilor din România, precum și partea din
aceasta care trebuie vărsată către forurile naționale se
stabilesc de către Consiliul național al Colegiului
Farmaciștilor din România.
(2) Partea din cotizație aferentă funcționării structurii
naționale va fi virată până cel mai târziu la sfârșitul lunii
următoare aceleia pentru care a fost percepută cotizația.
Art. 628. — (1) Partea de cotizație datorată Colegiului
Farmaciștilor din România de către consiliile colegiilor
teritoriale se va vira către acesta înaintea altor plăți.
(2) Obligația urmăririi și efectuării vărsării cotei aferente
Colegiului Farmaciștilor din România revine președintelui
consiliului colegiului teritorial.

Art. 629. — Veniturile pot fi utilizate pentru cheltuieli cu
organizarea și funcționarea, cheltuieli de personal, cheltuieli
materiale și servicii, cheltuieli de capital, perfecționarea
pregătirii profesionale, acordarea de burse prin concurs
farmaciștilor, întrajutorarea farmaciștilor cu venituri mici,
crearea de instituții cu scop filantropic și științific, alte
cheltuieli aprobate, după caz, de consiliul colegiului
teritorial, respectiv de Consiliul național.
CAPITOLUL IV
Rolul, atribuțiile și drepturile autorității de stat
Art. 630. — Ministerul Sănătății Publice, în calitate de
autoritate de stat, urmărește ca activitatea Colegiului
Farmaciștilor din România să se desfășoare în condițiile legii.
Art. 631. — Reprezentantul autorității de stat cu rangul
de secretar de stat în Ministerul Sănătății Publice este
membru al Consiliului național al Colegiului Farmaciștilor
din România și este numit prin ordin al ministrului sănătății
publice.
Art. 632. — În cazul în care reprezentantul autorității de
stat constată că nu sunt respectate prevederile legale,
acesta sesizează organele de conducere ale Colegiului
Farmaciștilor din România. În termen de 15 zile de la
efectuarea demersului acestea adoptă măsurile necesare
de încadrare în normele în vigoare și informează Ministerul
Sănătății Publice în acest sens.
Art. 633. — În cazul nerespectării prevederilor art. 632,
Ministerul Sănătății Publice se adresează instanțelor
judecătorești competente.
CAPITOLUL V
Dispoziții tranzitorii și finale
Art. 634. — Practicarea profesiei de farmacist de o
persoană care nu are această calitate constituie infracțiune
și se pedepsește conform Codului penal.
Art. 635. — În vederea facilitării accesului la exercitarea
profesiei de farmacist pe teritoriul României, Ministerul
Sănătății Publice, în colaborare cu Colegiul Farmaciștilor
din România, recunoaște calificările de farmacist dobândite
în conformitate cu normele Uniunii Europene, într-un stat
membru al Uniunii Europene, într-un stat aparținând
Spațiului Economic European sau în Confederația Elvețiană,
de către cetățenii acestor state, iar încadrarea în muncă se
face conform legii.
Art. 636. — (1) Normele privind recunoașterea
diplomelor, certificatelor și titlurilor de farmacist eliberate de
un stat membru al Uniunii Europene, de un stat aparținând
Spațiului Economic European și de Confederația Elvețiană
cetățenilor acestora se elaborează de către Ministerul
Sănătății Publice, în colaborare cu Colegiul Farmaciștilor
din România, și se aprobă prin hotărâre a Guvernului.
(2) Nomenclatorul de specialități medicale, medicodentare și farmaceutice pentru rețeaua de asistență
medicală se elaborează de către Ministerul Sănătății Publice
și se aprobă prin ordin al ministrului sănătății publice.
(3) Normele privind întocmirea, emiterea și utilizarea
dovezilor de onorabilitate și moralitate profesională a
farmaciștilor se elaborează în colaborare, de către
autoritățile competente române definite de prezenta lege, și
se aprobă prin hotărâre a Guvernului.
Art. 637. — (1) Atribuțiile Colegiului Farmaciștilor din
România nu pot fi exercitate de nici o altă asociație
profesională.
(2) Colegiul Farmaciștilor din România nu se poate
substitui organizațiilor patronale sau sindicale și în
îndeplinirea atribuțiilor sale nu poate face uz de
prerogativele acestora prevăzute de lege.

MONITORUL OFICIAL AL ROMÂNIEI, PARTEA I, Nr. 372/28.IV.2006
(3) Membrii Colegiului Farmaciștilor din România pot
face parte și din alte asociații profesionale.
Art. 638. — Codul deontologic al farmacistului, cu
modificările și completările ulterioare, precum și deciziile
Consiliului național care privesc organizarea și funcționarea
Colegiului Farmaciștilor din România se publică în
Monitorul Oficial al României, Partea I.
Art. 639. — Pe durata exercitării profesiei în regim
salarial sau/și independent, farmacistul este obligat să
încheie o asigurare de răspundere civilă pentru greșeli în
activitatea profesională și să înștiințeze colegiul teritorial al
cărui membru este.
Art. 640. — (1) Farmaciștii care ocupă funcții publice în
cadrul aparatului central al Ministerului Sănătății Publice, în
cadrul autorităților de sănătate publică județene și a
municipiului București, în cadrul Casei Naționale de
Asigurări de Sănătate și, respectiv, în cadrul caselor de
asigurări de sănătate județene și a municipiului București,
pot desfășura în afara programului normal de lucru, în
condițiile legii, activități profesionale, potrivit calificării pe
care o dețin exclusiv în unități sanitare sau farmaceutice
private.
(2) Farmaciștilor prevăzuți la alin. (1) li se aplică în mod
corespunzător prevederile art. 35 alin. (1) și (3) din Legea
nr. 53/2003 — Codul muncii, cu modificările și completările
ulterioare.
Art. 641. — La data intrării în vigoare a prezentului titlu,
se abrogă Legea nr. 305/2004 privind exercitarea profesiei
de farmacist, precum și organizarea și funcționarea
Colegiului Farmaciștilor din România, publicată în Monitorul
Oficial al României, Partea I, nr. 578 din 30 iunie 2004.
´
Prezentul titlu transpune integral prevederile referitoare
la exercițiul profesiei de farmacist, cuprinse în următoarele
acte normative ale Uniunii Europene:
a) art. 11 al Regulamentului Consiliului nr. 1.612/68/CEE
din 15 octombrie 1968 privind libera circulație a lucrătorilor
în interiorul Comunității Europene, publicat în Jurnalul
Oficial al Comunităților Europene (JOCE) nr. L 257 din
19 octombrie 1968;
b) Directiva Consiliului nr. 85/432/CEE din 16 septembrie
1985 pentru coordonarea dispozițiilor legislative,
regulamentare și administrative privind anumite activități din
domeniul farmaceutic, cu modificările și completările
ulterioare, publicată în Jurnalul Oficial al Comunităților
Europene (JOCE) nr. L 253 din 24 septembrie 1985, p. 34;
c) Directiva Consiliului nr. 85/433/CEE din 16
septembrie 1985 privind recunoașterea reciprocă a
diplomelor, certificatelor și a altor titluri de farmacist,
inclusiv măsuri pentru facilitarea exercitării efective a
dreptului de stabilire privind anumite activități în domeniul
farmaceutic, cu modificările și completările ulterioare,
publicată în Jurnalul Oficial al Comunităților Europene
(JOCE) nr. L 253 din 24 septembrie 1985, p. 37;
d) Directiva Consiliului 2003/109/CE din 25 noiembrie
2003 privind statutul cetățenilor din statele terțe care sunt
rezidenți pe termen lung, publicat în Jurnalul Oficial al
Comunităților Europene (JOCE) nr. L 16 din 23 ianuarie
2004;
e) art. 45, art. 50 alin. (1) și (4), art. 51, art. 52
alin. (1), art. 53, art. 54 și art. 56 alin. (1) și (2) din
Directiva Consiliului 2005/36/CE din 7 septembrie 2005
privind recunoașterea calificărilor profesionale, publicată în
Jurnalul Oficial al Comunităților Europene (JOCE) nr. L 255
din 30 septembrie 2005.

81

TITLUL XV
Răspunderea civilă a personalului medical
și a furnizorului de produse și servicii medicale,
sanitare și farmaceutice
CAPITOLUL I
Răspunderea civilă a personalului medical
Art. 642. — (1) În sensul prezentului titlu, următorii
termeni se definesc astfel:
a) personalul medical este medicul, medicul dentist,
farmacistul, asistentul medical și moașa care acordă servicii
medicale;
b) malpraxisul este eroarea profesională săvârșită în
exercitarea actului medical sau medico-farmaceutic,
generatoare de prejudicii asupra pacientului, implicând
răspunderea civilă a personalului medical și a furnizorului
de produse și servicii medicale, sanitare și farmaceutice.
(2) Personalul medical răspunde civil pentru prejudiciile
produse din eroare, care includ și neglijența, imprudența
sau cunoștințe medicale insuficiente în exercitarea
profesiunii, prin acte individuale în cadrul procedurilor de
prevenție, diagnostic sau tratament.
(3) Personalul medical răspunde civil și pentru
prejudiciile ce decurg din nerespectarea reglementărilor
prezentului titlu privind confidențialitatea, consimțământul
informat și obligativitatea acordării asistenței medicale.
(4) Personalul medical răspunde civil pentru prejudiciile
produse în exercitarea profesiei și atunci când își
depășește limitele competenței, cu excepția cazurilor de
urgență în care nu este disponibil personal medical ce are
competența necesară.
(5) Răspunderea civilă reglementată prin prezenta lege
nu înlătură angajarea răspunderii penale, dacă fapta care a
cauzat prejudiciul constituie infracțiune conform legii.
Art. 643. — (1) Toate persoanele implicate în actul
medical vor răspunde proporțional cu gradul de vinovăție al
fiecăruia.
(2) Personalul medical nu este răspunzător pentru
daunele și prejudiciile produse în exercitarea profesiunii:
a) când acestea se datorează condițiilor de lucru, dotării
insuficiente cu echipament de diagnostic și tratament,
infecțiilor nosocomiale, efectelor adverse, complicațiilor și
riscurilor în general acceptate ale metodelor de investigație
și tratament, viciilor ascunse ale materialelor sanitare,
echipamentelor și dispozitivelor medicale, substanțelor
medicale și sanitare folosite;
b) când acționează cu bună-credință în situații de
urgență, cu respectarea competenței acordate.
CAPITOLUL II
Răspunderea civilă a furnizorilor de servicii medicale,
materiale sanitare, aparatură, dispozitive medicale
și medicamente
Art. 644. — (1) Unitățile sanitare publice sau private, în
calitate de furnizori de servicii medicale, răspund civil,
potrivit dreptului comun, pentru prejudiciile produse în
activitatea de prevenție, diagnostic sau tratament, în
situația în care acestea sunt consecința:
a) infecțiilor nosocomiale, cu excepția cazului când se
dovedește o cauză externă ce nu a putut fi controlată de
către instituție;
b) defectelor cunoscute ale dispozitivelor și aparaturii
medicale folosite în mod abuziv, fără a fi reparate;
c) folosirii materialelor sanitare, dispozitivelor medicale,
substanțelor medicamentoase și sanitare, după expirarea
perioadei de garanție sau a termenului de valabilitate a
acestora, după caz;

82

MONITORUL OFICIAL AL ROMÂNIEI, PARTEA I, Nr. 372/28.IV.2006

d) acceptării de echipamente și dispozitive medicale,
materiale sanitare, substanțe medicamentoase și sanitare
de la furnizori, fără asigurarea prevăzută de lege, precum
și subcontractarea de servicii medicale sau nemedicale de
la furnizori fără asigurare de răspundere civilă în domeniul
medical.
(2) Unitățile prevăzute la alin. (1) răspund în condițiile
legii civile pentru prejudiciile produse de personalul medical
angajat, în solidar cu acesta.
Art. 645. — Unitățile sanitare publice sau private,
furnizoare de servicii medicale, răspund civil și pentru
prejudiciile cauzate, în mod direct sau indirect, pacienților,
generate de nerespectarea reglementărilor interne ale
unității sanitare.
Art. 646. — Unitățile sanitare publice sau private,
furnizoare de servicii medicale, și producătorii de
echipamente și dispozitive medicale, substanțe
medicamentoase și materiale sanitare răspund potrivit legii
civile pentru prejudiciile produse pacienților în activitatea de
prevenție, diagnostic și tratament, generate în mod direct
sau indirect de viciile ascunse ale echipamentelor și
dispozitivelor medicale, substanțelor medicamentoase și
materiale sanitare, în perioada de garanție/valabilitate,
conform legislației în vigoare.
Art. 647. — Prevederile art. 646 se aplică în mod
corespunzător și furnizorilor de servicii medicale sau
nemedicale, subcontractate de către unitățile sanitare
publice sau private furnizoare de servicii medicale, în cazul
prejudiciilor aduse pacienților în mod direct sau indirect, ca
urmare a serviciilor prestate.
Art. 648. — Furnizorii de utilități către unitățile sanitare
publice sau private furnizoare de servicii medicale răspund
civil pentru prejudiciile cauzate pacienților, generate de
furnizarea necorespunzătoare a utilităților.
CAPITOLUL III
Acordul pacientului informat
Art. 649. — (1) Pentru a fi supus la metode de
prevenție, diagnostic și tratament, cu potențial de risc
pentru pacient, după explicarea lor de către medic, medic
dentist, asistent medical/moașă, conform prevederilor
alin. (2) și (3), pacientului i se solicită acordul scris.
(2) În obținerea acordului scris al pacientului, medicul,
medicul dentist, asistentul medical/moașa sunt datori să
prezinte pacientului informații la un nivel științific rezonabil
pentru puterea de înțelegere a acestuia.
(3) Informațiile trebuie să conțină: diagnosticul, natura și
scopul tratamentului, riscurile și consecințele tratamentului
propus, alternativele viabile de tratament, riscurile și
consecințele lor, prognosticul bolii fără aplicarea
tratamentului.
Art. 650. — Vârsta legală pentru exprimarea
consimțământului informat este de 18 ani. Minorii își pot
exprima consimțământul în absența părinților sau
reprezentantului legal, în următoarele cazuri:
a) situații de urgență, când părinții sau reprezentantul
legal nu pot fi contactați, iar minorul are discernământul
necesar pentru a înțelege situația medicală în care se află;
b) situații medicale legate de diagnosticul și/sau
tratamentul problemelor sexuale și reproductive, la
solicitarea expresă a minorului în vârstă de peste 16 ani.
Art. 651. — (1) Medicul curant, asistentul
medical/moașa răspund atunci când nu obțin
consimțământul informat al pacientului sau al
reprezentanților legali ai acestuia, cu excepția cazurilor în
care pacientul este lipsit de discernământ, iar

reprezentantul legal sau ruda cea mai apropiată nu poate fi
contactat, datorită situației de urgență.
(2) Atunci când reprezentantul legal sau ruda cea mai
apropiată nu poate fi contactat, medicul, asistentul
medical/moașa pot solicita autorizarea efectuării actului
medical autorității tutelare sau pot acționa fără acordul
acesteia în situații de urgență, când intervalul de timp până
la exprimarea acordului ar pune în pericol, în mod
ireversibil, sănătatea și viața pacientului.
CAPITOLUL IV
Obligativitatea asigurării asistenței medicale
Art. 652. — (1) Medicul, medicul dentist, asistentul
medical/moașa au obligația de a acorda asistență
medicală/îngrijiri de sănătate unei persoane doar dacă au
acceptat-o în prealabil ca pacient, criteriile de acceptare
urmând a fi stabilite prin normele metodologice de aplicare
a prezentei legi.
(2) Medicul, medicul dentist, asistentul medical/moașa
nu pot refuza să acorde asistență medicală/îngrijiri de
sănătate pe criterii etnice, religioase și orientare sexuală
sau pe alte criterii de discriminare interzise prin lege.
(3) Medicul, medicul dentist, asistentul medical/moașa
au obligația de a accepta pacientul în situații de urgență,
când lipsa asistenței medicale poate pune în pericol, în
mod grav și ireversibil, sănătatea sau viața pacientului.
Art. 653. — (1) Atunci când medicul, medicul dentist,
asistentul medical/moașa au acceptat pacientul, relația
poate fi întreruptă:
a) odată cu vindecarea bolii;
b) de către pacient;
c) de către medic, în următoarele situații:
(i) atunci când pacientul este trimis altui medic,
furnizând toate datele medicale obținute, care
justifică asistența altui medic cu competențe
sporite;
(ii) pacientul manifestă o atitudine ostilă și/sau
ireverențioasă față de medic.
(2) Medicul va notifica pacientului, în situația prevăzută
la alin. (1) lit. c) pct. (ii), dorința terminării relației, înainte
cu minimum 5 zile, pentru ca acesta să găsească o
alternativă, doar în măsura în care acest fapt nu pune în
pericol starea sănătății pacientului.
Art. 654. — (1) Medicul, asistentul medical/moașa,
angajați ai unei instituții furnizoare de servicii medicale, au
obligația acordării asistenței medicale/îngrijirilor de sănătate
pacientului care are dreptul de a primi îngrijiri medicale/de
sănătate în cadrul instituției, potrivit reglementărilor legale.
(2) Medicul poate refuza asigurarea asistenței medicale
în situațiile menționate la art. 653 alin. (1) lit. c).
Art. 655. — (1) În acordarea asistenței medicale/
îngrijirilor de sănătate, personalul medical are obligația
aplicării standardelor terapeutice, stabilite prin ghiduri de
practică în specialitatea respectivă, aprobate la nivel
național, sau, în lipsa acestora, standardelor recunoscute
de comunitatea medicală a specialității respective.
(2) Colegiul Medicilor din România va elabora și va
supune spre aprobare Ministerului Sănătății Publice
standardele terapeutice, stabilite prin ghiduri de practică la
nivel național, până la intrarea în vigoare a prezentului titlu.
CAPITOLUL V
Asigurarea obligatorie de răspundere civilă profesională
pentru medici, farmaciști și alte persoane din domeniul
asistenței medicale
Art. 656. — (1) Personalul medical definit la art. 642
alin. (1) lit. a) care acordă asistență medicală, în sistemul

MONITORUL OFICIAL AL ROMÂNIEI, PARTEA I, Nr. 372/28.IV.2006
public și/sau în cel privat, într-o locație cu destinație
specială pentru asistență medicală, precum și atunci când
aceasta se acordă în afara acestei locații, ca urmare a
unei cereri exprese din partea persoanei sau a persoanelor
care necesită această asistență ori a unui terț care solicită
această asistență pentru o persoană sau mai multe
persoane care, din motive independente de voința lor, nu
pot apela ele însele la această asistență, va încheia o
asigurare de malpraxis pentru cazurile de răspundere civilă
profesională pentru prejudicii cauzate prin actul medical.
(2) O copie după asigurare va fi prezentată înainte de
încheierea contractului de muncă, fiind o condiție
obligatorie pentru angajare.
Art. 657. — (1) Asigurătorul acordă despăgubiri pentru
prejudiciile de care asigurații răspund, în baza legii, față de
terțe persoane care se constată că au fost supuse unui
act de malpraxis medical, precum și pentru cheltuielile de
judecată ale persoanei prejudiciate prin actul medical.
(2) Despăgubirile se acordă indiferent de locul în care a
fost acordată asistență medicală.
(3) Asigurarea obligatorie face parte din categoria B
clasa 13 de asigurări de răspundere civilă și va cuprinde
toate tipurile de tratamente medicale ce se efectuează în
specialitatea și competența profesională a asiguratului și în
gama de servicii medicale oferite de unitățile de profil.
Art. 658. — (1) Despăgubirile se acordă pentru sumele
pe care asiguratul este obligat să le plătească cu titlu de
dezdăunare și cheltuieli de judecată persoanei sau
persoanelor păgubite prin aplicarea unei asistențe medicale
neadecvate, care poate avea drept efect inclusiv vătămarea
corporală ori decesul.
(2) În caz de deces, despăgubirile se acordă
succesorilor în drepturi ai pacientului care au solicitat
acestea.
(3) Despăgubirile se acordă și atunci când asistența
medicală nu s-a acordat, deși starea persoanei sau
persoanelor care au solicitat sau pentru care s-a solicitat
asistența medicală impunea această intervenție.
(4) Despăgubirile vor include și eventualele cheltuieli
ocazionate de un proces în care asiguratul este obligat la
plata acestora; cheltuielile de judecată sunt incluse în limita
răspunderii stabilită prin polița de asigurare.
Art. 659. — Despăgubirile se plătesc și atunci când
persoanele vătămate sau decedate nu au domiciliul sau
reședința în România, cu excepția cetățenilor din Statele
Unite ale Americii, Canada și Australia.
Art. 660. — (1) În cazul în care pentru același asigurat
există mai multe asigurări valabile, despăgubirea se
suportă în mod proporțional cu suma asigurată de fiecare
asigurător.
(2) Asiguratul are obligația de a informa asigurătorul
despre încheierea unor astfel de asigurări cu alți
asigurători, atât la încheierea poliției, cât și pe parcursul
executării acesteia.
Art. 661. — (1) Limitele maxime ale despăgubirilor de
asigurare se stabilesc de către CNAS, după consultarea
asociațiilor profesionale din domeniul asigurărilor și CMR,
CFR, CMDR, OAMMR și OBBC.
(2) Nivelul primelor, termenele de plată și celelalte
elemente privind acest tip de asigurări se stabilesc prin
negociere între asigurați și asigurători.
Art. 662. — (1) Despăgubirile se pot stabili pe cale
amiabilă, în cazurile în care rezultă cu certitudine
răspunderea civilă a asiguratului.
(2) În cazul în care părțile — asigurat, asigurător și
persoana prejudiciată — cad de acord sau nu, este certă
culpa asiguratului, despăgubirile se vor plăti numai în baza
hotărârii definitive a instanței judecătorești competente.

83

Art. 663. — Despăgubirile se plătesc de către asigurător
nemijlocit persoanelor fizice, în măsura în care acestea nu
au fost despăgubite de asigurat.
Art. 664. — Despăgubirile pot fi solicitate și se plătesc
și către persoanele care nu au plătit contribuția datorată la
sistemul public de sănătate.
Art. 665. — (1) Drepturile persoanelor vătămate sau
decedate prin aplicarea unei asistențe medicale neadecvate
se pot exercita împotriva celor implicați direct sau indirect
în asistența medicală.
(2) Aceste drepturi se pot exercita și împotriva
persoanelor juridice care furnizează echipamente,
instrumental medical și medicamente care sunt folosite în
limitele instrucțiunilor de folosire sau prescripțiilor în
asistență medicală calificată, conform obligației acestora,
asumată prin contractele de furnizare a acestora.
Art. 666. — (1) Despăgubirile nu se recuperează de la
persoana răspunzătoare de producerea pagubei când
asistența medicală s-a făcut în interesul părții vătămate sau
a decedatului, în lipsa unei investigații complete ori a
necunoașterii datelor anamnezice ale acestuia, datorită
situației de urgență, iar partea vătămată sau decedatul nu
a fost capabil, datorită circumstanțelor, să coopereze când
i s-a acordat asistență.
(2) Recuperarea prejudiciilor de la persoana
răspunzătoare de producerea pagubei se poate realiza în
următoarele cazuri:
a) vătămarea sau decesul este urmare a încălcării
intenționate a standardelor de asistență medicală;
b) vătămarea sau decesul se datorează unor vicii
ascunse ale echipamentului sau a instrumentarului medical
sau a unor efecte secundare necunoscute ale
medicamentelor administrate;
c) atunci când vătămarea sau decesul se datorează atât
persoanei responsabile, cât și unor deficiențe administrative
de care se face vinovată unitatea medicală în care s-a
acordat asistență medicală sau ca urmare a neacordării
tratamentului adecvat stabilit prin standarde medicale
recunoscute sau alte acte normative în vigoare, persoana
îndreptățită poate să recupereze sumele plătite drept
despăgubiri de la cei vinovați, alții decât persoana
responsabilă, proporțional cu partea de vină ce revine
acestora;
d) asistența medicală a părții vătămate sau a
decedatului s-a făcut fără consimțământul acestuia, dar în
alte împrejurări decât cele prevăzute la alin. (1).
Art. 667. — Asigurații sau reprezentanții acestora sunt
obligați să înștiințeze în scris asigurătorul sau, dacă este
cazul, asigurătorii despre existența unei acțiuni în
despăgubire, în termen de 3 zile lucrătoare de la data la
care au luat la cunoștință despre această acțiune.
CAPITOLUL VI
Procedura de stabilire a cazurilor de răspundere civilă
profesională pentru medici, farmaciști și alte persoane
din domeniul asistenței medicale
Art. 668. — (1) La nivelul autorităților de sănătate
publică județene și a municipiului București se constituie
Comisia de monitorizare și competență profesională pentru
cazurile de malpraxis, numită în continuare Comisia.
(2) Comisia are în componență reprezentanți ai
autorităților de sănătate publică județene și, respectiv, ai
municipiului București, casei județene de asigurări de
sănătate, colegiului județean al medicilor, colegiului județean
al medicilor dentiști, colegiului județean al farmaciștilor,
ordinului județean al asistenților și moașelor din România,
un expert medico-legal, sub conducerea unui director

84

MONITORUL OFICIAL AL ROMÂNIEI, PARTEA I, Nr. 372/28.IV.2006

adjunct al autorității de sănătate publică județene, respectiv
a municipiului București.
(3) Regulamentul de organizare și funcționare a
Comisiei se elaborează de Ministerul Sănătății Publice, se
aprobă prin ordin al ministrului sănătății publice și se
publică în Monitorul Oficial al României, Partea I.
Art. 669. — (1) Ministerul Sănătății Publice aprobă, la
propunerea Colegiului Medicilor din România, pentru fiecare
județ și municipiul București, o listă națională de experți
medicali, în fiecare specialitate, care vor fi consultați
conform regulamentului de organizare și funcționare a
Comisiei.
(2) Pe lista de experți se poate înscrie orice medic,
medic dentist, farmacist, asistent medical/moașă cu o
vechime de cel puțin 8 ani în specialitate, cu avizul
Colegiului Medicilor din România, Colegiului Medicilor
Dentiști, Colegiului Farmaciștilor și, respectiv, al Ordinului
Asistenților Medicali și Moașelor din România.
(3) Modalitatea de remunerare a experților medicali din
lista națională se stabilește prin ordin al ministrului sănătății
publice.
(4) Onorariile pentru serviciile prestate de către experții
medicali, desemnați potrivit art. 671, se stabilesc în raport
cu complexitatea cazului expertizat, sunt aprobate prin
ordin al ministrului sănătății publice și vor fi suportate de
partea interesată.
Art. 670. — Comisia poate fi sesizată de:
a) persoana sau, după caz, reprezentantul legal al
acesteia, care se consideră victima unui act de malpraxis
săvârșit în exercitarea unei activități de prevenție,
diagnostic și tratament;
b) succesorii persoanei decedate ca urmare a unui act
de malpraxis imputabil unei activități de prevenție,
diagnostic și tratament.
Art. 671. — (1) Comisia desemnează, prin tragere la
sorți, din lista județeană a experților un grup de experți
sau un expert, în funcție de complexitatea cazului,
însărcinat cu efectuarea unui raport asupra cazului.
(2) Experții prevăzuți la alin. (1) au acces la toate
documentele medicale aferente cazului, a căror cercetare o
consideră necesară, și au dreptul de a audia și înregistra
depozițiile tuturor persoanelor implicate.
(3) Experții întocmesc în termen de 30 de zile un raport
asupra cazului pe care îl înaintează Comisiei. Comisia
adoptă o decizie asupra cazului, în maximum 3 luni de la
data sesizării.
(4) Fiecare parte interesată are dreptul să primească o
copie a raportului experților și a documentelor medicale
care au stat la baza acestuia.
Art. 672. — Comisia stabilește, prin decizie, dacă în
cauză a fost sau nu o situație de malpraxis. Decizia se
comunică tuturor persoanelor implicate, inclusiv
asiguratorului, în termen de 5 zile calendaristice.
Art. 673. — (1) În cazul în care asiguratorul sau oricare
dintre părțile implicate nu este de acord cu decizia
Comisiei, o poate contesta la instanța de judecată
competentă, în termen de 15 zile de la data comunicării
deciziei.
(2) Procedura stabilirii cazurilor de malpraxis nu
împiedică liberul acces la justiție potrivit dreptului comun.
Art. 674. — (1) Întreaga procedură de stabilire a
cazurilor de malpraxis, până în momentul sesizării instanței,
este confidențială.
(2) Încălcarea confidențialității de către persoana care a
făcut sesizarea duce la pierderea dreptului de a beneficia
de procedura de conciliere.
(3) Încălcarea confidențialității de către membrii Comisiei
sau experții desemnați de aceasta atrage sancțiuni

profesionale și administrative, conform regulamentelor
aprobate.
CAPITOLUL VII
Dispoziții finale
Art. 675. — (1) Comisia întocmește un raport anual
detaliat pe care îl prezintă Ministerului Sănătății Publice.
(2) Pe baza datelor astfel obținute, Ministerul Sănătății
Publice elaborează un raport anual național asupra
malpraxisului medical, pe care îl prezintă Parlamentului,
Guvernului și opiniei publice.
Art. 676. — Instanța competentă să soluționeze litigiile
prevăzute în prezenta lege este judecătoria în a cărei
circumscripție teritorială a avut loc actul de malpraxis
reclamat.
Art. 677. — Actele de malpraxis în cadrul activității
medicale de prevenție, diagnostic și tratament se prescriu
în termen de 3 ani de la producerea prejudiciului, cu
excepția faptelor ce reprezintă infracțiuni.
Art. 678. — (1) Omisiunea încheierii asigurării de
malpraxis medical sau asigurarea sub limita legală de către
persoanele fizice și juridice prevăzute de prezenta lege
constituie abatere disciplinară și se sancționează cu
suspendarea dreptului de practică sau, după caz,
suspendarea autorizației de funcționare.
(2) Această sancțiune nu se aplică dacă asiguratul se
conformează în termen de 30 de zile obligației legale.
Art. 679. — Prevederile prezentului titlu nu se aplică
activității de cercetare biomedicală.
Art. 680. — În termen de 60 de zile de la intrarea în
vigoare a prezentului titlu, Ministerul Sănătății Publice și
Comisia de Supraveghere a Asigurărilor vor elabora
împreună, prin ordin comun sau separat, după caz,
normele metodologice de aplicare a acestuia.
Art. 681. — La data intrării în vigoare a prezentului titlu
orice dispoziție contrară se abrogă.

TITLUL XVI
Înființarea, organizarea și funcționarea
Școlii Naționale de Sănătate Publică
și Management Sanitar
Art. 682. — Se înființează Școala Națională de
Sănătate Publică și Management Sanitar, denumită în
continuare SNSPMS, instituție publică, persoană juridică
română cu sediul în municipiul București, Str. Vaselor
nr. 31, sectorul 2, coordonată de Ministerul Sănătății
Publice, prin reorganizarea Institutului Național de
Cercetare-Dezvoltare în Sănătate București, care se
desființează.
Art. 683. — (1) SNSPMS are următoarele obiecte de
activitate:
a) organizarea și desfășurarea de cursuri în domeniul
administrației și managementului sanitar, pentru pregătirea
și perfecționarea personalului cu studii superioare, precum
și a celui cu studii medii și postliceale cu precădere din
domeniul sanitar;
b) desfășurarea de activități de cercetare-dezvoltare în
domeniul sănătății publice și private și al managementului
în sănătate;
c) acordarea asistenței tehnice în domeniul sănătății
publice și private și al managementului serviciilor de
sănătate;
d) alte activități specifice din domeniul sănătății publice
și managementului sanitar, precum promovarea sănătății,
efectuarea de studii și aplicații pentru evaluarea și
eficientizarea performanțelor sistemului de sănătate sau alte

MONITORUL OFICIAL AL ROMÂNIEI, PARTEA I, Nr. 372/28.IV.2006
documentări, analize și proiecte pentru sprijinirea procesului
de reformă în contextul integrării europene.
(2) SNSPMS va organiza și va desfășura cursuri de
atestat, cursuri de scurtă durată și alte tipuri de cursuri
specifice în domeniul managementului sanitar, cu precădere
pentru personalul ce lucrează în domeniul sanitar, inclusiv
în administrația publică sanitară, având dreptul de a elibera
certificate de absolvire și diplome, fiind responsabil național
pentru atestatele de pregătire complementară în
managementul serviciilor de sănătate, economie sanitară și
management financiar și în managementul cabinetului
medical și promovarea sănătății.
(3) SNSPMS va organiza și va desfășura cursuri
universitare de masterat, inclusiv în parteneriat cu instituții
de profil naționale și internaționale, cu respectarea
prevederilor legale în vigoare.
(4) SNSPMS este instituție specializată care asigură
formarea și perfecționarea funcționarilor publici din sistemul
sanitar și al asigurărilor de sănătate, conform obligației
prevăzute în legislația aplicabilă funcționarilor publici, fiind
abilitată și recunoscută în acest sens.
(5) Certificatele și diplomele eliberate de SNSPMS sunt
recunoscute de Ministerul Sănătății Publice și Ministerul
Educației și Cercetării și sunt opozabile terților.
(6) Eliberarea certificatelor și diplomelor se va realiza în
baza unui ordin comun al ministrului sănătății publice și al
ministrului educației și cercetării.
(7) Organizarea și desfășurarea programelor de
pregătire teoretică și practică prevăzute la alin. (1) lit. a) și
alin. (2) și eliberarea certificatelor și diplomelor se vor face
cu respectarea prevederilor legale în vigoare.
(8) Consiliul de administrație al SNSPMS poate aproba
intrarea în consorții universitare, potrivit legii.
Art. 684. — (1) Conducerea SNSPMS este asigurată de
Consiliul de administrație, care are în componență șapte
membri: doi reprezentanți ai Ministerului Sănătății Publice,
doi reprezentanți ai Ministerului Educației și Cercetării, doi
reprezentanți ai Casei Naționale de Asigurări de Sănătate
și directorul general.
(2) Președintele Consiliului de administrație este ales
prin vot secret de către membrii Consiliului de
administrație.
(3) Membrii Consiliului de administrație al SNSPMS sunt
numiți prin ordin comun al ministrului sănătății publice,
ministrului educației și cercetării și al președintelui Casei
Naționale de Asigurări de Sănătate pentru un mandat de
trei ani; mandatul încetează prin revocarea celor care i-au
numit, expirare a mandatului, demisie, deces.
(4) Pentru activitatea desfășurată în calitate de membri
ai Consiliului de administrație, aceștia au dreptul la o
indemnizație lunară, stabilită de Consiliul de administrație,
care nu poate fi mai mare de 20% din salariul de bază al
directorului general al SNSPMS.
(5) Directorul general este numit prin ordin comun al
ministrului sănătății publice, ministrului educației și cercetării
și al președintelui Casei Naționale de Asigurări de
Sănătate pentru o perioadă de trei ani, prin concurs
organizat de Consiliul de administrație, potrivit condițiilor
stabilite în regulamentul de organizare și funcționare.
(6) Conducerea executivă a SNSPMS este asigurată de
directorul general, care este ordonator de credite și
membru în Consiliul de administrație.
(7) Salariul de bază al directorului general se stabilește
prin ordin al ministrului sănătății publice, potrivit
reglementărilor legale.
Art. 685. — În structura SNSPMS va funcționa un
Consiliu științific și pedagogic care coordonează activitățile
de învățământ și cercetare-dezvoltare desfășurate de

85

SNSPMS. Președintele Consiliului științific și pedagogic
este unul dintre reprezentanții Ministerului Educației și
Cercetării din Consiliul de administrație. Numărul membrilor
și condițiile necesare pentru a face parte din Consiliul
științific și pedagogic vor fi prevăzute în statutul aprobat de
Consiliul de administrație, care va aproba și componența
nominală a Consiliului științific și pedagogic.
Art. 686. — Regulamentul de organizare și funcționare,
statutul, organigrama, statul de funcții și structura de
personal ale SNSPMS vor fi aprobate prin ordin comun al
ministrului sănătății publice, ministrului educației și cercetării
și al președintelui Casei Naționale de Asigurări de
Sănătate, la propunerea Consiliului de administrație al
SNSPMS, în 60 de zile de la data intrării în vigoare a
prezentului titlu.
Art. 687. — SNSPMS are următoarele principale
structuri funcționale:
a) Centrul de formare postuniversitară în domeniul
sănătății publice, administrației și managementului serviciilor
de sănătate;
b) Centrul de management al serviciilor de sănătate;
c) Centrul de cercetare și evaluare a serviciilor de
sănătate;
d) Centrul național de promovare a sănătății;
e) Departamentul de sănătate publică și management al
serviciilor de sănătate pentru persoane cu studii medii și
postliceale din domeniul sănătății publice și private.
Art. 688. — (1) SNSPMS are normate zece posturi de
personal didactic sau cu grad științific echivalent, pentru
primii doi ani de la intrarea în vigoare a prezentului titlu,
iar ulterior, în funcție de necesități, numărul acestor posturi
se va stabili cu aprobarea Ministerului Educației și
Cercetării. Posturile de personal didactic vor fi ocupate
conform legislației în vigoare. Personalul Institutului Național
de Cercetare-Dezvoltare în Sănătate este preluat de
SNSPMS cu toate drepturile salariale avute la data intrării
în vigoare a prezentului titlu.
(2) Pentru nevoile de formare interdisciplinare se va
putea recurge la resurse umane existente în cadrul
instituțiilor universitare și organizațiilor interne și
internaționale cu activitate în domeniu.
(3) Salariile individuale ale personalului se stabilesc prin
negociere, conform contractului colectiv de muncă, în baza
Legii nr. 53/2003 — Codul muncii, cu modificările și
completările ulterioare, și a celorlalte prevederi legale în
vigoare, în limita fondului total destinat plății salariilor
prevăzut în bugetul de venituri și cheltuieli.
Art. 689. — Ministerul Sănătății Publice și Ministerul
Educației și Cercetării împreună cu ministerele de profil vor
lua măsurile corespunzătoare pentru asigurarea sediilor și
a bazei materiale necesare SNSPMS.
Art. 690. — (1) Patrimoniul Institutului Național de
Cercetare-Dezvoltare în Sănătate București se transferă la
SNSPMS și se va prelua pe bază de protocol de predarepreluare, pe baza datelor din bilanțul contabil întocmit la
31 decembrie 2005, actualizat potrivit prevederilor legale, în
termen de 30 de zile de la data intrării în vigoare a
prezentului titlu.
(2) Imobilul compus din construcțiile, anexele și terenul
aferent, situate în municipiul București, Str. Vaselor nr. 31,
sectorul 2, în care a funcționat Institutul Național de
Cercetare-Dezvoltare în Sănătate București, trec în
administrarea SNSPMS.
(3) Activul și pasivul Institutului Național de CercetareDezvoltare în Sănătate București se preiau pe bază de
protocol de predare-preluare de către SNSPMS, în termen
de 30 de zile de la data intrării în vigoare a prezentului
titlu.

86

MONITORUL OFICIAL AL ROMÂNIEI, PARTEA I, Nr. 372/28.IV.2006

(4) SNSPMS preia toate drepturile și este ținută de
toate obligațiile Institutului Național de Cercetare-Dezvoltare
în Sănătate București, potrivit reglementărilor legale și
contractuale.
Art. 691. — (1) Înființarea SNSPMS ca instituție de
învățământ superior organizatoare de studii universitare de
masterat se va face cu respectarea prevederilor legale în
vigoare, inclusiv cu parcurgerea etapei de evaluare
academică și de acreditare.
(2) SNSPMS este autorizată provizoriu pe o perioadă
de 5 ani, perioadă în care se vor face demersurile
necesare acreditării, conform normelor Consiliului Național
de Evaluare Academică și Acreditare.
Art. 692. — (1) Finanțarea SNSPMS se realizează din
venituri proprii, precum și din donații, sponsorizări și din
alte surse, în condițiile legii.
(2) SNSPMS poate desfășura activități aferente
programelor naționale de sănătate, finanțate de la bugetul
Ministerului Sănătății Publice, și activități de analiză,
evaluare și monitorizare a serviciilor de sănătate decontate
din Fondul național unic de asigurări sociale de sănătate.
(3) Activitățile prevăzute la alin. (2) se realizează prin
negociere directă, pe bază de contracte încheiate cu
Ministerul Sănătății Publice și, respectiv, cu Casa Națională
de Asigurări de Sănătate.
Art. 693. — Pe data intrării în vigoare a prezentului titlu
se abrogă Hotărârea Guvernului nr. 1.329/2002 privind
înființarea, organizarea și funcționarea Institutului Național
de Cercetare-Dezvoltare în Sănătate București, publicată în
Monitorul Oficial al României, Partea I, nr. 876 din
4 decembrie 2002.
Art. 694. — Orice alte dispoziții contrare prezentului titlu
se abrogă.

TITLUL XVII
Medicamentul
CAPITOLUL I
Delimitări conceptuale
Art. 695. — În înțelesul prezentului titlu, termenii și
noțiunile folosite au următoarele semnificații:
1. medicament :
a) orice substanță sau combinație de substanțe
prezentată ca având proprietăți pentru tratarea sau
prevenirea bolilor la om; sau
b) orice substanță sau combinație de substanțe care
poate fi folosită sau administrată la om, fie pentru
restabilirea, corectarea sau modificarea funcțiilor fiziologice
prin exercitarea unei acțiuni farmacologice, imunologice sau
metabolice, fie pentru stabilirea unui diagnostic medical;
2. substanță — orice materie, indiferent de origine, care
poate fi:
— umană, precum: sânge uman și produse derivate din
sângele uman;
— animală, precum: microorganisme, animale întregi,
părți de organe, secreții animale, toxine, extracte, produse
derivate din sânge;
— vegetală, precum: microorganisme, plante, părți de
plante, secreții vegetale, extracte;
— chimică, precum: elemente, substanțe chimice
naturale și produși chimici obținuți prin transformare
chimică sau sinteză;
3. medicament imunologic — orice medicament care
constă în vaccinuri, toxine, seruri sau produse alergene:
a) vaccinurile, toxinele sau serurile se referă în special la:

(i) agenți folosiți pentru producerea imunității active,
precum vaccinul holeric, BCG, vaccinul poliomielitic,
vaccinul variolic;
(ii) agenți folosiți pentru diagnosticarea stării de
imunitate, incluzând în special tuberculina și tuberculina
PPD, toxine folosite pentru testele Schick și Dick,
brucelina;
(iii) agenți folosiți pentru producerea imunității pasive,
precum antitoxina difterică, globulina antivariolică, globulina
antilimfocitică;
b) produsele alergene sunt medicamentele destinate
identificării sau inducerii unei modificări specifice și
dobândite a răspunsului imun la un agent alergizant;
4. medicament homeopat — orice medicament obținut
din substanțe numite sușe homeopate în acord cu un
procedeu de fabricație homeopat descris de Farmacopeea
Europeană sau, în abstanța acesteia, de farmacopeele
utilizate în prezent în România și în statele membre ale
Uniuniii Europene; un medicament homeopat poate conține
mai multe principii active;
5. medicament radiofarmaceutic — orice medicament
care, atunci când este gata de folosire, conține încorporați,
în scopuri medicale, unul sau mai mulți radionuclizi (izotopi
radioactivi);
6. generator de radionuclizi — orice sistem care
încorporează un radionuclid-părinte fixat, care servește la
producerea unui radionuclid-fiică obținut prin eluție sau prin
orice altă metodă și care este folosit într-un medicament
radiofarmaceutic;
7. kit (trusă) — orice preparat care urmează să fie
reconstituit sau combinat cu radionuclizi în medicamentul
radiofarmaceutic final, în mod obișnuit înaintea administrării
lui;
8. precursor radionuclidic — orice alt radionuclid produs
pentru radiomarcarea altei substanțe înaintea administrării;
9. medicament derivat din sânge uman sau plasmă
umană — medicament pe bază de constituenți din sânge,
preparați industrial de unități publice sau private; asemenea
medicamente includ în special albumină, factori de
coagulare și imunoglobuline de origine umană;
10. reacție adversă — un răspuns nociv și nedorit, care
apare la utilizarea unui medicament în doze, întrebuințat în
mod normal la om pentru profilaxia, diagnosticarea sau
tratamentul bolii ori pentru restabilirea, corectarea sau
modificarea unor funcții fiziologice;
11. reacție adversă gravă — o reacție adversă care
cauzează moartea, pune în pericol viața, necesită
spitalizarea sau prelungirea spitalizării, provoacă un
handicap ori o incapacitate durabilă sau importantă ori
provoacă anomalii/malformații congenitale;
12. reacție adversă neașteptată — o reacție adversă a
cărei natură, severitate sau evoluție nu corespunde
informațiilor din rezumatul caracteristicilor produsului;
13. rapoarte periodice actualizate referitoare la siguranță
(RPAS) — rapoartele periodice conținând informațiile
înregistrate conform art. 816;
14. studiu de siguranță postautorizare — un studiu
farmaco-epidemiologic sau un studiu clinic realizat în
concordanță cu prevederile autorizației de punere pe piață,
desfășurat în scopul identificării sau cuantificării unui risc
din punctul de vedere al siguranței pentru un medicament
autorizat;
15. abuz de medicamente — utilizarea intenționată
excesivă, permanentă sau sporadică, a medicamentelor,
care este însoțită de efecte nocive la nivel fizic sau psihic;
16. distribuție angro a medicamentelor — totalitatea
activităților de procurare, deținere, livrare sau export de
medicamente, cu excepția activității de eliberare a acestora
către public; asemenea activități sunt efectuate de fabricanți

MONITORUL OFICIAL AL ROMÂNIEI, PARTEA I, Nr. 372/28.IV.2006
ori depozitele lor, importatori și alți distribuitori angro sau
de farmaciști ori alte persoane autorizate să furnizeze
medicamente către public în România;
17. obligație de serviciu public — obligația distribuitorilor
angro de a asigura permanent o gamă adecvată de
medicamente care să răspundă necesităților unui spațiu
geografic determinat și de a livra pe întreg spațiul respectiv
cantitățile solicitate în cel mai scurt termen de la primirea
comenzii;
18. reprezentant al deținătorului autorizației de punere pe
piață — persoana cunoscută în mod obișnuit sub
denumirea de reprezentant local, desemnată de către
deținătorul autorizației de punere pe piață să îl reprezinte
în România;
19. prescripție medicală — orice prescripție de
medicamente emisă de o persoană calificată în acest sens;
20. denumirea medicamentului — denumirea atribuită
unui medicament, ce poate să fie o denumire inventată
care să nu conducă la confuzii cu denumirea comună ori
cu o denumire comună sau științifică, însoțită de marca ori
numele deținătorului autorizației de punere pe piață;
21. denumire comună — denumirea comună internațională
recomandată de către Organizația Mondială a Sănătății
(OMS) sau, dacă o astfel de denumire nu există,
denumirea comună uzuală;
22. concentrația medicamentului — conținutul în
substanțe active, exprimat în cantitate pe unitatea dozată,
pe unitatea de volum sau de greutate, în funcție de forma
farmaceutică;
23. ambalaj primar — recipientul sau orice altă formă de
ambalaj aflată în contact direct cu medicamentul;
24. ambalaj secundar — ambalajul în care este introdus
ambalajul primar;
25. etichetare — informațiile de pe ambalajul primar sau
secundar;
26. prospect — document cuprinzând informațiile pentru
utilizator, care însoțește medicamentul;
27. autoritate competentă — Agenția Națională a
Medicamentului (ANM), înființată prin Ordonanța Guvernului
nr. 125/1998 privind înființarea, organizarea și funcționarea
Agenției Naționale a Medicamentului, aprobată cu modificări
și completări prin Legea nr. 594/2002, cu modificările și
completările ulterioare;
28. riscuri legate de utilizarea medicamentului :
— orice risc pentru sănătatea pacientului sau pentru
sănătatea publică, legat de calitatea, siguranța ori
eficacitatea medicamentului;
— orice risc de efecte indezirabile asupra mediului;
29. raport risc - beneficiu — o evaluare a efectelor
terapeutice pozitive ale medicamentului, comparativ cu
riscurile definite la pct. 28 prima liniuță;
30. medicament din plante medicinale cu utilizare
tradițională — orice medicament din plante care
îndeplinește condițiile prevăzute la art. 714 alin (1);
31. medicament din plante — orice medicament
conținând ca substanțe active exclusiv una sau mai multe
substanțe vegetale sau preparate din plante ori o
combinație între una sau mai multe astfel de substanțe
vegetale ori preparate din plante;
32. substanțe vegetale — plante, părți din plante, alge,
fungi, licheni întregi, fragmentați sau tăiați, într-o formă
neprocesată, de obicei uscați, dar uneori proaspeți; anumite
exudate ce nu au fost supuse unui tratament specific sunt,
de asemenea, considerate a fi substanțe vegetale;
substanțele vegetale sunt definite precis prin partea din
plantă care este utilizată și prin denumirea botanică în
sistemul binominal (gen, specie, varietate și autor);

87

33. preparate din plante — preparate obținute prin
supunerea substanțelor din plante la tratamente precum
extracția, distilarea, presarea, fracționarea, purificarea,
concentrarea sau fermentarea; acestea includ substanțe din
plante concasate sau pulverizate, tincturi, extracte, uleiuri
esențiale, sucuri obținute prin presare sau exudate
procesate;
34. procedură centralizată — procedura de autorizare de
punere pe piață prevăzută în Regulamentul Consiliului și
Parlamentului European nr. 726/2004, care stabilește
procedurile comunitare pentru autorizarea și supravegherea
medicamentelor de uz uman și veterinar și care constituie
Agenția Europeană a Medicamentelor;
35. țări terțe — alte țări decât România și statele
membre ale Uniunii Europene.
CAPITOLUL II
Domeniu de aplicare
Art. 696. — (1) Prevederile prezentului titlu se aplică
medicamentelor de uz uman, destinate punerii pe piață în
România, fabricate industrial sau produse printr-o metodă
implicând un proces industrial.
(2) În cazul în care, luând în considerare toate
caracteristicile unui produs, acesta poate fi încadrat atât în
definiția de îmedicament“, cât și în definiția unui produs
reglementat de altă lege națională, se aplică prevederile
prezentului titlu.
(3) Fără a aduce atingere prevederilor alin. (1) și ale
art. 697 lit. d), cap. IV al prezentului titlu se aplică
medicamentelor destinate exclusiv exportului și produselor
intermediare.
Art. 697. — Prevederile prezentului titlu nu se aplică:
a) medicamentelor preparate în farmacie conform unei
prescripții medicale pentru un anumit pacient (numite
formule magistrale);
b) medicamentelor preparate în farmacie conform
indicațiilor unei farmacopei și destinate eliberării directe către
pacienții farmaciei respective (numite formule oficinale);
c) medicamentelor destinate studiilor de cercetare și
dezvoltare, dar fără a aduce atingere prevederilor legale
referitoare la implementarea bunei practici în desfășurarea
studiilor clinice efectuate cu medicamente de uz uman;
d) produselor intermediare destinate a fi procesate de
către un fabricant autorizat;
e) radionuclizilor utilizați sub formă de surse închise;
f) sângelui total, plasmei sau celulelor sangvine de
origine umană, exceptând plasma preparată printr-o metodă
care presupune un proces industrial.
Art. 698. — (1) Prezentul titlu nu derogă de la
prevederile legislației naționale compatibilizate cu normele
comunitare referitoare la protecția radiologică a persoanelor
supuse examinărilor sau tratamentelor medicale ori la
regulile de siguranță pentru protecția sănătății populației și
a lucrătorilor împotriva pericolelor datorate radiațiilor
ionizante.
(2) Prezentul titlu nu aduce atingere legislației naționale
compatibilizate cu normele comunitare referitoare la
schimbul de substanțe terapeutice de origine umană.
(3) Prezentul titlu nu aduce atingere competențelor
Ministerului Sănătății Publice privind stabilirea prețurilor
medicamentelor sau includerea medicamentelor în domeniul
de aplicare a schemelor naționale de asigurări de sănătate,
pe baza condițiilor de sănătate, economice și sociale.
Art. 699. — (1) Pentru rezolvarea unor nevoi speciale
se pot exclude de la aplicarea prevederilor prezentului titlu
medicamentele furnizate pentru a răspunde comenzilor
nesolicitate, dar făcute cu bună-credință, conform

88

MONITORUL OFICIAL AL ROMÂNIEI, PARTEA I, Nr. 372/28.IV.2006

specificațiilor unei persoane calificate autorizate, și
destinate pacienților aflați sub responsabilitatea sa directă.
Condițiile de excludere se stabilesc prin ordin al ministrului
sănătății publice.
(2) Ministerul Sănătății Publice autorizează temporar
distribuția unui medicament neautorizat în situația unei
suspiciuni de epidemie sau în cazul unei epidemii
confirmate cu agenți patogeni, toxine, precum și în cazul
unei suspiciuni de răspândire ori răspândire confirmată de
agenți chimici sau radiații nucleare care ar putea pune în
pericol sănătatea populației ori în alte cazuri de necesitate
neacoperite de medicamentele autorizate.
(3) Răspunderea civilă și administrativă a deținătorilor
autorizațiilor de punere pe piață, fabricanților și persoanelor
calificate din sănătate, cu respectarea prevederilor alin. (1),
nu este angajată pentru consecințele rezultând din:
a) utilizarea unui medicament altfel decât pentru
indicațiile autorizate;
b) utilizarea unui medicament neautorizat, în cazul în
care o asemenea utilizare este recomandată sau solicitată
de o autoritate națională competentă ca răspuns la o
suspiciune de răspândire sau la o răspândire confirmată a
agenților patogeni, toxinelor, agenților chimici sau radiațiilor
nucleare, susceptibilă să producă daune.
(4) Prevederile alin. (3) se aplică indiferent dacă a fost
sau nu eliberată o autorizație națională ori comunitară de
punere pe piață și nu aduc atingere dispozițiilor Legii
nr. 240/2004 privind răspunderea producătorilor pentru
pagubele generate de produsele cu defecte.
CAPITOLUL III
Punerea pe piață
SECȚIUNEA 1
Autorizarea de punere pe piață

Art. 700. — (1) Nici un medicament nu poate fi pus pe
piață în România fără o autorizație de punere pe piață
emisă de către Agenția Națională a Medicamentului, în
conformitate cu prevederile prezentului titlu, sau fără o
autorizație eliberată conform procedurii centralizate.
(2) Nici un medicament nu poate fi pus pe piață în
România fără o autorizație de punere pe piață emisă de
către Agenția Națională a Medicamentului, în conformitate
cu prevederile prezentului titlu.
(3) După ce un medicament a primit o autorizație
inițială de punere pe piață, conform alin. (1), respectiv
alin. (2), orice concentrații, forme farmaceutice, căi de
administrare și forme de prezentare suplimentare, precum
și orice variații sau extensii trebuie autorizate separat
conform alin. (1), respectiv alin. (2), sau incluse în
autorizația inițială de punere pe piață; toate aceste
autorizații de punere pe piață sunt considerate ca
aparținând aceleiași autorizații globale, mai ales în scopul
aplicării prevederilor art. 704 alin. (1) și ale art. 852.
(4) Deținătorul autorizației de punere pe piață este
responsabil de punerea pe piață a medicamentului;
desemnarea unui reprezentant nu exonerează deținătorul
autorizației de punere pe piață de răspundere juridică.
(5) Autorizația prevăzută la alin. (1), respectiv alin. (2),
este necesară și pentru generatorii de radionuclizi, kiturile
(truse), precursorii radionuclidici și medicamentele
radiofarmaceutice fabricate industrial.
Art. 701. — Autorizația de punere pe piață nu este
necesară pentru medicamentele radiofarmaceutice preparate
la momentul utilizării de către o persoană sau instituție
care, conform legislației naționale, este autorizată să
utilizeze aceste medicamente potrivit instrucțiunilor

fabricantului, într-un centru sanitar acreditat și pornind
exclusiv de la generatori de radionuclizi, kituri (truse) sau
precursori radionuclidici autorizați.
Art. 702. — (1) În vederea obținerii unei autorizații de
punere pe piață pentru un medicament trebuie depusă o
cerere la Agenția Națională a Medicamentului.
(2) Sunt exceptate de la prevederile alin. (1)
medicamentele care trebuie să fie autorizate de Agenția
Europeană a Medicamentelor prin procedura centralizată.
(3) O autorizație de punere pe piață nu poate fi
eliberată decât unui solicitant stabilit în România sau
într-un stat membru al Uniunii Europene.
(4) Cererea de autorizare de punere pe piață trebuie să
fie însoțită de următoarele informații și documente, care
trebuie să fie transmise în conformitate cu normele și
protocoalele analitice, farmacotoxicologice și clinice
referitoare la testarea medicamentelor, aprobate prin ordin
al ministrului sănătății publice:
a) numele sau denumirea și domiciliul sau sediul social
ale solicitantului și, unde este cazul, ale fabricantului;
b) denumirea medicamentului;
c) caracteristicile calitative și cantitative ale tuturor
constituenților medicamentului, inclusiv denumirea comună
internațională (DCI) recomandată de Organizația Mondială
a Sănătății, dacă există o asemenea denumire sau o
referire la denumirea chimică relevantă;
d) evaluarea riscurilor pe care medicamentul le-ar putea
prezenta pentru mediu; acest impact este evaluat și, de la
caz la caz, se iau măsuri specifice pentru limitarea sa;
e) descrierea metodei de fabricație;
f) indicațiile terapeutice, contraindicațiile și reacțiile
adverse;
g) posologia, forma farmaceutică, modul și calea de
administrare, precum și perioada de valabilitate prezumată;
h) explicațiile privind măsurile de precauție și siguranță
care trebuie luate pentru depozitarea medicamentului,
administrarea sa la pacienți și eliminarea reziduurilor,
precum și indicarea riscurilor potențiale pe care
medicamentul le prezintă pentru mediu;
i) descrierea metodelor de control utilizate de fabricant;
j) rezultatele:
— testelor farmaceutice (fizico-chimice, biologice sau
microbiologice);
— testelor preclinice (toxicologice și farmacologice);
— studiilor clinice;
k) descrierea detaliată a sistemului de farmacovigilență
și, acolo unde este cazul, a sistemului de management al
riscurilor pe care solicitantul îl va pune în aplicare;
l) o declarație privind faptul că studiile clinice derulate
în afara României și Uniunii Europene îndeplinesc criteriile
etice din Normele referitoare la implementarea regulilor de
bună practică în desfășurarea studiilor clinice efectuate cu
medicamente de uz uman aprobate prin ordin al ministrului
sănătății publice;
m) un rezumat al caracteristicilor produsului, conform
art. 708, o machetă a ambalajului secundar, conținând
detaliile prevăzute la art. 763, și ale ambalajului primar al
medicamentului, conținând detaliile prevăzute la art. 764,
precum și prospectul, conform art. 769;
n) un document care să ateste faptul că fabricantul este
autorizat să producă medicamente în țara sa;
o) — câte o copie de pe fiecare autorizație de punere
pe piață a medicamentului obținută într-un alt stat, însoțită
de lista statelor membre ale Uniunii Europene în care
cererea de autorizare depusă în conformitate cu Directiva
2001/83/CE instituind codul comunitar al medicamentelor de
uz uman, publicată în Jurnalul Oficial al Comunităților
Europene (JOCE) nr. L311 din 28 noiembrie 2001, cu

MONITORUL OFICIAL AL ROMÂNIEI, PARTEA I, Nr. 372/28.IV.2006
modificările și completările ulterioare, este în curs de
examinare;
— o copie de pe rezumatul caracteristicilor produsului,
propus de către solicitant, potrivit art. 708, sau aprobat de
autoritatea competentă a statului membru al Uniunii
Europene în acord cu art. 21 din Directiva 2001/83/CE;
— o copie a prospectului propus conform art. 769 sau
aprobat de autoritatea competentă a statului membru al
Uniunii Europene conform art. 61 din Directiva 2001/83/CE;
— detalii ale oricărei decizii de refuz al autorizării
pronunțate într-un alt stat, precum și motivele acestei
decizii.
Această informație trebuie actualizată periodic;
p) o copie a oricărei desemnări a medicamentului ca
medicament orfan în conformitate cu Regulamentul
nr. 141/2000/CE privind medicamentele orfane, publicat în
Jurnalul Oficial al Comunităților Europene (JOCE) nr. L 018
din 22 ianuarie 2000, însoțită de o copie a opiniei
relevante a Agenției Europene a Medicamentelor;
q) dovada că solicitantul beneficiază de serviciile unei
persoane calificate, responsabilă cu activitatea de
famacovigilență, și că dispune de mijloacele necesare
pentru notificarea oricărei reacții adverse suspectate a
apărea în România sau într-un alt stat.
(5) Documentele și informațiile privind rezultatele testelor
farmaceutice și preclinice și ale studiilor clinice prevăzute
la alin. (4) lit. j) sunt însoțite de rezumate conform
prevederilor art. 709.
Art. 703. — O cererea de autorizare de punere pe
piață pentru un generator de radionuclizi trebuie să
conțină, pe lângă elementele prevăzute la art. 702 și la
art. 704 alin. (1), următoarele informații și documente;
a) o descriere generală a sistemului, precum și o
descriere detaliată a componentelor sistemului, care pot
afecta compoziția sau calitatea preparării radionucliduluifiică;
b) caracteristicile calitative și cantitative ale eluatului sau
ale sublimatului.
Art. 704. — (1) Prin derogare de la prevederile art. 702
alin. (4) lit. j) și fără a aduce atingere legislației privind
protecția proprietății industriale și comerciale, solicitantul nu
trebuie să furnizeze rezultatele testelor preclinice și ale
studiilor clinice, dacă poate demonstra că medicamentul
este un generic al unui medicament de referință care este
sau a fost autorizat de cel puțin 8 ani în România, într-un
stat membru al Uniunii Europene sau în Uniunea
Europeană prin procedura centralizată.
Un medicament generic autorizat potrivit prezentei
prevederi nu va fi comercializat înainte de trecerea a 10
ani de la autorizarea inițială a medicamentului de referință.
Prima teză se aplică și în cazul în care medicamentul
de referință nu a fost autorizat în România, iar cererea
pentru medicamentul generic a fost depusă în această
țară. În acest caz, solicitantul trebuie să indice în
documentația depusă numele statului membru al Uniunii
Europene în care medicamentul de referință este sau a
fost autorizat. Agenția Națională a Medicamentului solicită
autorității competente din statul membru al Uniunii
Europene indicat de solicitant confirmarea faptului că
medicamentul de referință este sau a fost autorizat,
compoziția completă a medicamentului de referință și, dacă
este cazul, altă documentație relevantă. La solicitări de
acest tip ale autorităților competente din statele membre
ale Uniunii Europene, Agenția Națională a Medicamentului
răspunde în cel mult o lună.
Perioada de 10 ani la care se face referire în teza a
doua poate fi prelungită cu maximum un an dacă, în
timpul primilor 8 ani din acei 10 ani, deținătorul autorizației

89

de punere pe piață obține o autorizație pentru una sau mai
multe indicații terapeutice noi care, potrivit evaluării
științifice realizate în vederea autorizării, se consideră că
aduc un beneficiu clinic semnificativ în comparație cu
terapiile existente.
(2) În înțelesul prezentului articol, termenii și noțiunile
folosite au următoarele semnificații:
a) medicament de referință — un medicament autorizat
în conformitate cu art. 700 și 702 ale prezentului titlu sau
un medicament autorizat în unul dintre statele membre ale
Uniunii Europene sau în Uniunea Europeană prin
procedura centralizată;
b) medicament generic — un medicament care are
aceeași compoziție calitativă și cantitativă în ceea ce
privește substanțele active și aceeași formă farmaceutică
ca medicamentul de referință și a cărui bioechivalență cu
medicamentul de referință a fost demonstrată prin studii de
biodisponibilitate corespunzătoare. Diferitele săruri, esteri,
eteri, izomeri, amestecuri de izomeri, complecși sau derivați,
ai unei substanțe active sunt considerați aceeași substanță
activă, dacă nu prezintă proprietăți semnificativ diferite în
ceea ce privește siguranța și/sau eficacitatea. În acest caz,
solicitantul trebuie să furnizeze informații suplimentare care
să dovedească siguranța și/sau eficacitatea diferitelor
săruri, esteri sau derivați ai unei substanțe active
autorizate. Diferitele forme farmaceutice orale cu eliberare
imediată sunt considerate a fi aceeași formă farmaceutică.
Solicitantul nu trebuie să furnizeze studii de
biodisponibilitate, dacă el poate demonstra că
medicamentul generic îndeplinește criteriile relevante așa
cum sunt ele definite în ghidurile detaliate corespunzătoare.
(3) Dacă medicamentul nu se încadrează în definiția
unui medicament generic conform alin. (2) lit. b) sau dacă
bioechivalența nu poate fi demonstrată prin studii de
biodisponibilitate
ori
în
cazul
schimbărilor
în
substanța/substanțele activă/active, indicațiile terapeutice,
concentrația, forma farmaceutică sau calea de administrare,
față de medicamentul de referință, este necesară furnizarea
rezultatelor testelor preclinice și a studiilor clinice
corespunzătoare.
(4) Când un medicament biologic, similar cu un
medicament biologic de referință, nu îndeplinește condițiile
pentru a se încadra în definiția medicamentelor generice,
datorită în special diferențelor legate de materiile prime sau
diferențelor dintre procesul de fabricație al medicamentului
biologic și al medicamentului biologic de referință, trebuie
furnizate rezultatele testelor preclinice și ale studiilor clinice
corespunzătoare în legătură cu aceste condiții. Tipul și
cantitatea datelor suplimentare de furnizat trebuie să
respecte criteriile relevante prevăzute în Normele și
protocoalele analitice, farmacotoxicologice și clinice
referitoare la testarea medicamentelor, aprobate prin ordin
al ministrului sănătății publice, precum și în ghidurile
detaliate referitoare la acestea. Nu trebuie furnizate
rezultatele altor teste și studii din dosarul medicamentului
de referință.
(5) În cazul în care se depune o cerere pentru o nouă
indicație a unei substanțe cu utilizare bine stabilită,
suplimentar față de prevederile alin. (1), se acordă o
perioadă de exclusivitate a datelor noncumulativă de un
an, dacă au fost efectuate teste preclinice și studii clinice
semnificative referitoare la noua indicație.
(6) Desfășurarea testelor și studiilor necesare în scopul
aplicării prevederilor alin. (1), (2), (3) și (4) și cerințele
practice care rezultă nu sunt considerate ca fiind contrarii
drepturilor privind brevetele și certificatele de protecție
suplimentară pentru medicamente.

90

MONITORUL OFICIAL AL ROMÂNIEI, PARTEA I, Nr. 372/28.IV.2006

Art. 705. — Prin derogare de la prevederile art. 702
alin. (4) lit. j) și fără a aduce atingere legislației privind
protecția proprietății industriale și comerciale, solicitantul nu
trebuie să furnizeze rezultatele testelor preclinice și studiilor
clinice dacă poate demonstra că substanțele active ale
medicamentului au utilizare medicală bine stabilită în
Uniunea Europeană de cel puțin 10 ani, au o eficacitate
recunoscută și un nivel de siguranță acceptabil în condițiile
stabilite
în
Normele
și
protocoalele
analitice,
farmacotoxicologice și clinice referitoare la testarea
medicamentelor, aprobate prin ordin al ministrului sănătății
publice; în acest caz, rezultatele testelor și studiilor vor fi
înlocuite de literatura științifică corespunzătoare.
Art. 706. — În cazul medicamentelor ce conțin
substanțe active care intră în compoziția unor medicamente
autorizate, dar care nu au fost încă utilizate într-o
combinație în scop terapeutic, trebuie furnizate rezultatele
unor noi teste preclinice și studii clinice în legătură cu
acea combinație, conform prevederilor art. 702 alin. (4)
lit. j), dar nu este necesară furnizarea referințelor științifice
privind fiecare substanță activă.
Art. 707. — După eliberarea autorizației de punere pe
piață, deținătorul autorizației poate permite utilizarea
documentației farmaceutice, preclinice și clinice din dosarul
medicamentului, în vederea examinării solicitărilor ulterioare
în legătură cu alte medicamente având aceeași compoziție
calitativă și cantitativă de substanțe active și aceeași formă
farmaceutică.
Art. 708. — Rezumatul caracteristicilor produsului
conține, în ordinea indicată mai jos, următoarele informații:
1. denumirea medicamentului urmată de concentrație și
de forma farmaceutică;
2. compoziția calitativă și cantitativă în ceea ce privește
substanțele active și acei excipienți a căror cunoaștere
este
necesară
pentru
corecta
administrare
a
medicamentului; se folosesc denumirile comune uzuale sau
denumirile chimice;
3. forma farmaceutică;
4. date clinice:
4.1. indicații terapeutice;
4.2. doze și mod de administrare pentru adulți și,
dacă este cazul, pentru copii;
4.3. contraindicații;
4.4. atenționări și precauții speciale pentru utilizare
și, în cazul medicamentelor imunologice, orice precauții
speciale ce trebuie luate de persoanele care manipulează
astfel de produse și le administrează pacienților, împreună
cu precauțiile care trebuie luate de pacient;
4.5. interacțiuni cu alte medicamente și alte forme de
interacțiune;
4.6. utilizare în timpul sarcinii și alăptării;
4.7. efecte asupra capacității de a conduce vehicule
și de a folosi utilaje;
4.8. reacții adverse;
4.9. supradozaj (simptome, proceduri de urgență,
antidoturi);
5. proprietăți farmacologice:
5.1. proprietăți farmacodinamice;
5.2. proprietăți farmacocinetice;
5.3. date preclinice de siguranță;
6. informații farmaceutice:
6.1. lista excipienților;
6.2. incompatibilități majore;
6.3. perioada de valabilitate, inclusiv după reconstituirea
medicamentului sau după ce ambalajul primar a fost
deschis pentru prima dată, unde este cazul;
6.4. precauții speciale pentru păstrare;
6.5. natura și conținutul ambalajului;

6.6.
precauții
speciale
privind
eliminarea
medicamentelor nefolosite sau a reziduurilor rezultate din
aceste medicamente, dacă este cazul;
7. deținătorul autorizației de punere pe piață;
8. numărul (numerele) autorizației de punere pe piață;
9. data primei autorizări sau a reînnoirii autorizației;
10. data revizuirii textului;
11. pentru medicamentele radiofarmaceutice, detaliile
complete privind dozimetria radiațiilor interne;
12. pentru medicamentele radiofarmaceutice, instrucțiuni
suplimentare detaliate pentru prepararea extemporanee și
controlul calității unui astfel de preparat și, unde este
cazul, durata maximă de păstrare în timpul căreia orice
preparat intermediar, cum ar fi o eluție sau medicamentul
gata de utilizare, corespunde specificațiilor; în cazul
autorizărilor conform prevederilor art. 704, acele părți ale
rezumatului caracteristicilor medicamentului de referință
referitoare la indicații sau forme farmaceutice încă protejate
de brevet la momentul în care un medicament generic este
pus pe piață nu trebuie incluse.
Art. 709. — (1) Înaintea depunerii la Agenția Națională
a Medicamentului a rezumatelor detaliate prevăzute la
art. 702 alin. (5), solicitantul trebuie să se asigure că
acestea au fost elaborate și semnate de experți cu
calificările tehnice și profesionale necesare, care trebuie să
fie prezentate într-un scurt curriculum vitae.
(2) Persoanele având calificările tehnice și profesionale
prevăzute la alin. (1) trebuie să justifice orice utilizare a
literaturii științifice prevăzute la art. 705 în conformitate cu
condițiile stabilite în Normele și protocoalele analitice,
farmacotoxicologice și clinice referitoare la testarea
medicamentelor, aprobate prin ordin al ministrului sănătății
publice.
(3) Rapoartele detaliate ale experților fac parte din
dosarul pe care solicitantul îl prezintă la Agenția Națională
a Medicamentului.
SECȚIUNEA a 2-a
Dispozițiile speciale aplicabile medicamentelor homeopate

Art. 710. — (1) Medicamentele homeopate fabricate și
puse pe piață în România trebuie să fie autorizate conform
art. 711, 712 și 713.
(2) Agenția Națională a Medicamentului trebuie să
elaboreze o procedură de autorizare simplificată pentru
medicamentele la care se face referire la art. 711, care să
fie aprobată prin ordin al ministrului sănătății publice.
Art. 711. — (1) Pot face obiectul unei proceduri
speciale de autorizare simplificată numai medicamentele
homeopate care satisfac toate condițiile următoare:
— cale de administrare orală sau externă;
— absența unor indicații terapeutice specifice pe
eticheta produsului sau în orice informație legată de
produsul respectiv;
— existența unui grad sufucient de diluție pentru a
garanta siguranța medicamentului; în particular,
medicamentul nu poate conține nici mai mult de o parte la
10.000 din tinctura-mamă, nici mai mult de 1% din cea
mai mică doză folosită în alopatie pentru substanțele active
a căror prezență într-un medicament alopat necesită
prezentarea unei prescripții medicale.
La momentul autorizării, Agenția Națională a
Medicamentului stabilește clasificarea privind modul de
eliberare a medicamentului.
(2) Criteriile și regulile procedurale prevăzute la art. 722
alin. (1), art. 727—732, 824, 828 și 842 sunt aplicabile
prin analogie la procedura specială de autorizare

MONITORUL OFICIAL AL ROMÂNIEI, PARTEA I, Nr. 372/28.IV.2006
simplificată pentru medicamentele homeopate, cu excepția
dovedirii eficacității terapeutice.
Art. 712. — (1) O cerere pentru autorizare simplificată
poate să se refere la o serie de medicamente derivate din
aceeași sușă homeopată.
(2) Pentru a demonstra în special calitatea farmaceutică
și omogenitatea de la o serie de fabricație la alta a
acestor medicamente, cererea trebuie să fie însoțită de
următoarele documente:
— denumirea științifică sau altă denumire dintr-o
farmacopee a sușei/sușelor homeopate, împreună cu
declararea diverselor căi de administrare, forme
farmaceutice și grade de diluție care urmează să fie
autorizate;
— un dosar care să descrie modul de obținere și
control al sușelor homeopate și justificarea utilizării
homeopate a acestora, pe baza unei bibliografii adecvate;
— dosarul de fabricație și control al fiecărei forme
farmaceutice și o descriere a metodei de diluare și
dinamizare;
— autorizația de fabricație a medicamentelor respective;
— copii ale eventualelor autorizații sau certificate de
înregistrare obținute pentru aceste medicamente în statele
membre ale Uniunii Europene;
— una sau mai multe machete ori mostre ale
ambalajelor primare și secundare ale medicamentelor ce
urmează să fie autorizate;
— date privind stabilitatea medicamentului.
Art. 713. — (1) Medicamentele homeopate, altele decât
cele prevăzute la art. 711 alin. (1), sunt autorizate și
etichetate conform prevederilor art. 702 și 704—708.
(2) Dispozițiile cap. X sunt aplicabile medicamentelor
homeopate, cu excepția celor prevăzute la art. 711 alin. (1).
SECȚIUNEA a 3-a
Prevederi speciale aplicabile medicamentelor
din plante medicinale cu utilizare tradițională

Art. 714. — (1) Se stabilește o procedură simplificată
de autorizare, denumită în continuare autorizare pentru
utilizare tradițională, pentru medicamente din plante
medicinale cu utilizare tradițională ce îndeplinesc în mod
cumulativ următoarele criterii:
a) au indicații adecvate exclusiv medicamentelor din
plante medicinale cu utilizare tradițională care, datorită
compoziției și scopului lor, sunt concepute și destinate a fi
utilizate fără supravegherea unui medic în ceea ce privește
stabilirea diagnosticului, prescrierea și monitorizarea
tratamentului;
b) se administrează exclusiv în conformitate cu o
concentrație și o posologie specificate;
c) sunt preparate de uz oral, extern și/sau pentru
inhalații;
d) perioada de utilizare tradițională prevăzută la art. 716
alin. (1) lit. c) s-a încheiat;
e) informațiile referitoare la utilizarea tradițională a
medicamentului sunt suficiente; în mod deosebit, informațiile
trebuie să dovedească faptul că medicamentul nu este
dăunător în condițiile de utilizare specificate sau că efectele
farmacologice și eficacitatea medicamentului sunt plauzibile
pe baza utilizării îndelungate și experienței.
(2) Prin derogare de la prevederile art. 695 pct. 31,
prezența în medicamentele din plante a vitaminelor sau
mineralelor, pentru siguranța cărora există dovezi bine
documentate, nu împiedică produsul de a fi eligibil pentru
autorizare în conformitate cu prevederile alin. (1), cu
condiția ca acțiunea vitaminelor și mineralelor să fie

91

auxiliară față de aceea a ingredientelor active din plante,
raportat la indicația/indicațiile revendicată/revendicate.
(3) Totuși, în cazul în care Agenția Națională a
Medicamentului consideră că un medicament din plante
îndeplinește criteriile pentru autorizare conform art. 700 sau
711, prevederile prezentei secțiuni nu se aplică.
Art. 715. — (1) Solicitantul și deținătorul autorizației de
punere pe piață trebuie să fie stabiliți în România sau
într-un stat membru al Uniunii Europene.
(2) Pentru a obține o autorizare pentru utilizare
tradițională, solicitantul depune o cerere la Agenția
Națională a Medicamentului.
Art. 716. — (1) Cererea trebuie să fie însoțită de:
a) informațiile și documentele următoare:
(i) cele prevăzute la art. 702 alin. (4) lit. a)—i), m)
și n);
(ii) rezultatele testelor farmaceutice la care se face
referire la art. 702 alin. (4) lit. j) prima liniuță;
(iii) rezumatul caracteristicilor produsului fără datele
specificate la art. 708 pct. 4;
(iv) în cazul combinațiilor prevăzute la art. 695
pct. 31 sau art. 714 alin. (2), informațiile la care
face referire art. 714 alin. (1) lit. e) referitoare la
combinații ca atare; dacă ingredientele active
individuale nu sunt suficient cunoscute, datele se
referă și la acestea;
b) orice autorizație de punere pe piață obținută de
solicitant într-un alt stat și informațiile privind orice decizie
de a refuza autorizarea de punere pe piață în Uniunea
Europeană sau într-o țară terță, precum și motivele pentru
o asemenea decizie;
c) dovezile bibliografice sau opinia unui expert privind
faptul că medicamentul respectiv sau un medicament
corespondent a fost utilizat timp de cel puțin 30 de ani
înainte de data depunerii cererii, dintre care cel puțin
15 ani în Uniunea Europeană; Agenția Națională a
Medicamentului
poate cere Comitetului pentru
medicamente pe bază de plante din structura Agenției
Europene a Medicamentelor să elaboreze o opinie privind
corectitudinea dovezilor referitoare la utilizarea îndelungată
a produsului în discuție sau a unui produs corespondent.
În acest scop, Agenția Națională a Medicamentului trimite
documentația relevantă pentru dosarul transmis Comitetului;
d) un studiu al datelor bibliografice privind siguranța,
împreună cu un raport al expertului și, atunci când se
solicită de Agenția Națională a Medicamentului, date
necesare pentru evaluarea siguranței medicamentului.
Normele și protocoalele analitice, farmacotoxicologice și
clinice referitoare la testarea medicamentelor, aprobate prin
ordin al ministrului sănătății publice, se aplică prin analogie
informațiilor și documentelor prevăzute la lit. a).
(2) Produsul corespondent, în sensul alin. (1) lit. c), este
un produs care conține aceleași ingrediente active
indiferent de excipienții utilizați și este identic sau similar
în ceea ce privește indicația, concentrația, posologia și
calea de administrare cu medicamentul pentru care s-a
depus cererea.
(3) Cerința de a demonstra utilizarea medicală pe o
perioadă de 30 de ani, la care se face referire în alin. (1)
lit. c), este îndeplinită chiar și atunci când comercializarea
produsului nu s-a bazat pe o autorizație specifică; este, de
asemenea, îndeplinită cerința respectivă dacă numărul sau
cantitatea ingredientelor medicamentului s-a redus în
această perioadă.
(4) Dacă produsul a fost folosit în România sau în
Uniunea Europeană mai puțin de 15 ani, dar sub celelalte
aspecte este eligibil pentru autorizare simplificată, Agenția
Națională a Medicamentului, primind o cerere pentru o

92

MONITORUL OFICIAL AL ROMÂNIEI, PARTEA I, Nr. 372/28.IV.2006

asemenea autorizare, se adresează Comitetului pentru
medicamente pe bază de plante care funcționează în
cadrul Agenției Europene a Medicamentelor. În acest scop,
Agenția Națională a Medicamentului trimite documentația
relevantă pentru susținerea procedurii de arbitraj. Dacă
Comitetul elaborează o monografie comunitară, aceasta
trebuie să fie luată în considerare de către Agenția
Națională a Medicamentului atunci când ia decizia sa
finală.
Art. 717. — (1) Fără a contraveni prevederilor art. 721
alin. (1), secțiunea a 5-a a cap. III se aplică prin analogie
autorizațiilor eliberate în conformitate cu art. 714, cu
condiția ca:
a) să fi fost elaborată o monografie comunitară pentru
planta respectivă în conformitate cu prevederile art. 721
alin. (3); sau
b) medicamentul din plante să fie constituit din substanțe
vegetale, preparate pe bază de plante sau combinații ale
acestora, conținute în lista la care se face referire la
art. 719.
(2) Pentru alte medicamente din plante la care se face
referire la art. 714, atunci când Agenția Națională a
Medicamentului evaluează o cerere de autorizare pentru
utilizare tradițională trebuie să țină seama de autorizațiile
sau certificatele de înregistrare eliberate de un stat
membru al Uniunii Europene în concordanță cu prevederile
cap. 2a al Directivei 2001/83/CE.
Art. 718. — (1) Autorizarea pentru utilizare tradițională
este refuzată dacă cererea nu este conformă cu
prevederile art. 714, 715 sau 716 ori dacă cel puțin una
dintre următoarele condiții este îndeplinită:
a) compoziția calitativă și cantitativă nu este conformă
cu cea declarată;
b) indicațiile nu sunt conforme cu condițiile prevăzute la
art. 714;
c) produsul poate fi dăunător în condiții normale de utilizare;
d) datele referitoare la utilizarea tradițională sunt
insuficiente, în special dacă efectele farmacologice sau
eficacitatea nu sunt plauzibile ținând cont de vechimea
utilizării și de experiență;
e) calitatea farmaceutică nu este demonstrată
satisfăcător.
(2) Agenția Națională a Medicamentului trebuie să
anunțe solicitantul, Comisia Europeană și orice autoritate
competentă care solicită aceasta despre orice decizie de a
respinge autorizarea pentru utilizare tradițională și motivele
deciziei.
Art. 719. — (1) Agenția Națională a Medicamentului
preia lista substanțelor vegetale, preparatelor și
combinațiilor din acestea, care se folosesc în medicamente
din plante cu utilizare tradițională, elaborată de Comisia
Europeană. Lista conține, pentru fiecare substanță vegetală,
indicația, concetrația specificată și modul de administrare,
calea de administrare și orice altă informație necesară
pentru utilizarea în siguranță a substanțelor vegetale ca
medicamente cu utilizare tradițională.
(2) Până la momentul aderării sunt aplicabile
reglementările Agenției Naționale a Medicamentului
referitoare la medicamentele din plante cu utilizare
tradițională, precum și lista substanțelor vegetale,
preparatelor și combinațiilor din acestea care se folosesc
în medicamente din plante cu utilizare tradițională, inclusă
în aceste reglementări.
(3) Dacă o cerere de autorizare pentru utilizare
tradițională este în legătură cu o substanță vegetală, un
preparat pe bază de plante sau o combinație a acestora
prevăzută în lista la care se face referire la alin. (1),
respectiv alin. (2), informațiile prevăzute la art. 716 alin. (1)

lit. b), c) și d) nu trebuie să fie furnizate; prevederile
art. 718 alin. (1) lit. c) și d) nu se aplică.
(4) Dacă o substanță vegetală, un preparat pe bază de
plante sau o combinație a acestora nu mai este inclusă în
lista la care se face referire la alin. (1), respectiv alin. (2),
autorizațiile eliberate în conformitate cu prevederile alin. (3)
pentru medicamente din plante conținând această
substanță, preparat pe bază de plante sau combinație a
acestora se retrag, dacă informațiile și documentele la care
se face referire la art. 716 alin. (1) nu sunt trimise în
interval de 3 luni.
Art. 720. — (1) Art. 697 lit. a) și b), art. 700 alin. (1),
art. 709, art. 722 alin. (1), art. 724, 725, 728, 730, 731, 748—761,
780—796, 812—820, art. 823 alin. (1) și (3), art. 824,
828—830, 839, 840, 842, art. 843 alin. (2) și art. 846 ale
prezentului titlu, precum și Principiile și ghidurile de bună
practică de fabricație pentru medicamentele de uz uman și
medicamentele investigaționale de uz uman, aprobate prin
ordin al ministrului sănătății publice, se aplică prin analogie
autorizațiilor pentru utilizare tradițională eliberate în baza
prevederilor prezentei secțiuni.
(2) În plus față de cerințele prevăzute la art. 763—775,
orice etichetare și prospect trebuie să conțină o precizare
referitoare la faptul că:
a) produsul este un medicament din plante medicinale
cu utilizare tradițională care se folosește pentru indicația
specificată, exclusiv pe baza utilizării îndelungate; și
b) utilizatorul trebuie să consulte un medic sau alt
profesionist din domeniul sănătății dacă simptomele persistă
în timpul utilizării medicamentului sau dacă apar reacții
adverse care nu sunt menționate în prospect.
(3) În plus față de prevederile art. 797—810, orice
material publicitar pentru un medicament autorizat în
conformitate cu prevederile prezentei secțiuni trebuie să
conțină următoarea atenționare: îAcest medicament din
plante medicinale cu utilizare tradițională se folosește
pentru indicația/indicațiile specificată/specificate, exclusiv pe
baza utilizării îndelungate“.
Art. 721. — (1) Agenția Națională a Medicamentului
desemnează, pentru un mandat de 3 ani ce poate fi
reînnoit, un membru și un înlocuitor în Comitetul pentru
medicamente din plante. Înlocuitorii îi reprezintă pe membri
și votează în locul acestora atunci când ei lipsesc. Membrii
și înlocuitorii acestora sunt aleși în funcție pentru rolul și
experiența lor în evaluarea medicamentelor din plante și
reprezintă Agenția Națională a Medicamentului.
(2) Până la momentul aderării României la Uniunea
Europeană, reprezentanții Agenției Naționale a
Medicamentului participă la activitățile Comitetului pentru
medicamente din plante în calitate de observatori activi.
(3) La examinarea unei cereri de autorizare de punere
pe piață, Agenția Națională a Medicamentului trebuie să ia
în considerare monografiile comunitare pentru plante,
elaborate și publicate de Comitetul pentru medicamente din
plante al Agenției Europene a Medicamentelor. În cazul în
care nu a fost încă elaborată nici o asemenea monografie
comunitară pentru plante, se poate face referire la alte
monografii, publicații sau informații adecvate.
Când sunt elaborate noi monografii comunitare de
plante, deținătorul autorizației de punere pe piață apreciază
dacă este necesară modificarea documentației de
autorizare în conformitate cu monografia respectivă.
Deținătorul autorizației de punere pe piață informează
Agenția Națională a Medicamentului în legătură cu
modificarea respectivă.

MONITORUL OFICIAL AL ROMÂNIEI, PARTEA I, Nr. 372/28.IV.2006
SECȚIUNEA a 4-a
Proceduri privind autorizarea de punere pe piață

Art. 722. — (1) Agenția Națională a Medicamentului ia
toate măsurile pentru a se asigura că procedura de
eliberare a autorizației de punere pe piață este finalizată în
maximum 210 zile de la depunerea unei cereri valide;
cererile pentru autorizare de punere pe piață în România
în încă în unul sau mai multe state membre ale Uniunii
Europene privind același medicament se depun în
concordanță cu prevederile art. 735—747.
(2) Dacă Agenția Națională a Medicamentului constată
că o altă cerere de autorizare de punere pe piață pentru
același medicament este examinată în alt stat membru al
Uniunii Europene, Agenția Națională a Medicamentului
refuză evaluarea cererii și îi comunică solicitantului că în
acest caz se aplică prevederile art. 735—747.
Art. 723. — Când Agenția Națională a Medicamentului
este informată, în conformitate cu prevederile art. 702
alin. (4) lit. o), că un alt stat membru al Uniunii Europene
a autorizat un medicament pentru care se solicită
autorizarea
în
România,
Agenția
Națională
a
Medicamentului respinge solicitarea, dacă aceasta nu a
fost depusă în conformitate cu prevederile art. 735—747.
Art. 724. — Pentru a examina cererea depusă în
conformitate cu prevederile art. 702 și 704—707, Agenția
Națională a Medicamentului:
a) trebuie să verifice dacă dosarul prezentat în
susținerea cererii este în concordanță cu art. 702 și 704—707
și să examineze dacă toate condițiile pentru eliberarea unei
autorizații de punere pe piață a medicamentelor sunt
respectate;
b) poate supune medicamentul, materiile prime și, dacă
este necesar, produșii intermediari sau alte componente,
testării în laboratoarele de control proprii sau în laboratoare
autorizate/recunoscute
de
Agenția
Națională
a
Medicamentului în acest scop și se asigură că metodele
de control utilizate de fabricant și descrise în specificațiile
ce însoțesc cererea, conform art. 702 alin. (4) lit. i), sunt
corespunzătoare;
c) poate cere, dacă este cazul, ca solicitantul să
completeze dosarul ce însoțește cererea cu elementele
prevăzute la art. 702 alin. (4) și la art. 704—707; dacă
Agenția Națională a Medicamentului se prevalează de
această opțiune, intervalul de timp prevăzut la art. 722
alin. (1) se suspendă până când informațiile suplimentare
cerute sunt furnizate; intervalul de timp se suspendă și în
situația în care se permite solicitantului să furnizeze
explicații orale sau scrise, până la furnizarea acestora;
d) poate efectua inspecții în anumite situații, atunci când
consideră că există motive pentru a suspecta
nerespectarea principiilor și ghidurilor de bună practică de
fabricație menționate la art. 756.
Art. 725. — Ministerul Sănătății Publice ia toate
măsurile necesare pentru a se asigura că:
a) Agenția Națională a Medicamentului verifică faptul
că fabricanții și importatorii de medicamente provenind din
țări terțe pot desfășura producția conform specificațiilor
furnizate în aplicarea art. 702 alin. (4) lit. e) și/sau să
efectueze controale în conformitate cu metodele descrise în
dosarul care însoțește cererea făcută potrivit prevederilor
art. 702 alin. (4) lit. i);
b) Agenția Națională a Medicamentului autorizează
fabricanții și importatorii de medicamente provenind din țări
terțe, în cazuri justificate, să delege efectuarea anumitor
faze ale producției și/sau controalelor prevăzute la lit. a)
unor terți; în acest caz, verificările Agenției Naționale a

93

Medicamentului se realizează și în localurile terților
desemnați.
Art. 726. — (1) La emiterea autorizației de punere pe
piață deținătorul este informat de către Agenția Națională a
Medicamentului privind rezumatul caracteristicilor produsului,
așa cum a fost el aprobat.
(2) Agenția Națională a Medicamentului ia toate
măsurile necesare pentru a se asigura că informațiile
conținute în rezumatul caracteristicilor produsului sunt în
conformitate cu cele acceptate la emiterea autorizației de
punere pe piață sau ulterior.
(3) Agenția Națională a Medicamentului face publică
fără întârziere autorizația de punere pe piață împreună cu
rezumatul caracteristicilor produsului, pentru fiecare
medicament autorizat.
(4) Agenția Națională a Medicamentului întocmește un
raport de evaluare și comentarii asupra documentației în
ceea ce privește rezultatele testelor farmaceutice și
preclinice și ale studiilor clinice ale medicamentului în
cauză; raportul de evaluare este actualizat ori de câte ori
devin disponibile informații noi, importante pentru evaluarea
calității, siguranței și eficacității medicamentului în cauză.
Agenția Națională a Medicamentului pune fără întârziere
la dispoziție publicului raportul de evaluare și motivele care
au stat la baza deciziei sale, cu excepția informațiilor
comerciale confidențiale. Motivele sunt furnizate separat
pentru fiecare indicație terapeutică solicitată.
(5) În termen de 5 zile de la validarea autorizației de
punere pe piață de către Ministerul Sănătății Publice,
conform Ordonanței Guvernului nr. 125/1998, aprobată cu
modificări și completări prin Legea nr. 594/2002, cu
modificările și completările ulterioare, Agenția Națională a
Medicamentului publică pe pagina de Internet informația
privind autorizarea pentru fiecare medicament autorizat.
Art. 727. — (1) În situații excepționale și ca urmare a
consultării cu solicitantul, autorizația poate fi acordată sub
rezerva asumării de către acesta a obligației de a îndeplini
anumite condiții privind mai ales siguranța medicamentului,
informarea Agenției Naționale a Medicamentului asupra
oricărui incident legat de utilizarea acestuia și măsurile
care se impun.
(2) Această autorizație poate fi acordată numai pentru
motive obiective, verificabile și trebuie să se bazeze pe
una dintre premisele prevăzute în Normele și protocoalele
analitice, farmacotoxicologice și clinice referitoare la
testarea medicamentelor, aprobate prin ordin al ministrului
sănătății publice; menținerea autorizației se face în baza
reevaluării anuale a acestor condiții.
(3) Lista acestor condiții trebuie să fie făcută publică
fără întârziere, împreună cu termenele limită și cu datele
de îndeplinire.
Art. 728. — (1) După emiterea unei autorizații de
punere pe piață, deținătorul autorizației trebuie, în ceea ce
privește metodele de fabricație și control prevăzute la
art. 702 alin. (4) lit. e) și i), să țină seama de progresul
științific și tehnic și să introducă orice schimbare necesară
pentru a permite fabricarea și verificarea medicamentului
prin mijloace științifice general acceptate; aceste schimbări
trebuie aprobate de către Agenția Națională a
Medicamentului.
(2) Deținătorul autorizației de punere pe piață trebuie să
furnizeze imediat Agenției Naționale a Medicamentului orice
informație nouă care ar atrage modificarea informațiilor sau
documentelor prevăzute la art. 702 alin. (4), art. 704—706
și 708 sau 740 ori în Normele și protocoalele analitice,
farmacotoxicologice și clinice referitoare la testarea
medicamentelor, aprobate prin ordin al ministrului sănătății
publice.

94

MONITORUL OFICIAL AL ROMÂNIEI, PARTEA I, Nr. 372/28.IV.2006

(3) Deținătorul autorizației de punere pe piață trebuie să
informeze Agenția Națională a Medicamentului în special
privind orice interdicție sau restricție impusă de autoritățile
competente din orice țară unde medicamentul este pus pe
piață și orice informație ce poate influența evaluarea
riscurilor și beneficiilor medicamentului de uz uman în
cauză.
(4) Pentru ca raportul risc—beneficiu să fie evaluat în
mod continuu, Agenția Națională a Medicamentului poate
solicita în orice moment deținătorului autorizației de punere
pe piață să furnizeze date ce demonstrează că raportul
risc—beneficiu rămâne favorabil.
Art. 729. — (1) După acordarea unei autorizații de
punere pe piață, deținătorul trebuie să informeze Agenția
Națională a Medicamentului asupra datei de punere
efectivă pe piață a medicamentului de uz uman în
România, luând în considerare diferitele forme de
prezentare autorizate.
(2) Deținătorul trebuie, de asemenea, să anunțe Agenția
Națională a Medicamentului dacă produsul încetează să
fie pus pe piață fie temporar, fie permanent; o astfel de
notificare trebuie să fie făcută cu cel puțin două luni
înainte de întreruperea punerii pe piață a medicamentului,
cu excepția situațiilor excepționale.
(3) Pe baza solicitării Ministerului Sănătății Publice, în
special în contextul farmacovigilenței, deținătorul autorizației
de punere pe piață trebuie să furnizeze Ministerului
Sănătății Publice toate datele privind volumul de vânzări al
medicamentului și orice date aflate în posesia acestuia
privind volumul de prescrieri.
Art. 730. — (1) Fără a aduce atingere prevederilor
alin. (5) și (6), o autorizație de punere pe piață este
valabilă 5 ani.
(2) Autorizația de punere pe piață poate fi reînnoită
după 5 ani pe baza unei reevaluări a raportului risc—
beneficiu de către Agenția Națională a Medicamentului,
dacă această autoritate a eliberat autorizația; în acest
scop, cu cel puțin 6 luni înainte de expirarea autorizației
de punere pe piață, în conformitate cu prevederile alin. (1),
deținătorul acesteia trebuie să depună la Agenția Națională
a Medicamentului o versiune consolidată a dosarului cu
privire la calitate, siguranță și eficacitate, inclusiv orice
variație survenită de la acordarea autorizației.
(3) Valabilitatea autorizației de punere pe piață reînnoite
conform alin. (2) este de 5 ani.
(4) Medicamentele pentru care s-au depus cereri de
reînnoire a autorizației de punere pe piață pot fi menținute
în circuitul terapeutic până la soluționarea cererii de
reînnoire a autorizației.
(5) O dată reînnoită, autorizația de punere pe piață este
valabilă pe o perioadă nelimitată, cu excepția situației în
care Agenția Națională a Medicamentului decide, pe baza
unor motive justificate privind farmacovigilența, să
procedeze la o altă reînnoire a autorizației după 5 ani, în
conformitate cu prevederile alin. (2).
(6) Orice autorizație de punere pe piață, care în primii
3 ani de la emitere nu a fost urmată de punerea efectivă
a medicamentului pe piață în România, își încetează
valabilitatea.
(7) Dacă un medicament autorizat, pus pe piață
anterior, nu mai este prezent timp de 3 ani consecutivi în
România, autorizația își încetează valabilitatea.
(8) Agenția Națională a Medicamentului poate, în situații
excepționale și ținând cont de interesul sănătății publice, să
acorde derogări de la prevederile alin. (6) și (7); astfel de
excepții trebuie riguros justificate.
(9) Dacă pentru un medicament nu se solicită
reînnoirea autorizației de punere pe piață în termenul

prevăzut la alin. (2), medicamentul poate fi menținut în
circuitul terapeutic până la epuizarea cantităților distribuite
în rețeaua farmaceutică, dar nu mai mult de un an de la
expirarea autorizației de punere pe piață.
(10) Procedura de autorizare de punere pe piață a unui
medicament poate fi întreruptă ca urmare a retragerii
cererii solicitantului.
Art. 731. — Autorizarea de punere pe piață nu înlătură
răspunderea civilă și penală a fabricantului și, după caz, a
deținătorului autorizației de punere pe piață.
Art. 732. — (1) Autorizarea de punere pe piață este
refuzată dacă, după verificarea specificațiilor și
documentelor prevăzute la art. 702 și 704—707, se
constată că:
a) raportul risc—beneficiu nu este considerat a fi
favorabil; sau
b) eficacitatea terapeutică este insuficient fundamentată
de către solicitant; sau
c) compoziția calitativă și cantitativă nu este conformă
cu declarația.
(2) Autorizarea este refuzată, de asemenea, dacă orice
informație sau document depus în susținerea cererii nu
este conform cu prevederile art. 702 și 704—707.
(3) Solicitantul sau deținătorul autorizației de punere pe
piață este responsabil de acuratețea documentelor și
datelor depuse.
Art. 733. — Medicamentele autorizate în vederea punerii
pe piață în Uniunea Europeană, prin procedura centralizată,
recunoaștere mutuală sau descentralizată, se autorizează
în România conform unor proceduri simplificate prezentate
în reglementările Agenției Naționale a Medicamentului.
Art. 734. — Medicamentele realizate în România prin
cooperare sunt supuse procedurii de autorizare de punere
pe piață în funcție de natura cooperării, conform
reglementărilor Agenției Naționale a Medicamentului.
SECȚIUNEA a 5-a
Procedura de recunoaștere mutuală și procedura
descentralizată

Art. 735. — (1) Agenția Națională a Medicamentului
desemnează pentru un mandat de 3 ani, ce se poate
reînnoi, un reprezentant în Grupul de coordonare a
procedurilor descrise în prezenta secțiune; reprezentantul
Agenției Naționale a Medicamentului în Grupul de
coordonare poate fi însoțit de experți.
(2) Până la momentul aderării României la Uniunea
Europeană, reprezentantul Agenției Naționale a
Medicamentului participă la activitățile Grupului de
coordonare în calitate de observator activ.
Art. 736. — (1) În scopul obținerii autorizației de punere
pe piață în România și în încă unul sau mai multe state
membre ale Uniunii Europene, un solicitant depune cereri
însoțite de dosare identice la Agenția Națională a
Medicamentului și la autoritățile competente din aceste
state. Dosarul conține informațiile și documentele prevăzute
la art. 702 și 704—708. Documentele depuse trebuie să
includă o listă a statelor membre ale Uniunii Europene
unde a fost depusă cererea.
Solicitantul cere ca România sau alt stat membru al
Uniunii Europene să acționeze ca îstat membru de
referință“ și să elaboreze un raport de evaluare a
medicamentului în acord cu prevederile alin. (2) sau (3).
(2) Dacă medicamentul a primit deja o autorizație de
punere pe piață la momentul depunerii cererii, România
acționează ca stat membru interesat și Agenția Națională a
Medicamentului recunoaște autorizația de punere pe piață
acordată de statul membru de referință. În acest scop,

MONITORUL OFICIAL AL ROMÂNIEI, PARTEA I, Nr. 372/28.IV.2006
deținătorul autorizației de punere pe piață cere statului
membru de referință fie să elaboreze un raport de evaluare
privind medicamentul, fie, dacă este cazul, să actualizeze
raportul de evaluare existent. În cazul în care România
este statul membru de referință, Agenția Națională a
Medicamentului trebuie să elaboreze/actualizeze raportul de
evaluare în cel mult 90 de zile de la primirea unei cereri
valide.
Raportul de evaluare împreună cu rezumatul
caracteristicilor produsului, etichetarea și prospectul
aprobate sunt trimise statelor membre interesate și
solicitantului.
(3) Dacă medicamentul nu a primit autorizație de
punere pe piață la momentul depunerii cererii la Agenția
Națională a Medicamentului, în cazul în care România este
statul membru de referință, solicitantul îi cere Agenției
Naționale a Medicamentului să pregătească un proiect de
raport de evaluare, un proiect al rezumatului caracteristicilor
produsului și un proiect al etichetării și prospectului;
Agenția Națională a Medicamentului pregătește aceste
proiecte în maximum 120 de zile după primirea unei cereri
valide și le trimite statelor membre interesate și
solicitantului. La înregistrarea acordului tuturor părților,
Agenția Națională a Medicamentului închide procedura și îl
informează pe solicitant în consecință.
(4) În cazul în care România acționează ca stat
membru interesat, în termen de 90 de zile de la primirea
documentelor la care se face referire în alin. (2) și (3),
Agenția Națională a Medicamentului aprobă raportul de
evaluare, rezumatul caracteristicilor produsului, etichetarea
și prospectul și informează statul membru de referință în
consecință.
(5) Dacă a fost depusă o cerere potrivit prevederilor
alin. (1), Agenția Națională a Medicamentului adoptă o
decizie în conformitate cu raportul de evaluare, rezumatul
caracteristicilor produsului, etichetarea și prospectul, așa
cum au fost aprobate, în termen de 30 de zile de la
înștiințarea privind acordul.
Art. 737. — (1) Dacă, în perioada prevăzută la art. 736
alin. (4), Agenția Națională a Medicamentului nu poate
aproba raportul de evaluare, rezumatul caracteristicilor
produsului, etichetarea și prospectul, datorită unui risc
potențial grav pentru sănătatea publică, trebuie să expună
detaliat motivele și să le comunice statului membru de
referință, celorlalte state membre interesate și solicitantului;
punctele de dezacord sunt transmise imediat Grupului de
coordonare.
(2) Agenția Națională a Medicamentului aplică
prevederile ghidurilor adoptate de Comisia Europeană, care
definesc riscul potențial grav pentru sănătatea publică.
(3) În cadrul Grupului de coordonare, România, prin
intermediul reprezentanților desemnați de Agenția Națională
a Medicamentului, împreună cu reprezentanții celorlalte
state membre menționate la alin. (1), trebuie să depună
toate eforturile pentru ajungerea la un acord privind
măsurile ce trebuie luate. Ei trebuie să acorde solicitantului
posibilitatea de a-și susține punctul de vedere oral sau în
scris. Dacă în 60 de zile de la comunicarea punctelor de
dezacord se ajunge la un acord, România, dacă este stat
de referință, înregistrează acordul, închide procedura și îl
informează pe solicitant în consecință; în acest caz se
aplică prevederile art. 736 alin. (5).
(4) Dacă nu se ajunge la un acord în perioada de
60 de zile prevăzută la alin (3), Agenția Europeană a
Medicamentelor este informată imediat, în vederea aplicării
procedurii prevăzute la art. 32, 33 și 34 din Directiva
2001/83/CE. Informațiile transmise trebuie să definească
detaliat obiectul dezacordului dintre statele membre și

95

motivele acestuia. O copie a informării este trimisă
solicitantului.
(5) Imediat ce solicitantul este informat că problema a
fost transmisă Agenției Europene a Medicamentelor, el
trebuie să transmită acesteia o copie a informațiilor și
documentelor prevăzute la art. 736 alin. (1).
(6) În situațiile prevăzute la alin. (3), dacă Agenția
Națională a Medicamentului a aprobat raportul de evaluare,
proiectul rezumatului caracteristicilor produsului, etichetarea
și prospectul statului membru de referință, poate, la
cererea solicitantului, să autorizeze medicamentul fără a
aștepta rezultatul procedurii prevăzute la art. 32 din
Directiva 2001/83/CE; în această situație, autorizația este
acordată fără a prejudicia rezultatul acelei proceduri.
Art. 738. — (1) În cazul în care au fost depuse două sau
mai multe solicitări potrivit prevederilor art. 702 și 704—708
pentru autorizarea de punere pe piață a unui anume
medicament și dacă Agenția Națională a Medicamentului și
alte autorități competente ale statelor membre au adoptat
decizii divergente privind autorizarea medicamentului sau
suspendarea ori retragerea acestuia, Agenția Națională a
Medicamentului sau autoritatea competentă a altui stat
membru al Uniunii Europene, Comisia Europeană ori
solicitantul sau deținătorul autorizației de punere pe piață
se poate adresa Comitetului pentru Medicamente de Uz
Uman al Agenției Europene a Medicamentelor, denumit în
continuare Comitetul, pentru aplicarea procedurii prevăzute
la art. 32, 33 și 34 din Directiva 2001/83/CE.
(2) Pentru a promova armonizarea autorizațiilor de
punere pe piață a medicamentelor în Uniunea Europeană,
Agenția Națională a Medicamentului transmite anual
Grupului de coordonare o listă de medicamente pentru
care trebuie alcătuit un rezumat armonizat al
caracteristicilor produsului.
Art. 739. — (1) Înainte să fie luată o decizie privind o
cerere de autorizare de punere pe piață sau de
suspendare ori de retragere a unei autorizații sau de
modificare a termenilor unei autorizații de punere pe piață
considerate necesară, în cazuri speciale, unde sunt
implicate interesele Uniunii Europene, în special când este
vorba de informațiile colectate conform cap. X din prezentul
titlu, Agenția Națională a Medicamentului, statele membre
ale Uniunii Europene sau Comisia Europeană ori
solicitantul sau deținătorul autorizației de punere pe piață
se adresează Comitetului pentru aplicarea procedurii
prevăzute la art. 32, 33 și 34 din Directiva 2001/83/CE.
Agenția Națională a Medicamentului, autoritatea
competentă a altui stat membru interesat sau Comisia
Europeană trebuie să identifice clar problema care este
adresată Comitetului spre evaluare și să informeze
solicitantul sau deținătorul autorizației de punere pe piață.
Agenția Națională a Medicamentului și solicitantul sau
deținătorul autorizației de punere pe piață trebuie să
furnizeze Comitetului toate informațiile disponibile despre
problema în discuție.
(2) În cazul în care solicitarea de arbitraj adresată
Comitetului se referă la o gamă de medicamente sau la o
clasă terapeutică, procedura poate fi limitată la anumite
părți ale autorizației; în acest caz, acelor medicamente li
se aplică prevederile art. 743 numai dacă au fost folosite
procedurile de autorizare prevăzute în prezenta secțiune.
Art. 740. — Agenția Națională a Medicamentului,
precum și solicitantul sau deținătorul autorizației de punere
pe piață primesc de la Agenția Europeană a
Medicamentelor, în 15 zile de la adoptare, opinia finală a
Comitetului împreună cu un raport care prezintă evaluarea
medicamentului și indică motivele pentru concluziile
rezultate.

96

MONITORUL OFICIAL AL ROMÂNIEI, PARTEA I, Nr. 372/28.IV.2006

În cazul unei opinii favorabile acordării sau menținerii
unei autorizații de punere pe piață a medicamentului în
cauză, sunt anexate opiniei următoarele documente:
a) un proiect al rezumatului caracteristicilor produsului,
conform prevederilor art. 708;
b) orice condiții ce afectează autorizația, în înțelesul
art. 32 alin. (4) lit. c) din Directiva 2001/83/CE;
c) detalii ale condițiilor recomandate sau restricțiilor
privind siguranța și utilizarea efectivă a medicamentului;
d) textul propus pentru etichetare și prospect.
Art. 741. — Agenția Națională a Medicamentului,
precum și solicitantul sau deținătorul autorizației de punere
pe piață primesc un proiect de decizie însoțit de
documentele prevăzute la art. 740 în cazul în care decizia
Comisiei Europene este de a elibera autorizația de punere
pe piață; în cazul în care, în mod excepțional, decizia
Comisiei Europene nu este în concordanță cu opinia
Agenției Europene a Medicamentelor, proiectul de decizie
trebuie să fie însoțit și de o explicație detaliată a motivelor
pentru concluziile rezultate.
Art. 742. — (1) Agenția Națională a Medicamentului
trebuie să formuleze observațiile scrise privind proiectul de
decizie în termen de 22 de zile de la primirea acestuia și
să le transmită la Comisia Europeană. În cazul în care
trebuie luată urgent o decizie de către Comisia Europeană,
răspunsul trebuie trimis într-un termen mai scurt, stabilit în
funcție de gradul de urgență identificat.
(2) Agenția Națională a Medicamentului are posibilitatea
să depună o cerere în scris pentru ca proiectul de decizie
să fie discutat într-o întâlnire plenară a Comitetului
permanent al Comisiei Europene.
(3) Agenția Națională a Medicamentului acordă sau
retrage autorizația de punere pe piață ori modifică termenii
acesteia după cum este necesar pentru a fi în acord cu
decizia Comisiei Europene, în termen de 30 de zile după
notificare, făcând referire la această decizie. Agenția
Națională a Medicamentului informează Comisia Europeană
și Agenția Europeană a Medicamentelor în consecință.
Art. 743. — Orice cerere din partea deținătorului
autorizației de punere pe piață pentru modificarea unei
autorizații de punere pe piață care a fost acordată conform
prevederilor prezentei secțiuni trebuie să fie depusă la
Agenția Națională a Medicamentului și la toate statele
membre ale Uniunii Europene care au autorizat anterior
medicamentul în cauză.
Art. 744. — (1) Dacă Agenția Națională a
Medicamentului consideră că, pentru protecția sănătății
publice, este necesară modificarea, suspendarea sau
retragerea unei autorizații de punere pe piață care a fost
acordată conform prevederilor prezentei secțiuni, Agenția
Națională a Medicamentului transmite propunerea către
Agenția Europeană a Medicamentelor pentru aplicarea
procedurilor prevăzute la art. 32, 33 și 34 din Directiva
2001/83/CE.
(2) Fără a contraveni prevederilor art. 739, în cazuri
excepționale, unde acționarea de urgență este esențială
pentru protecția sănătății publice, până la adoptarea unei
decizii definitive, Agenția Națională a Medicamentului poate
suspenda punerea pe piață și utilizarea medicamentului în
cauză pe teritoriul României.
Agenția Națională a Medicamentului informează Comisia
Europeană și celelalte state membre ale Uniunii Europene
nu mai târziu de următoarea zi lucrătoare asupra motivelor
pentru acțiunea sa.
Art. 745. — Agenția Națională a Medicamentului transmite
Agenției Europene a Medicamentelor informațiile necesare
pentru elaborarea și publicarea unui raport anual privind
utilizarea procedurilor prevăzute în prezenta secțiune.

Art. 746. — Agenția Națională a Medicamentului
transmite Comisiei Europene informațiile necesare elaborării
unui raport privind experiența acumulată pe baza
procedurilor descrise în prezenta secțiune.
Art. 747. — (1) Prevederile art. 737 alin. (4)—(6) și ale
art. 738—742 nu se aplică medicamentelor homeopate
prevăzute la art. 711.
(2) Prevederile art. 736—742 nu se aplică
medicamentelor homeopate prevăzute la art. 713 alin. (2).
CAPITOLUL IV
Fabricație și import
Art. 748. — (1) Agenția Națională a Medicamentului ia
toate măsurile necesare pentru a se asigura că fabricația
medicamentelor pe teritoriul României se efectuează numai
de către deținătorii unei autorizații de fabricație; această
autorizație este necesară chiar dacă medicamentele
fabricate sunt destinate exclusiv exportului.
(2) Autorizația prevăzută la alin. (1) este necesară atât
pentru fabricația parțială, cât și totală și pentru diferite
procese de divizare, ambalare sau schimbare a formei de
prezentare; cu toate acestea, o astfel de autorizație nu
este necesară pentru preparare, divizare, schimbare a
formei de ambalare sau prezentare atunci când aceste
procese sunt efectuate în scopul livrării cu amănuntul, de
către farmaciștii din farmacii sau de persoane legal
autorizate în România să efectueze astfel de procese.
(3) Autorizația prevăzută la alin. (1) este necesară și
pentru importuri provenite din țări terțe în România;
prevederile prezentului capitol și ale art. 830 se aplică în
același mod pentru astfel de importuri, ca și pentru
fabricație.
(4) Agenția Națională a Medicamentului înaintează la
Agenția Europeană a Medicamentelor o copie a autorizației
prevăzute la alin. (1), care este introdusă în baza de date
a Uniunii Europene prevăzută la art. 823 alin. (6).
Art. 749. — (1) Pentru obținerea autorizației de
fabricație, solicitantul trebuie să îndeplinească cel puțin
următoarele cerințe cumulative:
a) să specifice medicamentele și formele farmaceutice
care sunt fabricate sau importate și, de asemenea, locul
unde ele sunt fabricate și/sau controlate;
b) să aibă la dispoziție, pentru fabricația sau importul
medicamentelor prevăzute la lit. a), spații adecvate și
suficiente, echipament tehnic și posibilități de control în
acord cu cerințele legale ale României în ceea ce privește
atât fabricarea și controlul, cât și depozitarea
medicamentelor, conform prevederilor art. 725;
c) pentru testări speciale, controlul calității
medicamentului poate fi realizat pe bază de contract
încheiat între unitatea de producție și unitatea de control,
în afara locului de producție, în unități de control
autorizate/recunoscute
de
Agenția
Națională
a
Medicamentului, în baza reglementărilor emise de aceasta
și aprobate prin ordin al ministrului sănătății publice;
d) să aibă la dispoziție serviciile cel puțin ale unei
persoane calificate în sensul prevederilor art. 757.
(2) Solicitantul trebuie să furnizeze în cererea sa
precizări în susținerea celor declarate potrivit alin. (1).
Art. 750. — (1) Agenția Națională a Medicamentului
emite autorizația de fabricație, care este valabilă 3 ani,
numai după ce s-a asigurat de acuratețea informațiilor
furnizate conform prevederilor art. 749 printr-o inspecție
efectuată de inspectorii săi.
(2) Pentru a se asigura că cerințele prevăzute la
art. 749 sunt respectate, autorizația poate fi condiționată de

MONITORUL OFICIAL AL ROMÂNIEI, PARTEA I, Nr. 372/28.IV.2006
îndeplinirea anumitor obligații impuse, fie când este
acordată autorizația, fie la o dată ulterioară.
(3) Autorizația se eliberează numai pentru spațiile,
medicamentele și formele farmaceutice specificate în
cerere.
Art. 751. — Agenția Națională a Medicamentului ia
măsuri adecvate pentru a se asigura că timpul necesar
pentru procedura de acordare a autorizației de fabricație nu
depășește 90 de zile de la data la care Agenția Națională
a Medicamentului a primit solicitarea.
Art. 752. — Dacă deținătorul autorizației de fabricație
cere o schimbare în oricare dintre informațiile prevăzute la
art. 749 alin. (1) lit. a) și b), timpul necesar pentru
procedura în legătură cu această cerere nu trebuie să
depășească 30 de zile; în situații excepționale, această
perioadă se poate extinde până la 90 de zile.
Art. 753. — Agenția Națională a Medicamentului poate
cere solicitantului informații suplimentare în legătură cu
datele furnizate conform art. 749 și privind persoana
calificată prevăzută la art. 757; dacă Agenția Națională a
Medicamentului exercită acest drept, aplicarea termenelor
limită prevăzute la art. 751 și 752 este suspendată până
când informațiile cerute suplimentar sunt furnizate.
Art. 754. — Deținătorul unei autorizații de fabricație este
obligat cel puțin:
a) să aibă la dispoziție serviciile unui personal care să
corespundă cerințelor legale existente în România atât în
ceea ce privește fabricația, cât și controlul;
b) să elimine medicamentele autorizate numai în acord
cu legislația din România;
c) să anunțe în prealabil Agenția Națională a
Medicamentului despre orice schimbări dorește să facă în
datele furnizate conform art. 749; în orice situație, Agenția
Națională a Medicamentului va fi imediat informată dacă
persoana calificată prevăzută la art. 757 este înlocuită
neașteptat;
d) să permită inspectorilor Agenției Naționale a
Medicamentului accesul în orice moment în unitățile sale;
e) să permită persoanei calificate prevăzute la art. 757
să își exercite sarcinile sale, de exemplu prin punerea la
dispoziția sa a mijloacelor necesare;
f) să respecte principiile și ghidurile de bună practică de
fabricație pentru medicamente și să folosească ca materii
prime numai substanțe active care au fost fabricate
conform ghidurilor detaliate de bună practică de fabricație
pentru materiile prime; Agenția Națională a Medicamentului
aplică aceste prevederi și anumitor excipienți, a căror listă,
împreună cu condițiile de aplicare, se transpune prin ordin
al ministrului sănătății publice după adoptarea unei directive
europene.
Art. 755. — (1) În înțelesul prezentului titlu, fabricarea
substanțelor active utilizate ca materii prime include atât
fabricarea parțială și totală sau importul substanțelor active
folosite ca materii prime conform părții I pct. 3.2.1.1 lit. b)
din Normele și protocoalele analitice, farmacotoxicologice și
clinice referitoare la testarea medicamentelor, aprobate prin
ordin al ministrului sănătății publice, cât și diferitele procese
de divizare, ambalare sau prezentare ce preced
încorporarea într-un medicament, inclusiv reambalarea sau
reetichetarea, așa cum sunt efectuate de un distribuitor de
materii prime.
(2) Agenția Națională a Medicamentului preia orice
amendamente necesare pentru a adapta alin. (1) la noile
dezvoltări științifice și tehnice identificate și comunicate de
Comitetul permanent al Comisiei Europene.
Art. 756. — Agenția Națională a Medicamentului aplică
prevederile ghidurilor publicate de Comisia Europeană
privind forma și conținutul autorizației prevăzute la art. 748

97

alin. (1), ale rapoartelor prevăzute la art. 823 alin. (3),
forma și conținutul certificatului de bună practică de
fabricație prevăzut la art. 823 alin. (5).
Art. 757. — (1) Agenția Națională a Medicamentului ia
toate măsurile necesare pentru a se asigura că deținătorul
autorizației de fabricație are permanent și continuu la
îndemână serviciile cel puțin ale unei persoane calificate
conform condițiilor prevăzute la art. 758, responsabilă în
particular de îndeplinirea sarcinilor prevăzute la art. 760.
(2) Dacă deținătorul autorizației de fabricație îndeplinește
personal condițiile prevăzute la art. 758, acesta poate să
își asume responsabilitatea prevăzută la alin. (1).
Art. 758. — (1) Agenția Națională a Medicamentului se
asigură că persoana calificată prevăzută la art. 757
îndeplinește condițiile de calificare prevăzute la alin. (2)—(8).
(2) O persoană calificată trebuie să dețină o diplomă,
certificat sau altă dovadă de calificare oficială dobândită la
terminarea unor studii universitare ori a unui curs
recunoscut ca echivalent de către România, pe o perioadă
de cel puțin 4 ani de studii teoretice și practice în una
dintre următoarele discipline științifice: farmacie, medicină,
medicină veterinară, chimie, chimie și tehnologie
farmaceutică, biologie.
(3) Prin excepție de la prevederile alin. (2), durata
minimă a cursurilor universitare poate fi de 3 ani și
jumătate acolo unde cursul este urmat de o perioadă de
formare teoretică și practică de cel puțin un an și
incluzând o perioadă de practică într-o farmacie de circuit
deschis de cel puțin 6 luni, coroborate cu un examen de
nivel universitar.
(4) Dacă două cursuri universitare sau două cursuri
recunoscute de România ca fiind echivalente coexistă în
România și dacă unul dintre acestea se extinde pe mai
mult de 4 ani, iar celălalt peste 3 ani, cursul de 3 ani
finalizat cu o diplomă, certificat sau alte dovezi de
calificare oficiale dobândite la terminarea unui curs
universitar ori a unui curs echivalent recunoscut se
consideră că îndeplinește condiția de durată prevăzută la
alin. (3), în condițiile în care diplomele, certificatele sau
alte dovezi de calificare oficiale dobândite la completarea
ambelor cursuri sunt recunoscute ca și cursuri echivalente
de către România.
(5) Cursul trebuie să includă studii teoretice și practice
în cel puțin următoarele domenii de bază:
a) fizică experimentală;
b) chimie generală și anorganică;
c) chimie organică;
d) chimie analitică;
e) chimie farmaceutică, inclusiv analiza medicamentelor;
f) biochimie generală și aplicată (medicală);
g) fiziologie;
h) microbiologie;
i) farmacologie;
j) tehnologie farmaceutică;
k) toxicologie;
l) farmacognozie (studiul compoziției și efectelor
substanțelor active naturale de origine vegetală și animală).
Studiile în aceste domenii trebuie să fie echilibrate și să
permită persoanei în cauză să îndeplinească obligațiile
specificate la art. 760.
(6) În ceea ce privește anumite diplome, certificate sau
alte dovezi de calificare oficială prevăzute la alin. (2), care
nu îndeplinesc criteriile prevăzute la alin. (2)—(5), Agenția
Națională a Medicamentului se asigură că persoana în
cauză produce dovezi de cunoștințe adecvate ale
subiectelor în discuție.
(7) Persoana calificată trebuie să aibă experiență
practică timp de cel puțin 2 ani în una sau mai multe

98

MONITORUL OFICIAL AL ROMÂNIEI, PARTEA I, Nr. 372/28.IV.2006

unități autorizate pentru fabricarea medicamentelor, în
activități de analiză calitativă a medicamentelor și de
analiză cantitativă a substanțelor active, precum și alte
teste și verificări necesare pentru asigurarea calității
medicamentelor.
(8) Durata experienței practice poate fi redusă cu un an
dacă studiile universitare durează cel puțin 5 ani, și cu un
an și jumătate dacă studiile universitare durează cel puțin
6 ani.
Art. 759. — (1) O persoană angajată în activitățile
persoanei la care se face referire în art. 757 de la
momentul aplicării Directivei 75/319/CEE privind
armonizarea prevederilor legale, reglementărilor și măsurilor
administrative cu privire la medicamentele brevetate, într-un
stat membru al Uniunii Europene, fără a îndeplini
prevederile art. 758 poate continua acele activități în cadrul
Uniunii Europene.
(2) Deținătorul unei diplome, certificat sau altă dovadă
de calificare oficială acordată la terminarea unui curs
universitar ori a unui curs recunoscut ca echivalent de
România într-o disciplină științifică care îi permite să se
angajeze în activitățile persoanei la care se face referire în
art. 757, conform legilor statului respectiv poate, dacă a
început cursul înainte de 21 mai 1975, să fie considerat ca
și calificat să efectueze în acel stat sarcinile persoanei la
care se face referire în art. 757, cu condiția ca aceasta să
fi fost anterior angajată în activitățile următoare, cu cel
puțin 2 ani înainte de 21 mai 1985, în una sau mai multe
unități autorizate pentru fabricație: supravegherea producției
și/sau analiza calitativă și cantitativă a substanțelor active
și teste sau verificări necesare pentru asigurarea calității
medicamentelor sub directa autoritate a persoanei la care
se face referire în art. 757.
(3) Dacă persoana în cauză a dobândit experiența
practică menționată la alin. (2) înainte de 21 mai 1965,
încă un an de experiență practică conform condițiilor
prevăzute la alin. (2) trebuie să fie completat imediat
înainte de a se angaja în astfel de activități.
Art. 760. — (1) Agenția Națională a Medicamentului ia
toate măsurile necesare pentru a se asigura că persoana
calificată la care se face referire în art. 757, fără a
prejudicia relația cu deținătorul autorizației de fabricație,
este responsabilă, în contextul procedurilor prevăzute la
art. 761, pentru următoarele:
a) în cazul medicamentelor fabricate în România, că
fiecare serie de medicament a fost fabricată și verificată în
acord cu legile în vigoare în România și în acord cu
cerințele autorizației de punere pe piață;
b) în cazul medicamentelor provenind din țări terțe,
indiferent dacă medicamentul a fost fabricat în Uniunea
Europeană, că fiecare serie de produs a fost supusă
într-un stat membru unei analize calitative complete, unei
analize cantitative cel puțin a tuturor substanțelor active și
a oricăror alte teste sau verificări necesare pentru
asigurarea calității medicamentelor conform cerințelor
autorizației de punere pe piață.
Seriile de medicamente care au fost supuse unor astfel
de controale într-un stat membru vor fi exceptate de la
controale dacă sunt puse pe piață în România, însoțite de
rapoartele de control semnate de persoana calificată.
(2) În cazul medicamentelor importate dintr-o țară terță,
dacă au fost făcute aranjamente adecvate de către
Uniunea Europeană cu țara exportatoare pentru asigurarea
că fabricantul medicamentului aplică standarde de bună
practică de fabricație cel puțin echivalente cu cele stabilite
de Uniunea Europeană și controalele menționate la
alin. (1) lit. b) au fost efectuate în țara exportatoare,

persoana calificată poate fi absolvită de responsabilitatea
de a efectua aceste controale.
(3) În toate cazurile și în special dacă medicamentele
sunt puse pe piață, persoana calificată trebuie să certifice
într-un registru sau într-un document echivalent destinat
acestui scop că fiecare serie de produs satisface
prevederile prezentului articol; registrul sau documentul
echivalent trebuie actualizat permanent cu operațiunile
efectuate, trebuie să fie la dispoziția inspectorilor Agenției
Naționale a Medicamentului și trebuie să fie păstrat o
perioadă de cel puțin 5 ani.
Art. 761. — (1) Agenția Națională a Medicamentului
asigură, prin mijloace administrative adecvate, respectarea
de către persoanele calificate la care se face referire în
art. 757 a obligațiilor ce le revin.
(2) Agenția Națională a Medicamentului dispune
suspendarea temporară a unei astfel de persoane la
începerea procedurilor administrative sau disciplinare
împotriva sa pentru neîndeplinirea obligațiilor sale.
Art. 762. — Prevederile prezentului capitol se aplică și
medicamentelor homeopate.
CAPITOLUL V
Etichetare și prospect
Art. 763. — Pe ambalajul secundar al medicamentului
sau, în cazul în care nu există ambalaj secundar, pe
ambalajul primar trebuie să apară următoarele informații:
a) denumirea medicamentului urmată de concentrație și
de forma farmaceutică și, dacă este cazul, precizarea dacă
este destinat sugarilor, copiilor ori adulților; dacă produsul
conține până la 3 substanțe active, va fi inclusă denumirea
comună internațională (DCI) sau, dacă nu există,
denumirea comună;
b) substanțele active exprimate calitativ și cantitativ pe
unitate de doză sau în funcție de forma de administrare
pentru un volum sau o greutate dat/dată, folosind
denumirile lor comune;
c) forma farmaceutică și conținutul pe masă, volum sau
pe numărul de doze al medicamentului;
d) o listă cu excipienții cunoscuți ca având activitate
sau efect propriu și incluși în ghidul detaliat publicat ca
urmare a prevederilor art. 775; în cazul medicamentelor
injectabile, topice sau de uz oftalmic, toți excipienții trebuie
declarați;
e) modul de administrare și, dacă este cazul, calea de
administrare; se lasă spațiu pentru indicarea dozei
prescrise;
f) o atenționare specială privind faptul că medicamentul
nu trebuie păstrat la îndemâna și vederea copiilor;
g) o atenționare specială, dacă este necesară, pentru
medicament, alta decât cea menționată la lit. f);
h) data de expirare în termeni clari (lună/an);
i) condiții speciale de păstrare, dacă este cazul;
j) precauții speciale privind eliminarea medicamentelor
neutilizate sau a reziduurilor provenite din medicamente,
dacă este cazul, precum și referințe la orice sistem
adecvat de colectare existent;
k) numele și adresa deținătorului autorizației de punere
pe piață și, unde este cazul, numele reprezentantului
desemnat de deținător să îl reprezinte;
l) numărul autorizației de punere pe piață a
medicamentului;
m) numărul seriei de fabricație;
n) în cazul medicamentelor care se eliberează fără
prescripție medicală, instrucțiunile de utilizare.

MONITORUL OFICIAL AL ROMÂNIEI, PARTEA I, Nr. 372/28.IV.2006
Art. 764. — (1) Informațiile prevăzute la art. 763, cu
excepția celor prevăzute la alin. (2) și (3) ale prezentului
articol, trebuie să fie înscrise pe ambalajele primare.
(2) Cel puțin următoarele informații trebuie să apară pe
blisterele introduse într-un ambalaj secundar care
corespunde cerințelor prevăzute la art. 763 și 772:
— denumirea medicamentului conform art. 763 lit. a);
— numele deținătorului autorizației de punere pe piață;
— data de expirare;
— numărul seriei de fabricație.
(3) Cel puțin următoarele informații trebuie să apară pe
ambalajele primare de mici dimensiuni, pe care informațiile
prevăzute la art. 763 și 772 nu pot fi prezentate:
— denumirea medicamentului conform art. 763 lit. a) și,
dacă este necesar, calea de administrare;
— modul de administrare;
— data de expirare;
— numărul seriei de fabricație;
— conținutul raportat la masă, volum sau la unitatea de
doză.
Art. 765. — Informațiile prevăzute la art. 763, 764 și
772 trebuie astfel inscripționate încât să fie ușor de citit,
clare și să nu poată fi șterse.
Art. 766. — (1) Denumirea medicamentului, conform
art. 763 lit. a), trebuie inscripționată pe ambalaj și în
format Braille.
(2) Deținătorul autorizației de punere pe piață trebuie să
se asigure că informațiile din prospect sunt disponibile, la
cererea organizațiilor pacienților, în formate adecvate pentru
nevăzători și pentru cei cu deficit de vedere.
Art. 767. — (1) Cu respectarea prevederilor art. 770,
Agenția Națională a Medicamentului cere utilizarea unor
forme de etichetare a medicamentului care permit
indicarea:
— statutului legal pentru eliberare către pacient,
conform prevederilor cap. VI;
— elementelor de identificare și autentificare.
(2) Pentru medicamentele autorizate prin procedura
centralizată, în vederea aplicării prevederilor prezentului
articol, Agenția Națională a Medicamentului trebuie să
aplice ghidul detaliat la care se face referire în art. 775.
Art. 768. — Includerea în ambalajul tuturor
medicamentelor a unui prospect este obligatorie, cu
excepția cazului în care toate informațiile prevăzute la
art. 769 și 772 sunt direct inscripționate pe ambalajul
secundar sau primar.
Art. 769. — (1) Prospectul este întocmit în acord cu
rezumatul caracteristicilor produsului și include o serie de
informații, în următoarea ordine:
a) pentru identificarea medicamentului:
(i) denumirea
medicamentului
urmată
de
concentrația și forma farmaceutică și, dacă este
cazul, mențiunea dacă este destinat sugarilor,
copiilor sau adulților; denumirea comună este
inclusă dacă medicamentul conține o singură
substanță activă și dacă denumirea este
inventată;
(ii) grupa farmacoterapeutică sau tipul de activitate
farmacoterapeutică în termeni ușor de înțeles
pentru pacient;
b) indicațiile terapeutice;
c) o enumerare a informațiilor care sunt necesare
înainte de administrarea medicamentului:
(i) contraindicații;
(ii) precauții privind administrarea produsului;
(iii) interacțiuni cu alte medicamente sau alte forme
de interacțiuni (de exemplu: alcool, tutun,

99

alimente) care pot influența acțiunea
medicamentului;
(iv) atenționări speciale;
d) instrucțiuni necesare și uzuale pentru utilizarea
corectă a medicamentului, în special:
(i) doza recomandată;
(ii) modul și, dacă este cazul, calea de administrare;
(iii) frecvența administrării, specificându-se, dacă
este cazul, momentul potrivit la care
medicamentul poate sau trebuie să fie
administrat;
și, dacă este cazul, în funcție de natura medicamentului:
(iv) durata tratamentului, dacă aceasta trebuie să fie
limitată;
(v) măsurile care trebuie luate în cazul unei
supradoze (precum evaluarea simptomelor,
proceduri de urgență);
(vi) măsurile care trebuie luate în cazul în care una
sau mai multe doze nu au fost administrate;
(vii) precauții, dacă este cazul, privind riscurile
întreruperii tratamentului;
(viii) o recomandare specială de a consulta medicul
sau farmacistul, după caz, pentru orice
clarificare a utilizării medicamentului;
e) o descriere a reacțiiilor adverse care pot să apară în
timpul utilizării normale a medicamentului și, dacă este
cazul, măsurile care trebuie luate; pacientul este invitat în
mod expres să comunice medicului sau farmacistului orice
reacție adversă apărută, care nu este menționată în
prospect;
f) o referire la data de expirare înscrisă pe ambalaj, cu:
(i) o atenționare privind utilizarea medicamentului
numai până la data de expirare;
(ii) precauții speciale de păstrare, dacă este cazul;
(iii) o atenționare referitoare la modificările care pot
fi constatate de utilizator în situația deteriorării
vizibile a produsului, dacă este cazul;
(iv) compoziția calitativă completă (substanțe active
și excipienți) și compoziția cantitativă în
substanțe active, folosindu-se denumiri comune,
pentru fiecare formă de prezentare a
medicamentului;
(v) pentru fiecare formă de prezentare a produsului,
forma farmaceutică și conținutul în masă, volum
sau unități de doză;
(vi) numele și adresa deținătorului autorizației de
punere pe piață și, unde este cazul, numele
reprezentanților desemnați în România;
(vii) numele și adresa fabricantului;
g) în cazul în care medicamentul este autorizat conform
art. 736—747 sub denumiri diferite în statele membre
interesate, o listă a denumirilor autorizate în fiecare stat
membru al Uniunii Europene;
h) data ultimei revizuiri a prospectului.
(2) Enumerarea stabilită la alin. (1) lit. c):
a) trebuie să ia în considerare situația particulară a
anumitor categorii de utilizatori (copii, femei gravide sau
lăuze, bătrâni, persoane cu condiții patologice specifice);
b) trebuie să menționeze, dacă este cazul, posibile
efecte asupra capacității de a conduce vehicule sau de a
folosi utilaje;
c) trebuie să prevadă acei excipienți a căror cunoaștere
este necesară pentru utilizarea eficientă și în siguranță a
medicamentului și care sunt incluși în ghidul detaliat
publicat conform prevederilor art. 775.

100

MONITORUL OFICIAL AL ROMÂNIEI, PARTEA I, Nr. 372/28.IV.2006

(3) Prospectul reflectă rezultatele consultărilor cu
grupuri-țintă de pacienți pentru a se asigura că este lizibil,
clar și ușor de folosit.
Art. 770. — Agenția Națională a Medicamentului nu
poate interzice sau împiedica punerea pe piață a
medicamentelor pe teritoriul României pe motive legate de
etichetare ori prospect, dacă acestea corespund
prevederilor prezentului capitol.
Art. 771. — (1) Odată cu depunerea cererii pentru
autorizarea de punere pe piață trebuie depuse la Agenția
Națională a Medicamentului una sau mai multe machete
ale ambalajului secundar și ale ambalajului primar ale
medicamentului, împreună cu proiectul prospectului;
rezultatele evaluărilor efectuate în cooperare cu grupul de
pacienți-țintă sunt, de asemenea, furnizate Agenției
Naționale a Medicamentului.
(2) Agenția Națională a Medicamentului refuză
autorizarea de punere pe piață dacă etichetarea sau
prospectul nu corespunde prevederilor prezentului capitol
sau nu corespunde informațiilor enumerate în rezumatul
caracteristicilor produsului.
(3) Toate propunerile de modificare a etichetării sau a
prospectului prevăzute în prezentul capitol, care nu au
legătură cu rezumatul caracteristicilor produsului, sunt
depuse la Agenția Națională a Medicamentului; dacă
Agenția Națională a Medicamentului nu s-a opus unei
propuneri de modificare în termen de 90 de zile de la
depunerea cererii, solicitantul poate opera modificarea.
(4) Faptul că Agenția Națională a Medicamentului nu
refuză o autorizare de punere pe piață în situația descrisă
la alin. (2) sau o modificare a etichetării conform alin. (3)
nu diminuează responsabilitatea generală a fabricantului și
a deținătorului autorizației de punere pe piață.
Art. 772. — Ambalajul secundar și ambalajul primar pot
include simboluri sau pictograme concepute pentru a
clarifica anumite informații menționate la art. 763 și la
art. 769 alin. (1) și alte informații compatibile cu rezumatul
caracteristicilor produsului care sunt utile pentru pacient, cu
excluderea oricărui element de natură publicitară.
Art. 773. — (1) Informațiile conținute în etichetare,
prevăzute la art. 763, 769 și 772, trebuie să fie în limba
română, ceea ce nu împiedică inscripționarea acestor
informații în mai multe limbi, cu condiția ca în toate limbile
folosite să apară aceleași informații.
În cazul anumitor medicamente orfane, informațiile
enumerate la art. 763 pot, la o cerere justificată, să apară
numai în una dintre limbile oficiale ale Uniunii Europene.
(2) Prospectul trebuie să fie scris și conceput spre a fi
clar și ușor de înțeles, permițând utilizatorilor să acționeze
corespunzător, când este cazul, cu ajutorul profesioniștilor
din domeniul sănătății; prospectul trebuie să fie clar lizibil
în limba română.
Prevederile primei teze nu împiedică prospectul să fie
inscripționat în mai multe limbi, cu condiția ca în toate
limbile folosite să apară aceleași informații.
(3) Dacă medicamentul nu este destinat eliberării directe
către pacient, Agenția Națională a Medicamentului poate
acorda exceptarea de la obligația prezenței anumitor
informații pe etichetă și în prospect și de la obligația ca
prospectul să fie în limba română.
Art. 774. — Dacă prevederile prezentului capitol nu sunt
respectate de deținătorul autorizației de punere pe piață și
notificarea adresată de către Agenția Națională a
Medicamentului acestuia a rămas fără efect, Agenția
Națională a Medicamentului poate suspenda autorizația de
punere pe piață până când etichetarea și prospectul
medicamentului în cauză se conformează cerințelor
prezentului capitol.

Art. 775. — Agenția Națională a Medicamentului
participă la consultări organizate de Comisia Europeană cu
statele membre ale Uniunii Europene și cu părțile
interesate, în vederea întocmirii unui ghid detaliat, privind
în special:
a) formularea unor atenționări speciale pentru anumite
categorii de medicamente;
b) informații speciale pentru medicamentele care se
eliberează fără prescripție medicală;
c) lizibilitatea informațiilor de pe etichetă și prospect;
d) metodele de identificare și autentificare a medicamentelor;
e) lista excipienților care trebuie să apară pe eticheta
medicamentului și modul în care acești excipienți trebuie
să fie indicați;
f) prevederile armonizate pentru implementarea art. 57
din Directiva 2001/83/CE.
Agenția Națională a Medicamentului aplică prevederile
acestui ghid detaliat.
Art. 776. — (1) Ambalajul secundar de carton și
recipientul medicamentelor conținând radionuclizi trebuie să
fie etichetate conform reglementărilor pentru transportul în
siguranță al materialelor radioactive stabilite de Agenția
Internațională pentru Energie Atomică; în plus, eticheta
trebuie să corespundă și prevederilor alin. (2) și (3).
(2) Eticheta de pe ecranul protector trebuie să includă
informațiile menționate la art. 763; în plus, eticheta de pe
ecranul protector trebuie să explice în amănunt codificările
utilizate pe flacon și să indice, unde este cazul, pentru un
moment și o dată anume, cantitatea de radioactivitate pe
doză sau pe flacon și numărul de capsule sau, pentru
lichide, numărul de mililitri din recipient.
(3) Flaconul este etichetat cu următoarele informații:
— numele sau codul medicamentului, inclusiv numele
sau simbolul chimic al radionuclidului;
— numărul de identificare al seriei și data de expirare;
— simbolul internațional pentru radioactivitate;
— numele și adresa fabricantului;
— cantitatea de radioactivitate conform prevederilor alin. (2).
Art. 777. — (1) Agenția Națională a Medicamentului
trebuie să se asigure că în ambalajul medicamentelor
radiofarmaceutice, generatorilor de radionuclizi, kiturilor
(truselor) sau precursorilor radionuclidici este introdus un
prospect amănunțit incluzând instrucțiunile de utilizare.
(2) Textul prospectului menționat la alin. (1) trebuie să
fie elaborat conform prevederilor art. 769; în plus,
prospectul trebuie să includă orice alte precauții care
trebuie luate de utilizator în timpul preparării și administrării
medicamentului și precauții speciale pentru eliminarea
ambalajului și a conținutului neutilizat.
Art. 778. — Fără a contraveni prevederilor art. 779,
medicamentele homeopate trebuie să fie etichetate în
acord cu prevederile prezentului capitol și să conțină o
mențiune pe etichetă asupra naturii lor homeopate, într-o
formă clară și lizibilă.
Art. 779. — În plus față de mențiunea clară a cuvintelor
îmedicament homeopat“, eticheta și, unde este cazul,
prospectul pentru medicamentele prevăzute la art. 711
alin. (1) poartă exclusiv următoarele informații:
— denumirea științifică a sușei sau a sușelor urmată de
gradul de diluție, folosindu-se simbolurile farmacopeii
utilizate conform art. 695 pct. 4; dacă medicamentul
homeopat este alcătuit din două sau mai multe sușe,
denumirea științifică a sușelor pe etichetă poate fi
suplimentată cu o denumire inventată;
— numele și adresa deținătorului autorizației de punere
pe piață și, după caz, numele fabricantului;

MONITORUL OFICIAL AL ROMÂNIEI, PARTEA I, Nr. 372/28.IV.2006
— modul de administrare și, dacă este cazul, calea de
administrare;
— data de expirare, în termeni clari (lună, an);
— forma farmaceutică;
— conținutul formei de prezentare destinate vânzării;
— precauții speciale de păstrare, dacă există;
— o atenționare specială, dacă este necesară;
— numărul seriei de fabricație;
— numărul autorizației de punere pe piață;
— îmedicament homeopat fără indicații terapeutice
aprobate“;
— o atenționare care îl sfătuiește pe utilizator să
consulte un medic dacă simptomele persistă.
CAPITOLUL VI
Clasificarea medicamentelor
Art. 780. — (1) La eliberarea autorizațiilor de punere pe
piață, Agenția Națională a Medicamentului specifică
clasificarea medicamentelor în:
— medicamente care se eliberează cu prescripție
medicală;
— medicamente care se eliberează fără prescripție
medicală.
În acest scop, se aplică criteriile prevăzute la art. 781
alin. (1).
(2) Agenția Națională a Medicamentului stabilește
subcategorii pentru medicamentele eliberate numai cu
prescripție medicală, după cum urmează:
a) medicamente care se eliberează cu prescripție
medicală care se reține în farmacie (nu se reînnoiește) sau
care nu se reține în farmacie (se poate reînnoi);
b) medicamente care se eliberează cu prescripție
medicală specială;
c) medicamente care se eliberează cu prescripție
medicală restrictivă, rezervate pentru utilizarea în anumite
domenii specializate.
Art. 781. — (1) Medicamentele se eliberează cu
prescripție medicală dacă:
— prezintă un pericol direct ori indirect, chiar în cazul
utilizării corecte, dacă sunt folosite fără supraveghere
medicală; sau
— sunt utilizate frecvent și în mare măsură incorect și
ca atare pot prezenta un pericol direct ori indirect pentru
sănătatea umană; sau
— conțin substanțe ori preparate ale acestora ale căror
activitate și/sau reacții adverse necesită investigații
aprofundate; sau
— sunt prescrise în mod normal de medic pentru a fi
administrate parenteral.
(2) La stabilirea subcategoriilor se iau în considerare
următorii factori:
— medicamentul conține, într-o cantitate care nu este
exceptată, o substanță clasificată ca stupefiant sau
psihotrop în înțelesul convențiilor internaționale în vigoare,
precum convențiile Națiunilor Unite din 1961 și 1974; sau
— medicamentul poate, dacă este utilizat incorect, să
prezinte un risc de abuz medicamentos, să conducă la
dependență ori să fie utilizat în scopuri ilegale; sau
— medicamentul conține o substanță care, prin noutate
sau prin proprietățile specifice, ca măsură de precauție,
poate fi considerată că aparține grupului prevăzut la
punctul anterior.
(3) La stabilirea subcategoriilor pentru medicamentele
supuse prescrierii restrictive se iau în considerare următorii
factori:

101

— medicamentul, datorită caracteristicilor sale
farmaceutice sau noutății sale ori intereselor pentru
sănătatea publică, poate fi utilizat numai în spital;
— medicamentul este utilizat în tratamentul bolilor care
trebuie să fie diagnosticate în spital sau în instituții care
dețin echipamente de diagnosticare adecvate, chiar dacă
administrarea și continuarea tratamentului pot fi efectuate
în altă parte; sau
— medicamentul este destinat utilizării în ambulatoriu,
dar utilizarea sa poate provoca reacții adverse grave
necesitând o prescripție medicală întocmită de un specialist
și o supraveghere specială de-a lungul tratamentului.
(4) Agenția Națională a Medicamentului poate renunța la
aplicarea alin. (1), (2) și (3) ținând cont de:
a) doza unică maximă, doza maximă zilnică,
concentrația, forma farmaceutică, anumite tipuri de
ambalaje; și/sau
b) alte circumstanțe de utilizare specificate.
(5) Dacă Agenția Națională a Medicamentului nu
desemnează medicamente în subcategoriile menționate la
art. 780 alin. (2), trebuie să ia în considerare criteriile
prevăzute la alin. (2) și (3) pentru a stabili dacă un
medicament este clasificat ca medicament eliberat numai
cu prescripție medicală.
Art. 782. — Medicamentele care se eliberează fără
prescripție medicală sunt acelea care nu se încadrează în
criteriile stabilite la art. 781.
Art. 783. — (1) Agenția Națională a Medicamentului
întocmește o listă a medicamentelor care se eliberează cu
prescripție medicală pe teritoriul României specificând, dacă
este cazul, categoria clasificării; această listă se
actualizează anual.
(2) Agenția Națională a Medicamentului elaborează
anual Nomenclatorul cuprinzând medicamentele autorizate
de punere pe piață în România, precizând pentru fiecare
medicament clasificarea pentru eliberare.
Art. 784. — Agenția Națională a Medicamentului
analizează orice aspecte noi care îi sunt aduse la
cunoștință și, după caz, modifică clasificarea unui
medicament prin aplicarea criteriilor enumerate la art. 781.
Art. 785. — Dacă a fost autorizată o schimbare a
clasificării unui medicament pe baza unor teste preclinice
sau studii clinice semnificative, Agenția Națională a
Medicamentului nu trebuie să se refere la rezultatele
acestor teste sau studii în cazul evaluării unei cereri
depuse de către alt solicitant sau deținător al autorizației
de punere pe piață pentru schimbarea clasificării aceleiași
substanțe, timp de un an de la autorizarea modificării
inițiale.
Art. 786. — Anual, Agenția Națională a Medicamentului
comunică Comisiei Europene și celorlalte state membre ale
Uniunii Europene schimbările ce au fost făcute în lista la
care se face referire în art. 783.
CAPITOLUL VII
Distribuția angro a medicamentelor
Art. 787. — (1) Cu respectarea prevederilor art. 700,
Ministerul Sănătății Publice ia toate măsurile
corespunzătoare pentru a se asigura că numai
medicamentele pentru care a fost acordată o autorizație de
punere pe piață conform prevederilor prezentului titlu sunt
distribuite pe teritoriul României.
(2) Cu respectarea prevederilor art. 700, Ministerul
Sănătății Publice ia toate măsurile corespunzătoare pentru
a se asigura că numai medicamentele pentru care a fost
acordată o autorizație de punere pe piață conform

102

MONITORUL OFICIAL AL ROMÂNIEI, PARTEA I, Nr. 372/28.IV.2006

prevederilor prezentului titlu și prin procedura centralizată
sunt distribuite pe teritoriul României.
(3) Distribuția angro și depozitarea medicamentelor se
efectuează numai pentru medicamente care au autorizații
de punere pe piață eliberate:
a) de Comisia Europeană, conform procedurii
centralizate; sau
b) de Agenția Națională a Medicamentului, conform
prevederilor prezentului titlu.
(4) Orice distribuitor care nu este deținătorul autorizației
de punere pe piață și care importă un medicament dintr-un
stat membru al Uniunii Europene trebuie să notifice intenția
sa deținătorului autorizației de punere pe piață și Agenției
Naționale a Medicamentului; pentru medicamentele care nu
au fost autorizate prin procedura centralizată, notificarea
Agenției Naționale a Medicamentului se face fără a
contraveni procedurilor suplimentare prevăzute în legislația
din România.
Art. 788. — (1) Ministerul Sănătății Publice ia toate
măsurile necesare pentru a se asigura că distribuția angro
de medicamente se face de către posesorii unei autorizații
pentru desfășurarea activității de distribuitor angro de
medicamente, care precizează sediul pentru care este
valabilă.
(2) Dacă persoanele autorizate să elibereze
medicamentele către populație pot, conform legislației
naționale, să se angajeze și în distribuție angro, aceste
persoane trebuie să fie autorizate conform alin. (1).
(3) Deținerea unei autorizații de fabricație include și
autorizarea pentru distribuția angro a medicamentelor
acoperite de acea autorizație; deținerea unei autorizații
pentru desfășurarea activității de distribuție angro de
medicamente nu exceptează deținătorul de la obligația de
a deține o autorizație de fabricație și de a se supune
condițiilor stabilite în acest sens, chiar dacă activitatea de
fabricație sau de import este secundară.
(4) La cererea Comisiei Europene sau a unui stat
membru al Uniunii Europene, Ministerul Sănătății Publice
trebuie să furnizeze toate informațiile adecvate privind
autorizațiile individuale pe care le-a eliberat conform alin. (1).
(5) Verificările persoanelor autorizate pentru
desfășurarea activității de distribuție angro de medicamente
și inspecția spațiilor lor se efectuează sub responsabilitatea
Ministerului Sănătății Publice.
(6) Ministerul Sănătății Publice suspendă sau retrage
autorizația prevăzută la alin. (1) dacă nu mai sunt
îndeplinite condițiile de autorizare; Ministerul Sănătății
Publice informează despre aceasta statele membre ale
Uniunii Europene și Comisia Europeană.
(7) Dacă Ministerul Sănătății Publice consideră că
deținătorul unei autorizații acordate de un stat membru al
Uniunii Europene conform prevederilor art. 77 alin. (1) din
Directiva 2001/83/CE nu mai îndeplinește condițiile de
autorizare, informează despre aceasta Comisia Europeană
și statul membru implicat; acesta din urmă ia toate
măsurile necesare și informează Comisia Europeană și
Ministerul Sănătății Publice asupra deciziilor luate și a
motivelor care stau la baza acestor decizii.
(8) Ministerul Sănătății Publice, prin inspectorii direcției
de specialitate, inspectează și unitățile de distribuție en detail.
(9) Inspectorii direcției de specialitate din Ministerul
Sănătății Publice și inspectorii Agenției Naționale a
Medicamentului pot preleva probe de la unitățile de
distribuție în vederea efectuării de analize de laborator.
(10) Contravaloarea probelor prelevate și costul analizelor
efectuate se suportă conform art. 823 alin. (1) lit. b).
Art. 789. — (1) Ministerul Sănătății Publice se asigură
că timpul necesar pentru desfășurarea procedurii de

examinare a cererilor pentru autorizarea de distribuție nu
depășește 90 de zile de la data primirii cererii de către
acesta.
(2) Ministerul Sănătății Publice poate cere solicitantului,
dacă este necesar, să furnizeze toate informațiile privind
condițiile de autorizare.
(3) Dacă Ministerul Sănătății Publice constată că nu
sunt furnizate toate informațiile conform alin. (2), perioada
prevăzută la alin. (1) este suspendată până când datele
cerute vor fi furnizate.
Art. 790. — Pentru a obține o autorizație de distribuție,
solicitanții trebuie să îndeplinească următoarele cerințe
minime:
a) trebuie să aibă spații, instalații și echipamente
potrivite și adecvate pentru asigurarea conservării și
distribuției medicamentelor;
b) trebuie să aibă personal și, în particular, o persoană
calificată desemnată ca responsabil, îndeplinind condițiile
prevăzute în legislația din România;
c) trebuie să poată îndeplini obligațiile prevăzute la
art. 791.
Art. 791. — Deținătorii autorizației de distribuție trebuie
să îndeplinească următoarele cerințe minime:
a) să permită accesul la spațiile, instalațiile și
echipamentele prevăzute la art. 790 lit. a) persoanelor
responsabile cu inspecția acestora;
b) să își constituie stocurile de medicamente numai de
la persoane care, la rândul lor, dețin o autorizație de
distribuție sau sunt exceptate de la obținerea unei astfel de
autorizații conform prevederilor art. 788 alin. (3);
c) să furnizeze medicamentele numai persoanelor care,
la rândul lor, dețin o autorizație de distribuție angro sau
sunt autorizate de Ministerul Sănătății Publice să furnizeze
medicamente către populație în România;
d) să aibă un plan de urgență care să asigure
implementarea efectivă a oricărei retrageri de pe piața
ordonată de Agenția Națională a Medicamentului sau
efectuată în cooperare cu fabricantul ori cu deținătorul
autorizației de punere pe piață pentru medicamentul în
cauză;
e) să păstreze evidența fie în forma facturilor de
vânzare/cumpărare, fie pe calculator, fie în orice formă,
consemnând pentru orice tranzacție următoarele informații:
— data operațiunii efectuate;
— denumirea medicamentului, numele și țara de origine
ale fabricantului;
— modul de prezentare, forma farmaceutică,
concentrația substanțelor active, mărimea ambalajului;
— seria și data expirării;
— certificatul de calitate și/sau buletinul de analiză,
după caz;
— cantitatea primită sau furnizată;
— numele și adresa furnizorului sau ale destinatarului,
după caz;
f) să țină la dispoziția Ministerului Sănătății Publice
evidența prevăzută la lit. e), în scopul inspecțiilor, pentru o
perioadă de 5 ani;
g) să respecte principiile și ghidurile de bună practică
de distribuție pentru medicamente, conform prevederilor
art. 795.
Art. 792. — (1) În ceea ce privește furnizarea de
medicamente către farmaciști și persoanele autorizate să
elibereze medicamente către populație, Ministerul Sănătății
Publice nu trebuie să aplice unui deținător de autorizație
de distribuție acordată de alt stat membru al Uniunii
Europene nici o obligație, în special obligații de serviciu
public, mai restrictivă decât cele aplicate persoanelor
autorizate să efectueze activități echivalente în România.

MONITORUL OFICIAL AL ROMÂNIEI, PARTEA I, Nr. 372/28.IV.2006
(2) Deținătorul unei autorizații de punere pe piață pentru
un medicament și distribuitorii acelui medicament pus
efectiv pe piață în România asigură, în limitele
responsabilităților lor, stocuri adecvate și continue din acel
medicament către farmacii și persoanele autorizate să
furnizeze medicamente, astfel încât nevoile pacienților din
România să fie acoperite.
(3) Măsurile pentru implementarea prevederilor
prezentului articol trebuie să fie justificate prin protecția
sănătății publice și să fie proporționale cu obiectivele
acestei protecții, conform regulilor Tratatului Uniunii
Europene, în special cele privind libera circulație a
mărfurilor și concurența.
Art. 793. — (1) Pentru toate furnizările de medicamente
către o persoană autorizată să furnizeze medicamente
către populație în România, distribuitorul angro autorizat
trebuie să emită un document însoțitor care indică:
— data;
— numele și forma farmaceutică ale medicamentului;
— cantitatea furnizată;
— numele și adresa furnizorului și destinatarului.
(2) Ministerul Sănătății Publice ia toate măsurile
necesare pentru a se asigura că persoanele autorizate să
furnizeze medicamente către populație pot furniza
informațiile necesare pentru trasabilitatea căii de distribuție
a fiecărui medicament.
Art. 794. — Prevederile prezentului capitol nu împiedică
aplicarea unor cerințe mai restrictive în legătură cu
distribuția angro de:
— substanțe stupefiante și psihotrope pe teritoriul
României;
— medicamente derivate din sânge;
— medicamente imunologice;
— medicamente radiofarmaceutice.
Art. 795. — Ministerul Sănătății Publice are obligația de
a urmări aplicarea ghidurilor de bună practică de distribuție
publicate de Comisia Europeană.
Art. 796. — Prezentul capitol se aplică și pentru
medicamentele homeopate.
CAPITOLUL VIII
Publicitatea
Art. 797. — (1) În înțelesul prezentului capitol,
publicitatea pentru medicamente include orice mod de
informare prin contact direct (sistemul îdoor-to-door“),
precum și orice formă de promovare destinată să stimuleze
prescrierea, distribuirea, vânzarea sau consumul de
medicamente; publicitatea pentru medicamente va include
în special:
— publicitatea pentru medicamente destinată publicului
larg;
— publicitatea pentru medicamente destinată
persoanelor calificate să prescrie sau să distribuie
medicamente;
— vizite ale reprezentanților medicali la persoane
calificate să prescrie medicamente;
— furnizarea de mostre;
— stimularea prescrierii sau distribuirii medicamentelor
prin oferirea, promiterea ori acordarea unor avantaje în
bani sau în natură, cu excepția cazurilor în care acestea
au o valoare simbolică;
— sponsorizarea întâlnirilor promoționale la care
participă persoane calificate să prescrie sau să distribuie
medicamente;

103

— sponsorizarea congreselor științifice la care participă
persoane calificate să prescrie sau să distribuie
medicamente și, în special, plata cheltuielilor de transport
și cazare ocazionate de acestea.
(2) Nu fac obiectul prezentului capitol următoarele:
— etichetarea și prospectul, care fac obiectul cap. V;
— corespondența, posibil însoțită de materiale de natură
nonpromoțională, necesare pentru a răspunde unei întrebări
specifice în legătură cu un anumit medicament;
— anunțuri cu caracter informativ și materiale
referitoare, de exemplu, la modificări ale ambalajului,
atenționări despre reacții adverse care fac parte din
precauțiile generale de administrare a medicamentului,
cataloage comerciale și liste de prețuri, cu condiția ca
acestea să nu includă nici un fel de afirmații cu caracter
promoțional;
— informații privind sănătatea umană sau boli, cu
condiția să nu existe referințe, chiar indirecte, la
medicamente.
Art. 798. — (1) Agenția Națională a Medicamentului
interzice publicitatea pentru un medicament care nu are
autorizație de punere pe piață valabilă în România.
(2) Toate informațiile conținute în materialul publicitar
pentru un medicament trebuie să corespundă cu
informațiile enumerate în rezumatul caracteristicilor
produsului.
(3) Publicitatea pentru un medicament:
— trebuie să încurajeze utilizarea rațională a
medicamentului, prin prezentarea lui obiectivă și fără a-i
exagera proprietățile;
— nu trebuie să fie înșelătoare.
Art. 799. — (1) Este interzisă publicitatea destinată
publicului larg pentru medicamente care:
a) se eliberează numai cu prescripție, medicală, conform
cap. VI;
b) conțin substanțe definite ca stupefiante sau
psihotrope de convenții internaționale, precum convențiile
Națiunilor Unite din 1961 și 1971, și legislația națională.
(2) Este permisă publicitatea destinată publicului larg
doar pentru acele medicamente care, prin compoziție și
scop, sunt destinate a fi utilizate fără intervenția unui
medic, în scopul stabilirii diagnosticului, prescrierii acestora
sau pentru monitorizarea tratamentului, fiind suficiente, la
nevoie, sfaturile farmaciștilor.
(3) Este interzisă pe teritoriul României publicitatea
destinată publicului larg pentru medicamentele prescrise și
eliberate în sistemul asigurărilor de sănătate.
(4) Interdicția prevăzută la alin. (1) nu se aplică
campaniilor de vaccinare efectuate de industria
farmaceutică și aprobate de Ministerul Sănătății Publice.
(5) Interdicția la care se face referire la alin. (1) se
aplică fără a contraveni prevederilor din legislația națională,
Legii nr. 148/2000 privind publicitatea, cu modificările și
completările ulterioare, care transpun art. 14 al Directivei
89/552/CEE privind coordonarea anumitor prevederi stabilite
prin legi, regulamente sau acțiuni administrative în statele
membre în cauză, referitoare la îndeletnicirea cu activități
de transmitere TV.
(6) Este interzisă distribuția directă a medicamentelor
către populație de către fabricanți în scopuri promoționale.
CAPITOLUL IX
Informarea publicului
Art. 800. — (1) Cu respectarea prevederilor art. 799,
orice material publicitar destinat publicului larg:

104

MONITORUL OFICIAL AL ROMÂNIEI, PARTEA I, Nr. 372/28.IV.2006

a) trebuie să fie conceput astfel încât să fie clar că
mesajul este de natură publicitară și că produsul este clar
identificat ca medicament;
b) trebuie să includă cel puțin următoarele informații:
— denumirea medicamentului, precum și denumirea
comună dacă medicamentul conține o singură substanță
activă;
— informațiile necesare pentru utilizarea corectă a
medicamentului;
— o invitație expresă, lizibilă, de a citi cu atenție
instrucțiunile din prospect sau de pe ambalaj, formulată
după cum urmează: îAcest medicament se poate elibera
fără prescripție medicală. Se recomandă citirea cu atenție
a prospectului sau a informațiilor de pe ambalaj. Dacă apar
manifestări neplăcute, adresați-vă medicului sau
farmacistului.“
(2) În cazul în care este vorba despre o reclamă
prescurtată (reminder) se acceptă ca publicitatea pentru
medicamente destinată publicului larg, prin excepție de la
prevederile alin. (1), să includă numai denumirea
medicamentului sau denumirea comună internațională, dacă
aceasta există, ori marca medicamentului.
Art. 801. — Publicitatea pentru medicamente destinată
publicului larg nu trebuie să conțină nici un material care:
a) să dea impresia că o consultație medicală sau o
intervenție chirurgicală nu este necesară, în special prin
oferirea unor sugestii de diagnostic sau de tratament la
distanță;
b) să sugereze că efectul tratamentului cu medicamentul
respectiv este garantat, nu este însoțit de reacții adverse
sau că efectul este mai bun ori echivalent cu cel al altui
tratament sau medicament;
c) să sugereze că starea de sănătate a subiectului
poate fi îmbunătățită prin utilizarea medicamentului
respectiv;
d) să sugereze că starea de sănătate a subiectului
poate fi afectată dacă nu se utilizează medicamentul;
această interdicție nu se aplică campaniilor de vaccinare
prevăzute la art. 799 alin. (4);
e) să se adreseze exclusiv sau în special copiilor;
f) să facă referire la o recomandare a oamenilor de
știință, profesioniștilor din domeniul sănătății sau
persoanelor care nu fac parte din aceste categorii, dar a
căror celebritate poate încuraja consumul de medicamente;
g) să sugereze că medicamentul este un aliment,
produs cosmetic sau alt produs de consum;
h) să sugereze că siguranța sau eficacitatea
medicamentului este datorată faptului că acesta este
natural;
i) să poată, printr-o descriere sau reprezentare detaliată
a unui caz, să ducă la o autodiagnosticare eronată;
j) să ofere, în termeni inadecvați, alarmanți sau
înșelători, asigurări privind vindecarea;
k) să folosească, în termeni inadecvați, alarmanți sau
înșelători, reprezentări vizuale ale schimbărilor în
organismul uman cauzate de boli sau leziuni ori de acțiuni
ale medicamentelor asupra organismului uman sau a unei
părți a acestuia.
Art. 802. — (1) Orice material publicitar pentru un
medicament destinat persoanelor calificate să prescrie sau
să elibereze astfel de produse trebuie să includă:
— informații esențiale compatibile cu rezumatul
caracteristicilor produsului;
— clasificarea pentru eliberare a medicamentului.
(2) În cazul în care este vorba despre o reclamă
prescurtată (reminder), publicitatea pentru un medicament
destinată persoanelor calificate să prescrie sau să elibereze
astfel de produse poate, prin excepție de la prevederile

alin. (1), să includă numai denumirea medicamentului sau
denumirea comună internațională, dacă aceasta există, ori
marca.
Art. 803. — (1) Orice documentație referitoare la un
medicament care este transmisă ca parte a promovării
acelui produs persoanelor calificate să îl prescrie sau să îl
elibereze include cel puțin informațiile prevăzute la art. 802
alin. (1) și precizează data la care a fost întocmit sau
revizuit ultima dată.
(2) Toate informațiile conținute în documentația
menționată la alin. (1) trebuie să fie corecte, actualizate,
verificabile și suficient de complete pentru a permite
beneficiarului să își formeze propria opinie asupra valorii
terapeutice a medicamentului în cauză.
(3) Citatele, precum și tabelele și alte materiale
ilustrative extrase din publicațiile medicale sau alte lucrări
științifice care sunt utilizate în documentația prevăzută la
alin. (1) trebuie să fie reproduse fidel, cu indicarea precisă
a sursei.
Art. 804. — (1) Reprezentanții medicali trebuie să fie
instruiți corespunzător de către firma la care sunt angajați
și trebuie să posede suficiente cunoștințe științifice pentru a
putea furniza informații cât mai precise și complete despre
medicamentele pe care le promovează.
(2) În timpul fiecărei vizite, reprezentanții medicali oferă
persoanelor vizitate sau pun la dispoziția acestora rezumatul
caracteristicilor produsului pentru fiecare medicament pe
care îl prezintă, împreună cu detalii despre prețul și
condițiile de rambursare.
(3) Reprezentanții medicali transmit serviciului științific la
care se face referire la art. 809 alin. (1) toate informațiile
despre utilizarea medicamentelor pe care le promovează,
cu referire în special la reacțiile adverse raportate de către
persoanele pe care le vizitează.
Art. 805. — (1) Când publicitatea pentru medicamente
se adresează persoanelor calificate să prescrie sau să
elibereze astfel de produse, nu trebuie să li se ofere, să li
se acorde sau să li se promită cadouri, avantaje în bani
sau natură, cu excepția acelora care nu sunt costisitoare
și care sunt relevante pentru practica medicală sau
farmaceutică.
(2) La evenimentele de promovare comercială,
ospitalitatea se limitează strict la scopul ei principal și nu
este extinsă la alte persoane decât profesioniștii din
domeniul sănătății.
(3) Persoanele calificate să prescrie sau să distribuie
astfel de medicamente nu trebuie să solicite ori să accepte
nici un stimulent interzis conform alin. (1) sau contrar
prevederilor alin. (2).
(4) Prevederile alin. (1)—(3) nu se aplică măsurilor
existente și practicilor comerciale din România privind
prețurile, adaosurile comerciale și rabaturile.
Art. 806. — Prevederile art. 805 alin. (1) nu împiedică
oferirea directă sau indirectă a ospitalității la evenimente
profesionale și științifice; astfel de ospitalitate trebuie să fie
întotdeauna strict limitată la scopul principal al
evenimentului; ea nu trebuie să fie extinsă asupra altor
persoane decât profesioniștii din domeniul sănătății.
Art. 807. — Mostrele gratuite se oferă, în mod
excepțional, numai persoanelor calificate să prescrie sau să
distribuie astfel de produse și în următoarele condiții:
a) numărul de mostre acordate anual pentru fiecare
medicament eliberat pe prescripție medicală este limitat;
b) orice furnizare de mostre se face ca urmare a unei
solicitări în scris, semnată și datată de medic;
c) cei care furnizează mostrele mențin un sistem
adecvat de control și evidență;

MONITORUL OFICIAL AL ROMÂNIEI, PARTEA I, Nr. 372/28.IV.2006
d) fiecare mostră nu trebuie să fie mai mare decât cea
mai mică formă de prezentare de pe piață;
e) fiecare mostră este marcată cu mențiunea îmostră
medicală gratuită — nu este destinată vânzării“ sau
prezintă o mențiune cu același înțeles;
f) fiecare mostră este însoțită de o copie a rezumatului
caracteristicilor produsului;
g) nu se furnizează mostre de medicamente conținând
substanțe stupefiante și psihotrope în înțelesul convențiilor
internaționale, precum convențiile Națiunilor Unite din 1961
și 1971.
Art. 808. — (1) Agenția Națională a Medicamentului ia
măsuri adecvate și eficiente pentru monitorizarea publicității
la medicamente, după cum urmează:
a) în cazul medicamentelor care se eliberează fără
prescripție medicală, materialele publicitare destinate
publicului larg se supun aprobării prealabile a Agenției
Naționale a Medicamentului;
b) în cazul medicamentelor care se eliberează cu sau
fără prescripție medicală, materialele publicitare destinate
persoanelor calificate să prescrie sau să distribuie
medicamente sunt analizate de Agenția Națională a
Medicamentului ulterior diseminării, prin sondaj sau ca
urmare a unor sesizări.
(2) Persoanele fizice sau juridice care au un interes
legitim în interzicerea oricărei publicități care contravine
prevederilor prezentului capitol pot sesiza Agenția Națională
a Medicamentului în acest sens; Agenția Națională a
Medicamentului răspunde sesizărilor în termen de 60 de
zile.
(3) Când constată că materialul publicitar încalcă
prevederile prezentului capitol, Agenția Națională a
Medicamentului ia măsurile necesare, ținând seama de
toate interesele implicate și, în special, de interesul public:
a) dacă materialul publicitar a fost deja publicat, dispune
încetarea publicității înșelătoare; sau
b) dacă materialul publicitar înșelător nu a fost încă
publicat, dar publicarea este iminentă, dispune interzicerea
acestei publicități, chiar fără dovada pierderilor efective,
prejudiciului de orice fel sau a intenției ori culpei celui care
face publicitatea.
(4) Măsura menționată la alin. (3) lit. b) este luată
printr-o procedură accelerată și poate avea caracter
temporar sau definitiv.
(5) În scopul eliminării efectelor publicității înșelătoare, a
cărei încetare a fost dispusă de Agenția Națională a
Medicamentului, aceasta poate să ceară:
a) publicarea deciziei finale complet sau parțial în forma
considerată adecvată;
b) publicarea unei declarații corective.
(6) Prevederile prezentului articol nu exclud controlul
voluntar al publicității pentru medicamente ori organisme de
autoreglementare și recurgerea la astfel de organisme.
Art. 809. — (1) Deținătorul autorizației de punere pe
piață stabilește, în cadrul structurilor sale, un serviciu
științific responsabil de informațiile despre medicamentele
pe care le pune pe piață.
(2) Deținătorul autorizației de punere pe piață:
a) păstrează disponibile sau comunică Agenției
Naționale a Medicamentului o mostră a tuturor materialelor
publicitare elaborate din inițiativa sa împreună cu o
declarație indicând persoanele cărora li se adresează,
metoda de aducere la cunoștință și data primei aduceri la
cunoștință;
b) asigură că materialele publicitare elaborate pentru
medicamentele sale sunt conforme cu prevederile
prezentului capitol;

105

c) verifică faptul că reprezentanții săi medicali au fost
instruiți adecvat și își îndeplinesc obligațiile prevăzute la
art. 804 alin. (2) și (3);
d) furnizează Agenției Naționale a Medicamentului
informațiile și asistența necesare pentru îndeplinirea
responsabilităților ei;
e) se asigură că deciziile luate de Agenția Națională a
Medicamentului sunt respectate imediat și complet.
(3) Copromovarea unui medicament de către deținătorul
autorizației de punere pe piață și de una sau mai multe
companii desemnate de acesta este permisă.
Art. 810. — Agenția Națională a Medicamentului ia
măsuri adecvate pentru a asigura aplicarea prevederilor
prezentului capitol și aplică, în cazul încălcării acestora,
sancțiunile prevăzute în prezentul titlu.
Art. 811. — (1) Publicitatea pentru medicamentele
homeopate la care se face referire la art. 711 alin. (1)
face obiectul prevederilor prezentului capitol; în cazul
acestor produse nu se aplică prevederile art. 798 alin. (1).
(2) Cu toate acestea, numai informațiile specificate la
art. 779 pot fi utilizate pentru publicitatea la aceste
medicamente.
CAPITOLUL X
Farmacovigilența
Art. 812. — (1) Ministerul Sănătății Publice ia toate
măsurile adecvate pentru încurajarea medicilor și
profesioniștilor din domeniul sănătății să raporteze la
Agenția Națională a Medicamentului reacții adverse
suspectate la medicamente.
(2) Ministerul Sănătății Publice poate impune cerințe
specifice medicilor și altor profesioniști din domeniul
sănătății privind raportarea reacțiilor adverse grave
suspectate sau neașteptate.
Art. 813. — (1) Pentru a se asigura adoptarea deciziilor
de reglementare adecvate și armonizate privind
medicamentele autorizate în Uniunea Europeană, având în
vedere informațiile obținute privind reacțiile adverse apărute
la medicamente în condiții normale de utilizare, în Agenția
Națională a Medicamentului trebuie să funcționeze un
sistem de farmacovigilență; acest sistem trebuie să fie
folosit pentru colectarea informațiilor utile în supravegherea
medicamentelor, cu referire specială la reacțiile adverse
apărute la om și pentru evaluarea științifică a acestora.
(2) Agenția Națională a Medicamentului ia măsurile
necesare pentru a se asigura că informațiile adecvate
colectate prin acest sistem sunt comunicate statelor
membre ale Uniunii Europene și Agenției Europene a
Medicamentelor.
(3) Acest sistem trebuie să ia în considerare și orice
informație disponibilă privind utilizarea greșită și abuzul de
medicamente ce pot avea un impact asupra evaluării
riscurilor și beneficiilor.
Art. 814. — Administrarea fondurilor destinate activităților
legate de farmacovigilență, operarea rețelelor de
comunicare și supraveghere a pieței se află sub controlul
permanent al Agenției Naționale a Medicamentului pentru a
le garanta independența.
Art. 815. — Deținătorul autorizației de punere pe piață
trebuie să aibă permanent și continuu la dispoziția sa o
persoană calificată corespunzător, responsabilă de
activitatea de farmacovigilență; această persoană calificată
trebuie să fie stabilită în România sau în Uniunea
Europeană și trebuie să fie responsabilă de următoarele:
a) stabilirea și menținerea unui sistem care să asigure
că informațiile despre toate reacțiile adverse suspectate ce
sunt raportate personalului companiei și reprezentanților ei

106

MONITORUL OFICIAL AL ROMÂNIEI, PARTEA I, Nr. 372/28.IV.2006

medicali sunt colectate pentru a fi accesibile cel puțin
într-un loc din Uniunea Europeană;
b) pregătirea pentru Agenția Națională a Medicamentului
a rapoartelor prevăzute la art. 816, în forma solicitată de
Agenția Națională a Medicamentului, conform ghidului
menționat la art. 818 alin. (1);
c) asigurarea că orice solicitare de la Agenția Națională
a Medicamentului pentru furnizarea de informații
suplimentare necesare pentru evaluarea beneficiilor și
riscurilor asociate unui medicament primește un răspuns
complet și prompt, inclusiv furnizarea de informații despre
volumul vânzărilor sau prescrierilor medicamentului în
cauză;
d) comunicarea la Agenția Națională a Medicamentului
a oricăror alte informații referitoare la evaluarea riscurilor și
beneficiilor unui medicament, inclusiv informații
corespunzătoare privind studiile de siguranță postautorizare.
Art. 816. — (1) Deținătorul autorizației de punere pe
piață trebuie să păstreze înregistrări detaliate ale tuturor
reacțiilor adverse suspectate apărute în România, Uniunea
Europeană sau într-o țară terță; în afara situațiilor
excepționale, aceste reacții sunt comunicate electronic sub
forma unui raport prezentat conform prevederilor ghidului la
care se face referire la art. 818 alin. (1).
(2) Deținătorul autorizației de punere pe piață
înregistrează toate reacțiile adverse grave suspectate care
îi sunt aduse la cunoștință de către profesioniștii din
domeniul sănătății și le raportează prompt la Agenția
Națională a Medicamentului sau la autoritatea competentă
din statul membru al Uniunii Europene pe teritoriul căruia a
avut loc incidentul, în cel mult 15 zile de la primirea
informației.
(3) Deținătorul autorizației de punere pe piață
înregistrează toate celelalte reacții adverse grave
suspectate ce îndeplinesc criteriile de notificare în acord cu
ghidul menționat la art. 818 alin. (1), de a căror existență
se presupune în mod rezonabil că are cunoștință, și le
raportează la Agenția Națională a Medicamentului sau la
autoritatea competentă din statul membru al Uniunii
Europene pe teritoriul căruia a avut loc incidentul, în cel
mult 15 zile de la primirea informației.
(4) Deținătorul autorizației de punere pe piață se
asigură că toate reacțiile adverse grave suspectate și
neașteptate și orice transmitere suspectată printr-un
medicament a unui agent infecțios pe teritoriul unei țări
terțe sunt raportate prompt în acord cu ghidul menționat la
art. 818 alin. (1), astfel încât Agenția Europeană a
Medicamentelor, Agenția Națională a Medicamentului și
autoritățile competente din statele membre ale Uniunii
Europene în care medicamentul este autorizat să fie
informate despre aceasta, în cel mult 15 zile de la primirea
informației.
(5) Se vor face excepții de la prevederile alin. (2), (3) și
(4) în cazul medicamentelor care intră sub incidența
Directivei 87/22/CEE privind armonizarea măsurilor
naționale referitoare la punerea pe piață a medicamentelor
de înaltă tehnologie și în special a celor obținute prin
biotehnologie sau care îndeplinesc criteriile pentru
procedurile prevăzute la art. 736 și 737 sau care au fost
supuse procedurilor prevăzute la art. 32, 33 și 34 din
Directiva 2001/83/CE; deținătorul autorizației de punere pe
piață trebuie să se asigure de asemenea că toate reacțiile
adverse grave suspectate apărute în România și în

Uniunea Europeană sunt astfel raportate încât sunt
accesibile statului membru de referință sau oricărei
autorități competente acționând ca stat membru de
referință; statul membru de referință își asumă
responsabilitatea analizei și monitorizării acestor reacții
adverse.
(6) Dacă nu se stabilesc alte cerințe pentru eliberarea
autorizației de punere pe piață sau ulterior, conform
ghidului menționat la art. 818 alin. (1), raportările tuturor
reacțiilor adverse trebuie să fie depuse la Agenția
Națională a Medicamentului în forma unui raport periodic
actualizat referitor la siguranță, la cerere sau cel puțin o
dată la 6 luni după autorizare și până la punerea pe piață.
Rapoartele periodice actualizate referitoare la siguranță sunt
de asemenea depuse la cerere sau cel puțin o dată la
6 luni în timpul primilor 2 ani de la punerea pe piață
inițială și o dată pe an în următorii 2 ani. După acest
interval, rapoartele se depun la intervale de 3 ani sau la
cerere.
Raportul periodic actualizat referitor la siguranță include
o evaluare științifică a raportului risc-beneficiu al
medicamentului.
(7) După eliberarea unei autorizații de punere pe piață,
deținătorul acesteia poate cere modificarea perioadelor
prevăzute la alin. (6) în acord cu procedura prevăzută de
Regulamentul Comisiei nr. 1.084/2003 referitor la
examinarea variațiilor la termenii unei autorizații de punere
pe piață pentru medicamente de uz uman și veterinar,
eliberată de autoritatea competentă a unui stat membru, și
cu prevederile Ordinului ministrului sănătății nr. 1.127/2003
pentru aprobarea Ghidului referitor la conținutul dosarului
pentru notificările de tip IA și IB.
(8) Deținătorul unei autorizații de punere pe piață nu
poate comunica informații de farmacovigilență publicului larg
în legătură cu medicamentul său autorizat, fără notificarea
anterioară sau simultană către Agenția Națională a
Medicamentului; în orice caz, deținătorul autorizației de
punere pe piață trebuie să se asigure că informațiile sunt
prezentate obiectiv și nu sunt înșelătoare.
Art. 817. — (1) Prin utilizarea rețelei de procesare a
datelor pentru facilitarea schimbului de informații de
farmacovigilență privind medicamentele comercializate în
Uniunea Europeană, Agenția Națională a Medicamentului
se asigură că rapoartele de reacții adverse grave
suspectate care au avut loc pe teritoriul României sunt
disponibile prompt Agenției Europene a Medicamentelor și
celorlalte state membre ale Uniunii Europene și, în orice
caz, în cel mult 15 zile de la notificarea lor.
(2) Agenția Națională a Medicamentului se asigură că
rapoartele de reacții adverse grave suspectate care au
avut loc pe teritoriul României sunt imediat disponibile
deținătorului autorizației de punere pe piață și, în orice caz,
în cel mult 15 zile de la notificarea lor.
Art. 818. — (1) Agenția Națională a Medicamentului
aplică prevederile ghidurilor privind colectarea, verificarea și
prezentarea rapoartelor referitoare la reacțiile adverse,
cerințele tehnice pentru schimbul electronic al informațiilor
de farmacovigilență conform formatelor internaționale
acceptate, elaborate și publicate de Comisia Europeană, și
comunică terminologia medicală internațional acceptată la
care se va face referire; acționând conform ghidurilor,
deținătorul autorizației de punere pe piață trebuie să
folosească terminologia medicală internațional acceptată
pentru raportarea reacțiilor adverse.

MONITORUL OFICIAL AL ROMÂNIEI, PARTEA I, Nr. 372/28.IV.2006
(2) Pentru interpretarea definițiilor la care se face
referire la pct. 11—16 ale art. 695 și a principiilor definite
în prezentul capitol, deținătorul autorizației de punere pe
piață și Agenția Națională a Medicamentului trebuie să
urmeze ghidurile menționate la alin. (1).
Art. 819. — (1) Dacă, în urma evaluării datelor de
farmacovigilență, Agenția Națională a Medicamentului
consideră că o autorizație de punere pe piață trebuie să
fie suspendată, retrasă sau modificată conform ghidurilor
menționate la art. 818 alin. (1), informează imediat Agenția
Europeană a Medicamentelor, statele membre ale Uniunii
Europene și deținătorul autorizației de punere pe piață.
(2) Dacă sunt necesare acțiuni urgente pentru protecția
sănătății publice, Agenția Națională a Medicamentului poate
suspenda autorizația de punere pe piață a medicamentului,
cu condiția ca Agenția Europeană a Medicamentelor,
Comisia Europeană și statele membre ale Uniunii Europene
să fie informate nu mai târziu de următoarea zi lucrătoare.
(3) Dacă Agenția Europeană a Medicamentelor este
informată conform alin. (1) în legătură cu suspendările și
retragerile sau conform alin. (2), Comitetul pentru
medicamente de uz uman trebuie să pregătească o opinie
într-un interval de timp depinzând de urgența problemei; în
legătură cu variațiile, Comitetul pentru medicamente de uz
uman poate, pe baza solicitării Agenției Naționale a
Medicamentului, să pregătească o opinie.
(4) Acționând pe baza acestei opinii, Comisia
Europeană poate cere tuturor statelor membre ale Uniunii
Europene unde produsul este pus pe piață să ia imediat
măsuri temporare; măsurile finale vor fi adoptate conform
procedurilor europene.
Art. 820. — Agenția Națională a Medicamentului aplică
orice modificări care pot apărea ca fiind necesare pentru
actualizarea prevederilor art. 812—819, pentru a lua în
considerare progresul științific și tehnic, după adoptarea
acestora de Comisia Europeană.
CAPITOLUL XI
Prevederi speciale pentru medicamentele derivate
din sânge uman și plasmă umană
Art. 821.— Pentru colectarea și testarea sângelui uman
și a plasmei umane se aplică prevederile legislației
naționale care transpune prevederile Directivei 2002/98/CE
a Parlamentului și Consiliului din 27 ianuarie 2003 privind
stabilirea standardelor de calitate și siguranță pentru
colectarea, testarea, procesarea, depozitarea și distribuirea
sângelui uman și a componentelor sângelui și care
modifică Directiva 2001/83/CE.
Art. 822. — Ministerul Sănătății Publice trebuie să ia
măsurile necesare pentru promovarea autosuficienței
sângelui uman sau a plasmei umane în România; în acest
scop, trebuie să încurajeze donările voluntare neplătite de
sânge și plasmă și să ia măsurile necesare pentru
dezvoltarea fabricației și utilizării produselor derivate din
sânge uman sau plasmă umană provenind din donări
neplătite; Ministerul Sănătății Publice notifică Comisiei
Europene astfel de măsuri.
CAPITOLUL XII
Supraveghere și sancțiuni
Art. 823. — (1) Agenția Națională a Medicamentului se
asigură că cerințele legale privind medicamentele sunt
respectate, prin inspecții repetate și, dacă este cazul,
inspecții neanunțate; după caz, Agenția Națională a
Medicamentului cere laboratoarelor proprii de control sau
unui laborator certificat/recunoscut de Agenția Națională a

107

Medicamentului în acest scop să efectueze teste asupra
probelor de medicamente.
Agenția Națională a Medicamentului poate, de
asemenea, să efectueze inspecții neanunțate la localurile
fabricanților de substanțe active folosite ca materii prime
sau la localurile deținătorilor autorizației de punere pe
piață, ori de câte ori consideră că există motive pentru a
suspecta nerespectarea principiilor și ghidurilor de bună
practică de fabricație menționate la art. 756.
Agenția Națională a Medicamentului poate efectua
inspecții la fabricanții de materii prime și la cererea
specială a acestora.
Astfel de inspecții sunt efectuate de inspectori ai
Agenției Naționale a Medicamentului, care sunt
împuterniciți:
a) să inspecteze localurile de fabricație sau comerciale
ale fabricanților de medicamente ori de substanțe active
folosite ca materii prime și orice laboratoare folosite de
deținătorul autorizației de fabricație, pentru a efectua
verificări conform art. 725;
b) să ia probe inclusiv în scopul unor teste
independente efectuate de un laborator al Agenției
Naționale a Medicamentului sau de un laborator
certificat/recunoscut de Agenția Națională a Medicamentului;
contravaloarea probelor prelevate în cadrul activității de
supraveghere se suportă, după caz, de către fabricant sau
unitatea de distribuție; costul analizelor efectuate de
Agenția Națională a Medicamentului sau de laboratoare
recunoscute de Agenția Națională a Medicamentului se
suportă din bugetul Agenției Naționale a Medicamentului,
dacă produsul este corespunzător calitativ, și de către
fabricantul sau distribuitorul în culpă, dacă produsul este
necorespunzător calitativ;
c) să examineze orice document care are legătură cu
obiectul inspecției, respectând prevederile naționale în
vigoare care stabilesc restricții asupra acestor puteri în
ceea ce privește descrierea metodei de fabricație;
d) să inspecteze localurile, înregistrările și documentele
deținătorilor autorizației de punere pe piață sau ale oricăror
firme folosite de către deținătorul autorizației de punere pe
piață pentru efectuarea activităților prevăzute la cap. X al
prezentului titlu și în special la art. 815 și 816.
(2) Agenția Națională a Medicamentului acționează
pentru a se asigura că procesele de fabricație utilizate la
fabricarea produselor imunologice sunt corect validate și că
se obține aceeași consistență de la serie la serie.
(3) După fiecare inspecție menționată la alin. (1),
inspectorii Agenției Naționale a Medicamentului raportează
dacă fabricantul respectă principiile și ghidurile de bună
practică de fabricație stabilite la art. 756 sau, după caz,
cerințele stabilite la art. 812—820; conținutul acestor
rapoarte este comunicat fabricantului sau deținătorului
autorizației de punere pe piață la care s-a efectuat
inspecția.
(4) Fără a contraveni altor acorduri care au fost
încheiate între Uniunea Europeană și țări terțe, Agenția
Națională a Medicamentului poate cere unui producător
stabilit într-o țară terță să se supună unei inspecții conform
cu prevederile alin. (1).
(5) În termen de 90 de zile de la inspecția efectuată în
conformitate cu prevederile alin. (1), se emite un certificat
de bună practică de fabricație, dacă inspecția
demonstrează că fabricantul respectă principiile și ghidurile
de bună practică de fabricație conform legislației naționale;
dacă inspecțiile sunt efectuate ca parte a procedurii de
certificare pentru monografiile Farmacopeii Europene, se
întocmește un certificat de bună practică de fabricație.
(6) Agenția Națională a Medicamentului introduce
certificatele de bună practică de fabricație pe care le
eliberează într-o bază de date a Uniunii Europene,

108

MONITORUL OFICIAL AL ROMÂNIEI, PARTEA I, Nr. 372/28.IV.2006

administrată de Agenția Europeană a Medicamentelor în
numele Uniunii Europene.
(7) Dacă rezultatul inspecției conform alin. (1) indică
faptul că fabricantul nu respectă principiile și ghidurile de
bună practică de fabricație conform legislației naționale,
informațiile se introduc în baza de date a Uniunii Europene
menționată la alin. (6).
(8) Inspecțiile prevăzute la alin. (1) pot fi de asemenea
efectuate la cererea unui stat membru al Uniunii Europene,
a Comisiei Europene sau a Agenției Europene a
Medicamentelor.
Art. 824. — Agenția Națională a Medicamentului ia
toate măsurile necesare pentru a se asigura că deținătorul
autorizației de punere pe piață pentru un medicament și,
după caz, deținătorul autorizației de fabricație fac dovada
controalelor efectuate privind medicamentul și/sau
ingredientele și a controalelor efectuate în stadii
intermediare ale procesului de fabricație, conform metodelor
stabilite la art. 702 alin. (4) lit. i).
Art. 825. — În scopul implementării prevederilor
art. 824, Agenția Națională a Medicamentului poate cere
fabricanților de produse imunologice să depună la Agenția
Națională a Medicamentului copiile tuturor rapoartelor de
control semnate de persoana calificată conform art. 760.
Art. 826. — (1) Dacă Agenția Națională a
Medicamentului consideră că este necesar în interesul
sănătății publice, poate cere deținătorului autorizației de
punere pe piață pentru:
— vaccinuri vii;
— medicamente imunologice utilizate în imunizarea
primară a copiilor sau altor grupe de risc;
— medicamente imunologice utilizate în programele de
imunizare pentru sănătatea publică;
— medicamente imunologice noi sau medicamente
imonologice fabricate folosind tehnici noi ori tehnologii
modificate sau noi pentru un anume fabricant, în timpul
unei perioade de tranziție în mod normal specificate în
autorizația de punere pe piață,
să depună probe pentru fiecare serie de producție pentru
examinare de către un laborator propriu sau un laborator
certificat/recunoscut de Agenția Națională a Medicamentului
în acest scop, înainte de punerea pe piață, dacă, în cazul
unei serii fabricate într-un stat membru al Uniunii
Europene, autoritatea competentă a acelui stat membru nu
a examinat seria respectivă și nu a declarat-o a fi în
conformitate cu specificațiile aprobate.
Agenția Națională a Medicamentului se asigură că orice
astfel de examinare este finalizată în termen de 60 de zile
de la recepția probelor.
(2) În interesul sănătății publice, Agenția Națională a
Medicamentului poate cere deținătorului autorizației de
punere pe piață pentru medicamente derivate din sânge
uman sau plasmă umană să depună probe din fiecare
serie de fabricație a produsului vrac pentru testarea de
către un laborator propriu sau un laborator
certificat/recunoscut de Agenția Națională a Medicamentului
în acest scop, înainte de intrarea în circuitul terapeutic,
dacă autoritatea competentă a unui stat membru al Uniunii
Europene nu a examinat anterior seria respectivă și nu a
declarat-o a fi în conformitate cu specificațiile aprobate.
Agenția Națională a Medicamentului se asigură că orice
astfel de examinare este completată în termen de 60 de
zile de la recepția probelor.
Art. 827. — (1) Agenția Națională a Medicamentului ia
toate măsurile necesare pentru a se asigura că procesele
de fabricație și purificare utilizate în prepararea
medicamentelor derivate din sânge uman sau plasmă
umană sunt validate corespunzător, ating aceeași

consistență de la serie la serie și garantează, conform
stadiului tehnologic actual, absența contaminării virale
specifice.
(2) În acest scop, fabricanții notifică Agenției Naționale a
Medicamentului metoda utilizată pentru a reduce sau a
elimina virusurile patogene ce pot fi transmise de
medicamente derivate din sânge uman sau din plasmă
umană.
(3) Agenția Națională a Medicamentului poate depune
probe din seria respectivă pentru testare de către un
laborator propriu sau un laborator certificat/recunoscut de
Agenția Națională a Medicamentului în acest scop, fie în
timpul examinării cererii conform art. 724, fie după ce a
fost acordată o autorizație de punere pe piață.
Art. 828. — (1) Agenția Națională a Medicamentului
suspendă, retrage sau modifică o autorizație de punere pe
piață dacă se dovedește că produsul este periculos în
condiții normale de folosire sau dacă este lipsit de
eficacitate terapeutică ori dacă raportul risc-beneficiu nu
este pozitiv în condiții normale de utilizare sau dacă
compoziția calitativă ori cantitativă nu este conformă cu
aceea declarată; eficacitatea terapeutică este absentă dacă
se ajunge la concluzia că nu pot fi obținute rezultate
terapeutice cu medicamentul respectiv.
(2) Autorizația este de asemenea suspendată, retrasă
sau modificată dacă datele de susținere a cererii prevăzute
la art. 702 sau art. 704, 705, 706, 707 și 708 sunt incorecte
ori nu au fost modificate conform prevederilor art. 728 sau
dacă nu au fost efectuate controalele menționate la art. 824.
Art. 829. — (1) Cu respectarea măsurilor prevăzute la
art. 828, Agenția Națională a Medicamentului ia toate
măsurile necesare pentru a se asigura că furnizarea
medicamentului este interzisă și medicamentul este retras
de pe piață dacă se observă că:
a) medicamentul este periculos în condiții normale de
utilizare; sau
b) nu are eficacitate terapeutică; sau
c) raportul risc-beneficiu nu este favorabil în condițiile
de utilizare autorizate; sau
d) compoziția calitativă și cantitativă nu este conformă
cu aceea declarată; sau
e) controalele medicamentului și/sau ale ingredientelor și
controalele în stadiile intermediare de fabricație nu au fost
efectuate sau alte cerințe ori obligații necesare acordării
autorizației de fabricație nu au fost îndeplinite.
(2) Agenția Națională a Medicamentului poate limita
interdicția de furnizare a medicamentului sau de retragere
de pe piață la acele serii care fac obiectul disputei.
Art. 830. — (1) Agenția Națională a Medicamentului
suspendă sau retrage autorizația de punere pe piață pentru
o categorie de medicamente sau pentru toate
medicamentele dacă una dintre cerințele prevăzute la
art. 749 nu mai este îndeplinită.
(2) În plus față de măsurile prevăzute la art. 829,
Agenția Națională a Medicamentului poate suspenda
fabricația sau importurile de medicamente provenind din țări
terțe sau suspendă ori retrage autorizația de fabricație
pentru o categorie de medicamente sau pentru toate
medicamentele dacă prevederile art. 750, 754, 760 și 824
nu mai sunt respectate.
Art. 831. — Prevederile prezentului capitol se aplică și
pentru medicamentele homeopate.
Art. 832. — (1) Unitățile de distribuție angro și en détail
au obligația de a informa Agenția Națională a
Medicamentului despre deficiențele de calitate semnalate în
legătură cu medicamentele.
(2) Agenția Națională a Medicamentului analizează
reclamațiile privind deficiențele de calitate și propune
măsurile administrative necesare.

MONITORUL OFICIAL AL ROMÂNIEI, PARTEA I, Nr. 372/28.IV.2006
(3) Unitățile farmaceutice au obligația să respecte
prevederile legale privind retragerea din consum a
medicamentelor necorespunzătoare.
(4) Orice unitate de producție sau de distribuție a
medicamentelor procedează la distrugerea medicamentelor
necorespunzătoare calitativ sau expirate, în acord cu
reglementările în vigoare; medicamentele stupefiante și
psihotrope sunt distruse în conformitate cu legislația în
vigoare.
(5) Orice persoană care utilizează medicamente poate
să informeze Agenția Națională a Medicamentului despre
deficiențele de calitate sesizate în legătură cu
medicamentele utilizate.
Art. 833. — Nerespectarea prevederilor prezentului titlu
atrage răspunderea disciplinară, civilă, contravențională sau
penală, după caz.
Art. 834. — (1) Contrafacerea sau punerea în circulație
de medicamente fără respectarea prevederilor prezentului
titlu constituie infracțiune și se pedepsește cu închisoare
de la 3 luni la 3 ani.
(2) Dacă medicamentele contrafăcute sau puse în
circulație fără respectarea prevederilor prezentului titlu sunt
vătămătoare sănătății, fapta se pedepsește cu închisoare
de la un an la 8 ani.
(3) Dacă faptele prevăzute la alin. (1) sau (2) au avut
ca urmare îmbolnăvirea sau agravarea
bolii unei
persoane, pedeapsa este închisoarea de la 2 ani la 8 ani,
iar dacă a avut ca urmare decesul, pedeapsa este
închisoarea de la 5 ani la 15 ani.
Art. 835. — (1) Nerespectarea de către personalul
calificat în studiul clinic al medicamentelor a Regulilor de
bună practică în studiul clinic constituie infracțiune și se
pedepsește cu închisoare de la 3 luni la 6 luni sau cu
amendă de la 10.000 lei (RON) la 20.000 lei (RON).
(2) Efectuarea de către personal necalificat în studiul
clinic al medicamentelor a unor studii care necesită
aprobarea Agenției Naționale a Medicamentului, precum și
nerespetarea Regulilor de bună practică în studiul clinic
atrag răspunderea penală a acestuia și se pedepsesc cu
închisoare de la un an la 2 ani.
(3) Dacă fapta prevăzută la alin. (1) sau (2) a avut ca
urmare decesul, îmbolnăvirea sau agravarea bolii ori
vătămarea integrității corporale a unei persoane, pedeapsa
este închisoarea de la 2 ani la 5 ani.
Art. 836. — (1) Constituie contravenții următoarele fapte
și se sancționează de către inspectorii din Agenția
Națională a Medicamentului și, după caz, din Ministerul
Sănătății Publice, astfel:
a) cu amendă de la 10.000 lei (RON) la 30.000 lei
(RON) aplicată fabricantului și cu închiderea unității, în cazul
funcționării unității de producție de medicamente fără
autorizație de fabricație emisă de Agenția Națională a
Medicamentului; se sancționează cu aceeași amendă
distribuitorul și cu închiderea unității de distribuție angro a
medicamentelor, care funcționează fără autorizație emisă
de Ministerul Sănătății Publice;
b) cu amendă de la 5.000 lei (RON) la 10.000 lei
(RON), în cazul nerespectării Regulilor de bună practică de
laborator de către laboratoarele care efectuează teste
farmacotoxicologice în vederea întocmirii documentației de
autorizare de punere pe piață a medicamentelor de uz
uman;
c) cu amendă de la 5.000 lei (RON) la 10.000 lei
(RON), aplicată fabricantului sau distribuitorului, după caz,
pentru practicarea în cadrul unității de producție sau de
distribuție a medicamentelor a altor activități decât a celor
pentru care au fost autorizate, distribuția de la fabricant
sau din depozitele de medicamente a medicamentelor către
unități neautorizate de Ministerul Sănătății Publice în

109

condițiile legii, participarea persoanelor necalificate la
operațiuni tehnice care necesită calificare de specialitate în
procesul de fabricație și în cel de distribuție, precum și
nerespectarea prevederilor referitoare la clasificarea pentru
eliberarea, inscripționarea și prospectul medicamentelor,
publicitatea medicamentelor, raportarea schimbărilor
survenite în activitatea de producție sau de distribuție,
retrageri, nerespectarea Regulilor de bună practică în
activitatea de farmacovigilență desfășurată de deținătorul
autorizației de punere pe piață;
d) cu amendă de la 5.000 lei (RON) la 10.000 lei
(RON) aplicată fabricantului în cazul nerespectării condițiilor
de funcționare a unității de producție de medicamente
pentru care a fost autorizat sau în cazul nerespectării
Regulilor de bună practică de fabricație;
e) cu amendă de la 10.000 lei (RON la 20.000 lei
(RON), în cazul fabricării și distribuției medicamentelor fără
documente care să ateste proveniența și/sau calitatea
acestora, în cazul nerespectării prevederilor privind
procedura de retragere a medicamentelor de către
fabricanți și distribuitori, precum și în cazul deținerii și
distribuirii medicamentelor cu termen de valabilitate depășit
sau cu buletin de analiză necorespunzător;
f) cu amendă de la 5.000 lei (RON) la 10.000 lei
(RON), lipsa din unitățile de distribuție a farmacistului-șef
sau a înlocuitorului acestuia pe perioada în care unitatea
funcționează, precum și împiedicarea exercitării activității de
inspecție;
g) cu amendă de la 10.000 lei (RON) la 30.000 lei
(RON) și suspendarea autorizației de funcționare a unității
de distribuție pe o durată de un an în cazul repetării într-o
perioadă de 3 luni a uneia dintre contravențiile constatate,
prevăzute la lit. c) și e);
h) cu amendă de la 5.000 lei (RON) la 20.000 lei
(RON) și suspendarea autorizației de funcționare a unității
de distribuție, în cazul nerespectării Regulilor de distribuție
angro, până la remedierea deficiențelor constatate;
i) cu amendă de la 2.000 lei (RON) la 5.000 lei (RON),
în cazul în care deținătorul autorizației de punere pe piață
nu raportează la Agenția Națională a Medicamentului
reacțiile adverse care i-au fost aduse la cunoștință.
(2) Limitele amenzilor prevăzute la alin. (1) pot fi
modificate periodic prin hotărâre a Guvernului.
Art. 837. — Dispozițiile art. 836 se completează cu
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 838. — Încălcarea prevederilor legale privind
regimul medicamentelor stupefiante și psihotrope se
sancționează potrivit legislației în vigoare.
CAPITOLUL XIII
Dispoziții generale
Art. 839. — (1) Ministerul Sănătății Publice ia toate
măsurile necesare pentru a se asigura că Agenția
Națională a Medicamentului transmite celorlalte autorități
competente din statele membre ale Uniunii Europene
informațiile corespunzătoare pentru a garanta că cerințele
conținute în autorizațiile menționate la art. 748 și 788, în
certificatele menționate la art. 823 alin. (5) sau în
autorizațiile de punere pe piață sunt îndeplinite.
(2) În urma unor solicitări justificate, Agenția Națională a
Medicamentului comunică de îndată rapoartele menționate
la art. 823 alin. (3) autorității competente din alt stat
membru al Uniunii Europene.
(3) Concluziile obținute conform art. 823 alin. (1) sunt
valabile pe tot teritoriul Uniunii Europene. Totuși, în cazuri

110

MONITORUL OFICIAL AL ROMÂNIEI, PARTEA I, Nr. 372/28.IV.2006

excepționale, dacă Agenția Națională a Medicamentului nu
poate să accepte, din motive de sănătate publică,
concluziile rezultate dintr-o inspecție efectuată în
conformitate cu art. 823 alin. (1), trebuie să informeze
despre aceasta Comisia Europeană și Agenția Europeană
a Medicamentelor.
Art. 840. — (1) Agenția Națională a Medicamentului ia
toate măsurile necesare pentru a se asigura că deciziile de
autorizare de punere pe piață, refuzare sau retragere a
unei autorizații de punere pe piață, anularea unei decizii de
refuzare sau de retragere a unei autorizații de punere pe
piață, de interzicere a furnizării sau retragerii unui produs
de pe piață, împreună cu motivele care au determinat
astfel de decizii, sunt aduse imediat la cunoștință Agenției
Europene a Medicamentelor.
(2) Deținătorul autorizației de punere pe piață este
obligat să notifice imediat Agenției Naționale a
Medicamentului, precum și autorităților competente din alte
state membre interesate ale Uniunii Europene în legătură
cu orice acțiune pe care a inițiat-o pentru suspendarea
punerii pe piață a unui medicament sau pentru retragerea
unui medicament de pe piață, împreună cu motivele care
au determinat această acțiune, dacă aceasta are legătură
cu eficacitatea medicamentului sau cu protecția sănătății
publice; Agenția Națională a Medicamentului se asigură că
această informație este adusă la cunoștință Agenției
Europene a Medicamentelor.
(3) Agenția Națională a Medicamentului se asigură că
informațiile corespunzătoare despre acțiunile menționate la
alin. (1) și (2), care pot afecta protecția sănătății publice în
țări terțe, sunt transmise imediat în atenția Organizației
Mondiale a Sănătății, cu o copie la Agenția Europeană a
Medicamentelor.
(4) Agenția Națională a Medicamentului ia în
considerare lista medicamentelor interzise în Uniunea
Europeană, publicată anual de Comisia Europeană.
Art. 841. — Agenția Națională a Medicamentului
comunică cu statele membre ale Uniunii Europene și
primește de la acestea informații necesare pentru a
garanta calitatea și siguranța medicamentelor homeopate
fabricate și comercializate pe teritoriul României și al
Uniunii Europene și, în special, informațiile menționate la
art. 839 și 840.
Art. 842. — (1) Orice decizie menționată în prezentul
titlu, care este luată de Agenția Națională a
Medicamentului, trebuie să menționeze în detaliu motivele
pe care se bazează.
(2) O astfel de decizie este notificată părții interesate,
împreună cu informații privind calea de atac conform
legislației în vigoare și termenul limită pentru accesul la
aceasta.
(3) Deciziile de acordare sau de retragere a unei
autorizații de punere pe piață sunt făcute publice.
Art. 843. — (1) O autorizație de punere pe piață a unui
medicament nu este refuzată, suspendată sau retrasă
decât pentru motivele stabilite în prezentul titlu.
(2) Nu se poate lua o decizie privind suspendarea
fabricației sau importului de medicamente din țări terțe,
interzicerea de furnizare sau retragerea de pe piață decât
pe baza condițiilor prevăzute la art. 829 și 830.
Art. 844. — (1) În absența unei autorizații de punere pe
piață sau a unei cereri de autorizare depuse pentru un
medicament autorizat în alt stat membru al Uniunii
Europene conform Directivei 2001/83/CE, Agenția Națională
a Medicamentului poate, pe motive de sănătate publică, să
autorizeze punerea pe piață a medicamentului respectiv.
(2) Dacă Agenția Națională a Medicamentului folosește
această posibilitate, adoptă toate măsurile necesare pentru

a se asigura că cerințele prezentului titlu sunt respectate,
în special cele menționate în cap. V, VI, VIII, X și XII din
prezentul titlu.
(3) Înainte de acordarea unei astfel de autorizații,
Agenția Națională a Medicamentului:
a) notifică deținătorului autorizației de punere pe piață
din statul membru al Uniunii Europene în care
medicamentul în cauză este autorizat despre propunerea
de acordare a unei autorizații conform prezentului articol; și
b) cere autorității competente din acel stat membru al
Uniunii Europene să furnizeze o copie a raportului de
evaluare menționat la art. 21 alin. 4 din Directiva
2001/83/CE și a autorizației de punere pe piață în vigoare
a medicamentului în cauză.
(4) Agenția Națională a Medicamentului notifică Comisiei
Europene dacă un medicament este autorizat sau
încetează să mai fie autorizat, conform alin. (1), inclusiv
numele sau denumirea și adresa permanentă ale
deținătorului autorizației de punere pe piață.
Art. 845. — (1) Pentru a garanta independența și
transparența, Agenția Națională a Medicamentului se
asigură că personalul său responsabil cu acordarea
autorizațiilor, raportorii și experții implicați în autorizarea și
supravegherea medicamentelor nu au nici un interes
financiar sau alte interese în industria farmaceutică, care
le-ar putea afecta imparțialitatea; aceste persoane vor face
o declarație anuală de interese.
(2) În plus, Agenția Națională a Medicamentului face
publice regulile proprii de procedură și pe acelea ale
consiliilor și comisiilor sale, agendele și rapoartele
întâlnirilor, însoțite de deciziile luate, detalii despre voturi și
explicații ale voturilor, inclusiv opiniile minoritare.
Art. 846. — (1) La cererea fabricantului, exportatorului
sau a autorităților dintr-o țară importatoare terță, Agenția
Națională a Medicamentului certifică faptul că un fabricant
de medicamente deține o autorizație de fabricație; la
eliberarea acestui fel de certificate, Agenția Națională a
Medicamentului trebuie să se conformeze următoarelor
condiții:
a) să țină seama de recomandările Organizației
Mondiale a Sănătății;
b) pentru medicamentele destinate exportului, deja
autorizate în România, să furnizeze rezumatul
caracteristicilor produsului aprobat conform art. 726.
(2) Dacă fabricantul nu deține o autorizație de punere
pe piață, acesta furnizează Agenției Naționale a
Medicamentului o declarație în care explică de ce nu este
disponibilă o autorizație de punere pe piață.
Art. 847. — În cazul medicamentelor autorizate prin
procedura centralizată, Agenția Națională a Medicamentului
implementează condițiile sau restricțiile referitoare la
siguranța și utilizarea eficace a medicamentelor, prevăzute
în opinia Comitetului pentru medicamente de uz uman al
Agenției Europene a Medicamentelor.
Art. 848. — Ministerul Sănătății Publice se asigură că
există sisteme adecvate de colectare a medicamentelor
nefolosite sau expirate.
Art. 849. — Dispozițiile prezentului titlu se aplică și
medicamentelor cu conținut stupefiant și psihotrop, precum
și medicamentelor conținând substanțe chimice periculoase,
reglementate prin Legea nr. 360/2003 privind regimul
substanțelor și preparatelor chimice periculoase, cu
modificările și completările ulterioare.
Art. 850. — Guvernul, la propunerea Ministerului
Sănătății Publice, pe motive legate de interesul sănătății
publice, poate să limiteze sau să interzică pentru anumite
perioade de timp exportul unor medicamente de uz uman.

MONITORUL OFICIAL AL ROMÂNIEI, PARTEA I, Nr. 372/28.IV.2006
Art. 851. — Ministerul Sănătății Publice stabilește și
avizează prețurile medicamentelor din import și din țară, cu
excepția medicamentelor care se eliberează fără prescripție
medicală (OTC).
CAPITOLUL XIV
Dispoziții finale și tranzitorii
Art. 852. — (1) Pentru medicamentele de referință
autorizate de punere pe piață sau pentru care au fost
depuse cereri de autorizare în România ori în statele
membre ale Uniunii Europene înainte de data de
30 octombrie 2005, respectiv la Agenția Europeană a
Medicamentelor pentru autorizare prin procedura
centralizată înainte de data de 20 noiembrie 2005, se
aplică prevederile alin. (2)—(9).
(2) Ca excepție de la prevederile art. 702 alin. (4) lit. j),
cu respectarea legislației privind protecția proprietății
industriale și comerciale, solicitantul nu trebuie să furnizeze
rezultatele testelor preclinice și ale studiilor clinice, dacă
poate demonstra că medicamentul este un generic al unui
medicament de referință care este ori a fost autorizat în
România, într-un stat membru al Uniunii Europene sau în
Uniunea Europeană prin procedura centralizată.
(3) Solicitantul se poate prevala de dreptul prevăzut la
alin. (2) numai după trecerea a cel puțin 6 ani de la
autorizarea medicamentului de referință în România sau în
unul dintre statele membre ale Uniunii Europene, respectiv
cel puțin 10 ani de la autorizare pentru medicamentele de
înaltă tehnologie autorizate în Uniunea Europeană prin
procedura centralizată (perioadă de exclusivitate a datelor).
(4) Perioada de exclusivitate a datelor se calculează de
la data autorizării medicamentului de referință în România,
în unul dintre statele membre ale Uniunii Europene sau în
Uniunea Europeană prin procedura centralizată, oricare
dintre aceste autorizări a survenit mai întâi.
(5) În cazul în care medicamentul de referință nu a fost
autorizat în România, solicitantul trebuie să indice în
documentația depusă numele statului membru al Uniunii
Europene în care medicamentul de referință este sau a
fost autorizat ori faptul că medicamentul a fost autorizat în
Uniunea Europeană prin procedura centralizată. Agenția
Națională a Medicamentului solicită autorității competente
din statul membru al Uniunii Europene indicat de solicitant,
respectiv Agenției Europene a Medicamentelor, confirmarea
faptului că medicamentul de referință este sau a fost
autorizat, compoziția completă a medicamentului de
referință și, dacă este cazul, altă documentație relevantă.
(6) În înțelesul prezentului articol, medicamente de înaltă
tehnologie înseamnă orice medicament care se încadrează
în una dintre categoriile de mai jos și care a fost autorizat
prin procedura centralizată:
a) medicamentele obținute prin unul dintre următoarele
procese biotehnologice:
— tehnologia ADN recombinat;
— expresia controlată a genelor care codifică proteine
biologic active în celulele procariote și eucariote, inclusiv în
celulele transformate de mamifere;
— metodele cu hibridomi și anticorpi monoclonali;
b) medicamentele obținute prin alte procese
biotehnologice decât cele menționate la lit. a) și care
constituie o inovație semnificativă;
c) medicamentele administrate cu ajutorul unor sisteme
de eliberare noi și care constituie o inovație semnificativă;
d) medicamentele pentru o indicație terapeutică complet
nouă și care prezintă un interes terapeutic important;
e) medicamentele bazate pe izotopi radioactivi și care
prezintă un interes terapeutic important;

111

f) medicamentele derivate din sânge și plasmă umană;
g) medicamentele pentru a căror fabricație se folosesc
procese tehnologice avansate, cum ar fi electroforeza
bidimensională sub microgravitație;
h) medicamentele conținând o substanță activă nouă
care nu a fost autorizată pentru utilizare în medicamente
de uz uman în nici unul dintre statele membre ale Uniunii
Europene înainte de data de 1 ianuarie 1995.
(7) Cu toate acestea, în cazul în care se intenționează
ca medicamentul să fie folosit pentru o altă indicație
terapeutică decât aceea a celorlalte medicamente aflate pe
piață sau să fie administrat pe căi diferite ori în doze
diferite, este necesar să fie transmise rezultatele testelor
toxicologice și farmacologice și/sau ale studiilor clinice
adecvate.
(8) Agenția Națională a Medicamentului poate primi
cereri de autorizare pentru medicamente generice numai
după expirarea perioadei de exclusivitate a datelor,
acordată în România pentru un medicament de referință.
(9) În înțelesul prezentului articol, termenii medicament
de referință și medicament generic vor avea același înțeles
ca în art. 704 alin. (2).
Art. 853. — În privința procedurii de autorizare de
punere pe piață, pentru cererile depuse la Agenția
Națională a Medicamentului până la data intrării în vigoare
a prezentului titlu, se respectă prevederile legale în vigoare
la momentul depunerii cererii.
Art. 854. — La depunerea documentației în vederea
obținerii autorizației de punere pe piață, solicitanții plătesc
la Agenția Națională a Medicamentului o taxă de autorizare
de punere pe piață de 100 euro sau echivalentul în lei la
cursul Băncii Naționale a României, care se virează la
bugetul de stat.
Art. 855. — Autorizarea de punere pe piață a
medicamentelor nu se supune reglementărilor privind
procedura aprobării tacite, cu excepția prevederilor art. 771
alin. (3).
Art. 856. — (1) La depunerea documentației pentru
autorizarea de funcționare, depozitele farmaceutice plătesc
în contul Ministerul Sănătății Publice suma de 4.000 lei
(RON).
(2) Sumele încasate potrivit alin. (1) de către Ministerul
Sănătății Publice se virează la bugetul de stat, potrivit
dispozițiilor legale.
Art. 857. — Tarifele propuse de Agenția Națională a
Medicamentului pentru activitățile desfășurate de aceasta
se aprobă prin ordin al ministrului sănătății publice, care se
publică în Monitorul Oficial al României, Partea I.
Art. 858. — Cheltuielile necesare pentru efectuarea de
către salariații Ministerului Sănătății Publice a inspecțiilor în
vederea acordării autorizației de funcționare pentru depozite
farmaceutice sau a altor tipuri de inspecții sunt asigurate
din bugetul acestui minister.
Art. 859. — Perioada de exclusivitate a datelor
prevăzută la art. 704 alin. (1) se aplică medicamentelor de
referință pentru care au fost depuse cereri de autorizare la
Agenția Națională a Medicamentului sau în statele membre
ale Uniunii Europene după data de 30 octombrie 2005,
respectiv la Agenția Europeană a Medicamentelor pentru
autorizare prin procedura centralizată după data de
20 noiembrie 2005.
Art. 860. — Pentru medicamentele din plante medicinale
tradiționale care sunt deja pe piață la momentul intrării în
vigoare a prezentului titlu, Agenția Națională a
Medicamentului aplică prevederile acestui titlu pe un
termen de 7 ani de la intrarea în vigoare a prezentului
titlu.

112

MONITORUL OFICIAL AL ROMÂNIEI, PARTEA I, Nr. 372/28.IV.2006

Art. 861. — (1) La data intrării în vigoare a prevederilor
prezentului titlu se abrogă Ordonanța de urgență a
Guvernului nr. 152/1999 privind produsele medicamentoase
de uz uman, publicată în Monitorul Oficial al României,
Partea I, nr. 508 din 20 octombrie 1999, aprobată cu
modificări și completări prin Legea nr. 336/2002, cu
modificările și completările ulterioare, cu excepția art. 109
alin. (1 1 ), precum și orice alte dispoziții contrare
prevederilor prezentei legi.
(2) Legislația secundară elaborată în baza Ordonanței
de urgență a Guvernului nr. 152/1999, aprobată cu
modificări și completări prin Legea nr. 336/2002, cu
modificările și completările ulterioare, rămâne în vigoare în
măsura în care nu contravine prezentului titlu.
(3) Prin excepție de la prevederile alin. (1), următoarele
prevederi se abrogă la 3 zile de la data publicării prezentei
legi:
a) art. 23 1 din Ordonanța de urgență a Guvernului
nr. 152/1999, aprobată cu modificări și completări de
Legea nr. 336/2002, cu modificările și completările
ulterioare;
b) art. 9 pct. 2 lit. a) subpct. (iii) din anexa nr. 1
îReglementări privind autorizarea de punere pe piață și
supravegherea produselor medicamentoase de uz uman“ la
Ordinul ministrului sănătății și familiei nr. 263/2003 pentru
aprobarea Reglementărilor privind autorizarea de punere pe
piață, supravegherea, publicitatea, etichetarea și prospectul
produselor medicamentoase de uz uman, publicat în
Monitorul Oficial al României, Partea I, nr. 336 și nr. 336
bis din 19 mai 2003;
c) Ordinul ministrului sănătății nr. 1.443/2004 privind
aprobarea Normelor de aplicare a prevederilor Ordonanței
de urgență a Guvernului nr. 152/1999 privind produsele
medicamentoase de uz uman, aprobată cu modificări și
completări prin Legea nr. 336/2002, cu modificările și
completările ulterioare, referitoare la exclusivitatea datelor,
publicat în Monitorul Oficial al României, Partea I, nr. 1.077
din 19 noiembrie 2004.
Art. 862. — Următoarele prevederi ale prezentului titlu
se abrogă la data aderării României la Uniunea
Europeană;
— art. 700 alin. (2);
— art. 730 alin. (3);
— art. 733;
— art. 735 alin. (2);
— art. 787 alin. (1).
Prezentul titlu transpune Directiva 2001/83/CE din
6 noiembrie 2001 instituind codul comunitar al
medicamentelor de uz uman, publicată în J.O. nr. L 311
din 28 noiembrie 2001, cu excepția anexei, amendată prin:
Directiva 2002/98/CE din 27 ianuarie 2003 care stabilește
standardele de calitate și siguranță pentru colectarea,
testarea, procesarea, depozitarea și distribuirea sângelui
uman și componentelor din sânge, care modifică Directiva

2001/83/CE, publicată în J.O. nr. L 33 din 8 februarie
2003, Directiva 2004/24/CE din 31 martie 2004 care
modifică Directiva 2001/83/CE în ceea ce privește
medicamentele din plante medicinale tradiționale, publicată
în J.O. nr. L 136 din 30 aprilie 2004, și Directiva
2004/27/CE din 31 martie 2004 care modifică Directiva
2001/83/CE, publicată în J.O. nr. L 136 din 30 aprilie
2004.
Art. 863. — Prezenta lege intră în vigoare astfel:
a) la 3 zile de la publicare: titlul XI îFinanțarea unor
cheltuieli de sănătate“, titlul XII îExercitarea profesiei de
medic. Organizarea și funcționarea Colegiului Medicilor din
România“, titlul XIII îExercitarea profesiei de medic dentist.
Organizarea și funcționarea Colegiului Medicilor Dentiști din
România“, titlul XIV îExercitarea profesiei de farmacist.
Organizarea și funcționarea Colegiului Farmaciștilor din
România“, precum și art. 704 alin. (2) și art. 852;
b) la 30 de zile de la publicare: titlul I îSănătatea
publică“, titlul II îProgramele naționale de sănătate“, titlul V
îAsistența medicală comunitară“, titlul VII îSpitalele“, titlul
VIII îAsigurările sociale de sănătate“, titlul XVI îÎnființarea,
organizarea și funcționarea Școlii Naționale de Sănătate
Publică și Management Sanitar“;
c) la 90 de zile de la publicare: titlul III îAsistența
medicală primară“, titlul IV îSistemul național de asistență
medicală de urgență și de prim ajutor calificat“, titlul VI
îEfectuarea prelevării și transplantului de organe, țesuturi și
celule de origine umană în scop terapeutic“, titlul IX
îCardul european și cardul național de asigurări sociale de
sănătate“, titlul X îAsigurările voluntare de sănătate“, titlul
XV îRăspunderea civilă a personalului medical și a
furnizorului de produse și servicii medicale, sanitare și
farmaceutice“, titlul XVII îMedicamentul“;
d) de la data aderării României la Uniunea Europeană:
art. 700 alin. (1), art. 702 alin. (2), art. 704 alin. (5),
art. 710 alin. (2), art. 716 alin. (1) lit. c), art. 716 alin. (4),
art. 717 alin. (2), art. 718 alin. (2), art. 719 alin. (1),
art. 721 alin. (1) și (3), art. 722 alin. (1) teza a doua,
art. 722 alin. (2), art. 723, art. 726 alin. (3), art. 726
alin. (4) teza a doua, art. 727 alin. (3), art. 730 alin. (5)—(8),
art. 735 alin. (1), art. 736—747, art. 748 alin. (4), art. 749
alin. (1) lit. b), art. 759 alin. (1), art. 767, art. 768, art. 769
alin. (1) lif. f) pct. (vi), art. 769 alin. (1) lit. g), art. 769
alin. (3), art. 771 alin. (3), art. 775, art. 785, art. 786,
art. 787 alin. (3) lit. a), art. 787 alin. (4), art. 788 alin. (4),
art. 788 alin. (6) teza a doua, art. 788 alin. (7), art. 791
lit. g), art. 792 alin. (1), art. 792 alin. (3), art. 813, art. 814,
art. 816 alin. (6) teza a doua, art. 817, art. 822, art. 823
alin. (4), art. 823 alin. (6)—(8), art. 839, art. 840 alin. (2)—(4),
art. 844, art. 845 alin. (2) și art. 848;
e) la 6 luni de la data aderării României la Uniunea
Europeană: art. 320—329;
f) la un an de la data aderării României la Uniunea
Europeană: art. 766.

Această lege a fost adoptată în temeiul prevederilor art. 114 alin. (3) din Constituția României, republicată, în urma
angajării răspunderii Guvernului în fața Camerei Deputaților și a Senatului, în ședința comună din data de 21 februarie 2006.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 14 aprilie 2006.
Nr. 95.

MONITORUL OFICIAL AL ROMÂNIEI, PARTEA I, Nr. 372/28.IV.2006

113
ANEXA Nr. 1

DECLARAȚIE

Subsemnatul (subsemnata) .................................................., informat (informată) și conștient (conștientă) asupra
riscurilor donării de organe și/sau țesuturi și/sau celule, în concordanță cu dispozițiile legale în vigoare, declar că sunt de
acord cu donarea următoarelor organe și/sau țesuturi și/sau celule: ......................... pentru efectuarea procedurilor de
transplant către ........................................., care este ................................... (gradul de rudenie DA/NU).
Înțeleg gestul meu ca fiind un act profund umanitar. Asupra mea nu au fost făcute nici un fel de presiuni. Nu
condiționez această donare de obținerea vreunei recompense materiale pentru mine, familia mea sau terțe persoane.
Data..............................................................................
Donatorul ....................................................................
Primitorul ....................................................................
Comisia de avizare a donării de la donatorul viu — membri:

1. ...........................................................................
2. ............................................................................
3. ..........................................................................
ANEXA Nr. 2

DECLARAȚIE

Subsemnatul (subsemnata) ..................................................................... (tatăl, mama, reprezentantul legal) al
numitului (numitei) .........................................................., minor (minoră), informat (informată) și conștient (conștientă) asupra
riscurilor prelevării de celule sușe (stem) hematopoietice medulare sau periferice, în concordanță cu dispozițiile legale în
vigoare referitoare la prelevarea și transplantul de organe, țesuturi și celule umane, declar că sunt de acord cu recoltarea
și donarea de celule sușe (stem) hematopoietice medulare sau periferice în beneficiul ..........................................................
Înțeleg gestul meu ca fiind un act profund umanitar. Asupra mea nu au fost făcute nici un fel de presiuni.
Data ............................................................................
Tatăl ............................................................................
Mama ...........................................................................
Reprezentantul legal ..................................................
Președintele Tribunalului ............................................
ANEXA Nr. 3*)

*) Anexa nr. 3 este reprodusă în facsimil.

114

MONITORUL OFICIAL AL ROMÂNIEI, PARTEA I, Nr. 372/28.IV.2006

MONITORUL OFICIAL AL ROMÂNIEI, PARTEA I, Nr. 372/28.IV.2006

115
ANEXA Nr. 4

DECLARAȚIE

Subsemnatul (subsemnata) ...................................................................., în calitate de soț/soție, părinte, copil major,
frate, soră a numitului (numitei) .................................................., decedat (decedată), declar că sunt de acord cu recoltarea
și cu donarea următoarelor organe și/sau țesuturi și/sau celule: .......................................................................................... .
Declar că înțeleg gestul meu ca fiind un act profund umanitar și nu am nici un fel de pretenții materiale sau de
altă natură.
Data ........................................
Reprezentantul donatorului ....................................... (gradul de rudenie)
ANEXA Nr. 5
DECLARAȚIE-DECIZIE

Subsemnatul (subsemnata) ......................................................................, informat (informată) și conștient (conștientă)
asupra riscurilor și beneficiului transplantului de organe, țesuturi și celule umane, în concordanță cu dispozițiile legale în
vigoare referitoare la prelevarea și transplantul de organe, țesuturi și celule umane, declar că sunt de acord cu înscrierea
mea ca donator voluntar post-mortem pentru următoarele organe, țesuturi și celule: ....................................................... .
............................................................................................................................................................................................
Sunt de acord cu investigarea mea periodică și gratuită privind starea mea de sănătate.
Potrivit legii, asupra hotărârii mele pot reveni oricând, cu condiția ca actul scris de revenire să fie semnat și de
doi martori.
Data...............................................................................
Semnătura ...................................................................
Notar ............................................................................
ANEXA Nr. 6*)

*) Anexa nr. 6 este reprodusă în facsimil.

116

MONITORUL OFICIAL AL ROMÂNIEI, PARTEA I, Nr. 372/28.IV.2006
ANEXA Nr. 7

ROMÂNIA

MINISTERUL SĂNĂTĂȚII PUBLICE
AGENȚIA NAȚIONALĂ DE TRANSPLANT

Nr. .........................../Data .........................
AUTORIZAȚIE DE EXPORT

Având în vedere faptul că pe teritoriul României nu există nici un primitor compatibil pentru următoarele organe
și/sau țesuturi și/sau celule de origine umană și/sau alte elemente ori produse ale corpului uman .........................
........................................................................................................................................................................................................,
în baza art. 3 lit. k) din Ordonanța Guvernului nr. 79/2004 pentru înființarea Agenției Naționale de Transplant,
aprobată cu modificări și completări prin Legea nr. 588/2004, și în baza art. 12 lit. k) și art. 21 lit. j) din Ordinul
ministrului sănătății nr. 183/2005 privind aprobarea Regulamentului de organizare și funcționare, a organigramei și a
componenței Consiliului științific al Agenției Naționale de Transplant, cu modificările și completările ulterioare,
se autorizează echipa de transplant ...................................... condusă de prof. dr. ..................................., legitimat
cu pașaport nr. ............................, pentru prelevarea și transportul către ........................................ a următoarelor organe
și/sau țesuturi și/sau celule umane ......................................................................., recoltate de la un donator decedat la
Spitalul ......................................................., pentru utilizare terapeutică.
Președintele Consiliului științific al Agenției Naționale de Transplant,
...........................................................................................................
Directorul executiv al Agenției Naționale de Transplant,
..........................................................................................
Jurist al Agenției Naționale de Transplant,
.....................................................................
ANEXA Nr. 8
DECIZIE

Prelevarea în scop terapeutic de la cadavrul ............................................ din spațiul ........................................... a
următoarelor organe ......................................................., țesuturi ........................................... și celule ......................................,
în vederea efectuării procedurilor de transplant, nu afectează rezultatele autopsiei medico-legale.
Data și ora .................................................................
Medic legist ................................................................
ANEXA Nr. 9

ROMÂNIA

MINISTERUL SĂNĂTĂȚII PUBLICE
AGENȚIA NAȚIONALĂ DE TRANSPLANT

Nr. .........................../Data .........................
AUTORIZAȚIE DE IMPORT

Având în vedere faptul că pe teritoriul României nu există nici un organ și/sau țesut și/sau celulă și/sau alt
element sau produs al corpului uman ........................................................................ compatibile și disponibile pentru
pacientul .................................................... cu diagnosticul ........................................................................................................,
în baza art. 3 lit. k) din Ordonanța Guvernului nr. 79/2004 pentru înființarea Agenției Naționale de Transplant,
aprobată cu modificări și completări prin Legea nr. 588/2004, și în baza art. 12 lit. k) și art. 21 lit. j) din Ordinul
ministrului sănătății nr. 183/2005 privind aprobarea Regulamentului de organizare și funcționare, a organigramei și a
componenței Consiliului științific al Agenției Naționale de Transplant, cu modificările și completările ulterioare,
se autorizează importul (organ, țesut, celulă, alte elemente sau produse ale corpului uman) ..................................
de la ...................................... din țara ....................................... pentru a fi utilizat în scop terapeutic în (secția/spitalul)
................................................................... .
Autorizația s-a eliberat ca urmare a cererii înaintate de către (secția, spitalul) .................................................,
înregistrată cu nr. ............................................... la data de ......................................... .
Președintele Consiliului științific al Agenției Naționale de Transplant,
...........................................................................................................
Directorul executiv al Agenției Naționale de Transplant,
..........................................................................................
Jurist al Agenției Naționale de Transplant,
.....................................................................

MONITORUL OFICIAL AL ROMÂNIEI, PARTEA I, Nr. 372/28.IV.2006

117
ANEXA Nr. 10*)

*) Anexa nr. 10 este reprodusă în facsimil.

118

MONITORUL OFICIAL AL ROMÂNIEI, PARTEA I, Nr. 372/28.IV.2006
ANEXA Nr. 11
DECLARAȚIE

Subsemnatul (subsemnata) .......................................... informat (informată) și conștient (conștientă) asupra riscurilor
și beneficiului transplantului de organe, țesuturi și celule umane, în concordanță cu dispozițiile legale în vigoare referitoare
la prelevarea și transplantul de organe, țesuturi și celule umane, declar că sunt de acord cu primirea următoarelor
organe și/sau țesuturi și/sau celule umane: ................................................ .
Data ............................................................................
Semnătura reprezentantului legal .............................
ANEXA Nr. 12
DECLARAȚIE-DECIZIE

Conducerea secției ......................................................... din spitalul ............................................. a încercat prin toate
mijloacele uzuale să ia legătura cu familia (urmașii, reprezentanții legali) numitului (numitei) ..........................................,
aflat (aflată) pe lista de așteptare în vederea transplantului de ............................................................................................... .
Întrucât acest lucru nu a fost posibil în intervalul de timp avut la dispoziție, pentru evitarea decesului primitorului,
s-a hotărât începerea transplantului în ziua de ............, ora ......... .
Data ............................................................................
Medic șef de secție ...................................................
Medic curant ...............................................................
ANEXA Nr. 13
DECLARAȚIE

Subsemnatul (subsemnații) .................................................................., părinți (copil major, frate, soră, reprezentanți
legali) ai numitului (numitei) ................................................................., minor (minoră) [handicapat (handicapată) mintal],
informat (informați) și conștient (conștienți) asupra riscurilor și beneficiului transplantului de organe, țesuturi și celule
umane, în concordanță cu dispozițiile legale în vigoare referitoare la prelevarea și transplantul de organe, țesuturi și
celule umane, declar (declarăm) că sunt (suntem) de acord cu primirea următoarelor organe și/sau țesuturi și/sau celule
umane: ............................................................... pentru ..................................................... .
Data .............................................................................
Semnătura reprezentantului legal ..............................
Medic șef de secție ...................................................

PREȘEDINTELE ROMÂNIEI

DECRET
pentru promulgarea Legii privind reforma
în domeniul sănătății
În temeiul prevederilor art. 77 alin. (3) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind reforma în domeniul
sănătății și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU

București, 13 aprilie 2006.
Nr. 418.

MONITORUL OFICIAL AL ROMÂNIEI, PARTEA I, Nr. 372/28.IV.2006

DECIZII

ALE

CURȚII

119

CONSTITUȚIONALE

CURTEA CONSTITUȚIONALĂ

D E C I Z I A Nr. 298
din 29 martie 2006

referitoare la sesizarea de neconstituționalitate a Legii privind reforma în domeniul sănătății
Cu adresa nr. XXXV/448 din 23 februarie 2006,
Secretarul general al Senatului a trimis Curții
Constituționale sesizarea formulată de 37 de senatori, în
temeiul dispozițiilor art. 146 lit. a) din Constituție, referitoare
la neconstituționalitatea Legii privind reforma în domeniul
sănătății, adoptată în conformitate cu prevederile art. 114
alin. (3) din Constituție de Camera Deputaților și de Senat
în ședința comună din 21 februarie 2006.
Autorii sesizării sunt: Ion Iliescu, Nicolae Văcăroiu, Ion
Solcanu, Otilian Neagoe, Radu Cristian Georgescu, Antonie
Iorgovan, Ioan Chelaru, Viorel Arcaș, Octav Cozmâncă,
Ovidiu Teodor Crețu, Petre Daea, Cristian Diaconescu,
Teodor Filipescu, Ion Florescu, Vasile Ion, George-Cristian
Maior, Radu Cătălin Mardare, Petru Șerban Mihăilescu, Ion
Moraru, Traian Novolan, Sorin Mircea Oprescu, Adrian
Păunescu, Mihail Popescu, Dan Mircea Popescu, Ion
Rădoi, Aristide Roibu, Ilie Sârbu, Doina Silistru, Aurel
Gabriel Simionescu, Viorel Ștefan, Sever Șter, Doru Ioan
Tărăcilă, Emil Răzvan Theodorescu, Angel Tîlvăr, Ion
Toma, Vasile Ioan Dănuț Ungureanu și Ion Vărgău.
Sesizarea a fost înregistrată la Curtea Constituțională
sub nr. 1.611 din 23 februarie 2006, formând obiectul
Dosarului nr. 216A/2006.
Prin sesizare, autorii acesteia critică pentru
neconstituționalitate atât legea în ansamblul său, cât și
unele titluri și articole ale legii, după cum urmează:
I. Critici de neconstituționalitate ce vizează legea în
ansamblu
1. Legea încalcă principiul separației puterilor consacrat
de art. 1 alin. (4) din Constituție și principiul potrivit căruia
Parlamentul este organul reprezentativ suprem al poporului
român și unica autoritate legiuitoare a țării, prevăzut de
art. 61 alin. (1) cu raportare la art. 114 alin. (1) și la
art. 115 alin. (1) și (6) din Constituție.
În această privință autorii sesizării consideră că
utilizarea metodei de legiferare prin angajarea răspunderii
Guvernului nu a fost dictată de necesități obiective, ci de
interese politicianiste subiective. În acest caz nu mai
subzistă nici motivația acceptată de Curtea Constituțională
în soluții anterioare, potrivit căreia existența unui scop unic,
care rezidă în urgența îndeplinirii cerințelor pentru aderarea
României la Uniunea Europeană, justifică angajarea
răspunderii Guvernului chiar și asupra unui pachet complex
de legi. Condițiile restrictive în care pot fi adoptate
ordonanțe de urgență, prevăzute de art. 115 alin. (4) și (6)
din Constituția revizuită, spiritul acestor reglementări trebuie
avute în vedere, prin analogie, și la examinarea
constituționalității legiferării prin angajarea răspunderii.
Ca urmare a consacrării exprese în Constituția revizuită
a principiului separației puterilor, s-a întărit rolul
Parlamentului de unică autoritate legiuitoare și s-a diminuat
rolul legislativ al Guvernului, atât prin angajarea răspunderii,
cât și prin emiterea de ordonanțe de urgență. Prin urmare,
art. 114 alin. (1) nu-i mai îngăduie Guvernului să
stabilească în mod suveran structura unei legi pentru care
își angajează răspunderea. Asumarea răspunderii pe legi
complexe poate fi justificată numai atunci când procedura

obișnuită de legiferare nu este de natură a înlătura starea
de pericol, care se află în fața echipei guvernamentale.
2. Actul normativ criticat contravine obligației de
respectare a legii, înscrisă ca un principiu general în art. 1
alin. (5) cu raportare la art. 34 alin. (3) din Constituție.
Printr-un număr foarte mare de texte din întreaga lege
se fac trimiteri la norme și instrucțiuni care urmează să fie
elaborate de Guvern, de Ministerul Sănătății Publice și de
alte autorități ale administrației publice, ceea ce face ca, în
final, cerințele art. 34 alin. (3) din Constituție să nu fie
realizate prin lege, ci prin norme de sorginte ministerială
sau guvernamentală deci prin acte administrative normative.
Se exemplifică din toate titlurile legii prevederile potrivit
cărora competențele în desfășurarea activității de sănătate
publică, adoptarea unor regulamente de organizare și
funcționare, stabilirea unor norme tehnice și metodologice,
restructurarea unor instituții, înființarea de agenții, stabilirea
criteriilor de clasificare a instituțiilor sanitare, înființarea,
organizarea și competența unor comisii de specialitate și
școli, contracte-cadru de asigurare, lista medicamentelor și
altele urmează a fi elaborate ori aprobate prin hotărâri ale
Guvernului, prin ordine ale ministrului sănătății publice ori
prin acte ale altor autorități ale administrației publice.
3. Legea încalcă principiul statului de drept și principiul
obligativității legii, prin raportare la principiul drepturilor și
garanțiilor câștigate, implicit al stabilității raporturilor juridice
civile.
Dispozițiile legii, într-un termen scurt sau mediu de
aplicare, vor avea ca efect, urmare și a ordinelor
ministeriale ce vor fi emise, schimbarea situațiilor existente
din sistemul sanitar, întreruperea efectelor unor contracte
de administrare, a unor contracte civile, a unor contracte
de prestări servicii. În același timp, vor fi revocați
conducătorii instituțiilor sanitare, învestiți în baza Legii
spitalelor nr. 270/2003, urmând să fie numite alte persoane
prin exercitarea unei puteri excesive de ministrul sănătății
publice.
Autorii sesizării consideră că aceste reglementări sunt
incompatibile cu principiul consacrat de art. 1 alin. (5) cu
referire la art. 53 și prin raportare la prevederile art. 115
alin. (6), respectiv ale art. 152 alin. (2) din Constituție,
referitoare la regimul drepturilor, libertăților și îndatoririlor,
cât și la interdicția suprimării drepturilor fundamentale.
II. Critici de neconstituționalitate ce vizează titluri ale
legii
1. Titlul I este contrar principiului statului de drept, iar
normele juridice cuprinse în acest titlu nu sunt redactate în
mod logic și coerent, contravenind astfel principiilor care
rezultă din art. 1 alin. (3) și (5), art. 4, 16, 21, 57 și din
art. 137 alin. (1) din Constituție. Acest titlu cuprinde un fel
de îdeclarații de principii“, care nu au substanță juridică, nu
pot fi considerate norme juridice în sensul regulilor de
tehnică legislativă, consacrate de Legea nr. 24/2000.
Prin prevederile acestui titlu nu sunt clarificate noțiunile
de bază și principiile cu care se operează în cuprinsul
legii. Ca urmare a lipirii mecanice a 17 proiecte de lege
distincte într-o lege mamut nu este asigurată coerența

120

MONITORUL OFICIAL AL ROMÂNIEI, PARTEA I, Nr. 372/28.IV.2006

reglementării. Fiecare titlu are definite noțiunile și principiile
sale, care nu au legătură, pe fondul soluției, cu noțiunile și
principiile din titlul I. Astfel, reglementările din titlul I apar
ca fiind inutile și chiar periculoase pentru procesul de
punere în aplicare.
2. Titlul II este, de asemenea, inutil și lipsit de o bază
constituțională. Așa numitele îprograme naționale de
sănătate“, care urmează să fie implementate de Agenția
Națională pentru Programe de Sănătate, apar ca norme
juridice primare, urmând a fi elaborate de alte organe, iar nu
de Parlament, conform art. 61 din Constituție, sau de Guvern
când emite ordonanțe potrivit art. 108, coroborat cu art. 115
din Constituție. Înființarea Agenției Naționale pentru Programe
de Sănătate în structura Ministerului Sănătății Publice, iar nu
în subordinea ministerului ori ca un organ autonom, este
contrară prevederilor art. 116 alin. (2) din Constituție.
3. Titlul III cuprinde reglementări cu caracter confuz și
contradictoriu, ceea ce contravine principiilor constituționale
referitoare la inițiativa legislativă. Se utilizează termeni fără
semnificație juridică. Unele prevederi, ca de exemplu
definiția de la art. 60 lit. d) sunt discriminatorii, contrare
prevederilor art. 16 și 41 din Constituție.
4. Titlul IV cuprinde definiții fără logică internă și de
multe ori ancorate în expresii tehnice din medicină, care nu
pot fi înțelese de cetățeni, făcând legea inaplicabilă, contrar
principiului constituțional cu privire la rațiunea de a fi a legii.
În art. 124 se reglementează, practic, suspendarea
prevederilor legale prin norme de aplicare, contrar
principiului consacrat de art. 108 alin. (2) din Constituție.
5. Titlul V nu cuprinde definirea noțiunilor de bază cu
care operează, ceea ce face inaplicabilă legea, contrar
prevederilor art. 78 din Constituție.
În acest titlu, prin art. 128 se prevede înființarea unei
comisii, ca organ central de specialitate al administrației de
stat, în subordinea primului-ministru, contrar prevederilor
art. 116 alin. (2) din Constituție.
6. Titlul VI cuprinde reglementări inutile, paralele,
datorită copierii prevederilor legale în vigoare.
7. Titlul VII este inutil, în mare parte ca și titlul
precedent, cu deosebirea că prevederile Legii spitalelor
nr. 270/2003 sunt preluate cu unele modificări
propagandistice și care servesc scopului de vendetă
politică. Modul cum este reglementată conducerea unităților
sanitare nu asigură îndeplinirea obligațiilor statului,
prevăzute de art. 135 alin. (2) lit. f) din Constituție.
Stabilirea incompatibilităților contravine prevederilor art. 2
alin. (1), ale art. 16, 37, 69 și ale art. 71 alin. (3) din
Constituție. Înlocuirea structurilor de conducere colectivă,
prevăzute de Legea spitalelor nr. 270/2003 ca fiind
constituite pe criteriul reprezentării autorităților centrale și
locale implicate, cu cele numite de ministrul sănătății
publice, contravine principiului democrației, consacrat de
art. 1 alin. (3) din Constituție. Numirea de ministrul
sănătății publice și a reprezentanților consiliilor locale și ai
universităților încalcă principiile autonomiei locale și ale
autonomiei universitare, prevăzute de art. 120 alin. (1),
respectiv de art. 32 alin. (6) din Constituție.
Reglementarea modului de finanțare a spitalelor este
contrară prevederilor art. 34, coroborat cu art. 47 și prin
raportare la art. 135 alin. (2) lit. f) din Constituție.
Contrar prevederilor art. 8, 40 și 102 din Constituție,
dispozițiile acestui titlu conduc la subordonarea politică a
conducerii tuturor spitalelor, asigurând ministrului sănătății
publice un drept discreționar în privința numirii și a
destituirii conducătorilor.
8. Titlul VIII reiterează prevederile legale în vigoare,
referitoare la asigurările sociale de sănătate. Contrar
prevederilor art. 116 alin. (2), coroborat cu art. 117 alin. (3)
din Constituție, prin dispozițiile din acest titlu se urmărește

subordonarea politică și a Casei Naționale de Asigurări de
Sănătate, declarată doar formal ca fiind autonomă.
9. Titlul IX cuprinde reglementări inutile și inaplicabile. Nu
intră în competența Guvernului adoptarea unor asemenea
reglementări prin formula angajării răspunderii. Aceste
reglementări aparțin structurilor de la nivelul Uniunii Europene.
10. Titlurile X și XI cuprind reglementări de mare impact
și de o sensibilitate extremă pentru populație, care nu
puteau fi adoptate prin evitarea dezbaterilor parlamentare,
fiind indicate ample dezbateri în opinia publică, chiar și în
cazul legiferării în procedura obișnuită.
S-au introdus prin acest titlu taxe care nu au nici o
bază constituțională, fiind chiar contrare prevederilor
art. 137, 138 și 139 cu raportare la art. 56 din Constituție.
Sunt menționate în sesizare numeroase articole din
majoritatea titlurilor legii, din care rezultă, în opinia autorilor
sesizării, că prin acest pachet legislativ s-a urmărit un scop
politic, strict de partid, acela ca la conducerea instituțiilor
nou înființate și a celor reorganizate să fie alese persoane
din cercul de interese al Guvernului.
11. Titlurile XII, XIII și XIV preiau, de asemenea, cu
unele modificări, dispozițiile altor acte normative în vigoare,
relativ recent adoptate în vederea îndeplinirii condițiilor
cerute la încheierea capitolului consacrat sănătății publice
în negocierile cu Uniunea Europeană. Modificările operate
urmăresc și în acest caz subordonarea politică a
structurilor profesionale.
12. Titlul XV cuprinde unele dispoziții neconstituționale,
care vor fi analizate punctual în sesizare.
13. Titlul XVI cuprinde reglementări complet inutile și de
natură a crea un precedent legislativ foarte periculos. Acest
titlu încalcă principii care stau la baza sistemului de
învățământ, aducând atingere garanțiilor realizării dreptului
la învățătură, cât și principiul rezolvării prin Legea
învățământului nr. 84/1995 a problemelor legate de
organizarea generală a învățământului.
Organizarea Școlii Naționale de Sănătate Publică și
Management Sanitar excedează formelor prin care se
realizează învățământul, prevăzute de Constituție, deci
reglementarea adaugă la Constituție. În același timp,
această reglementare instituie un regim privilegiat,
discriminatoriu, înființarea școlii fiind prevăzută și cu
nesocotirea obligației statului de a proteja concurența loială.
14. Titlul XVII cuprinde reglementări neconstituționale
pentru motive identice în mare parte cu cele invocate în
legătură cu titlul consacrat spitalelor. Se observă însă că
modificările aduse sunt determinate de absorbția în
legislația internă a normelor comunitare în materie.
III. Critici de neconstituționalitate ce vizează anumite
articole ale legii
Autorii sesizării susțin că la criticile de ordin general,
care vizează neconstituționalitatea pachetului legislativ în
ansamblu, se adaugă și o serie de alte motive referitoare
la conflictul numeroaselor articole ale legii cu texte din
Constituție. Articolele considerate ca fiind neconstituționale
nu le indică în totalitate, ci doar cu titlu exemplificativ,
astfel:
1. Din art. 9, ca și din alte articole, rezultă că Ministerul
Sănătății Publice ar avea rolul de a asigura politica internă
a țării, rol pe care, potrivit art. 102 alin. (1) din Constituție,
îl poate avea numai Guvernul. Textele de lege respective,
contrar art. 116 alin. (1) din Constituție, conturează o
poziție a Ministerului Sănătății Publice fie paralelă cu cea a
Guvernului, fie subordonată acestuia.
Situația este similară și în privința prevederilor art. 40 și
45 din lege, referitoare la o rezervă ministerială, respectiv
la coordonarea programelor naționale de sănătate, care pot
aparține numai Guvernului.
2. Dispozițiile art. 47 alin. (1) și (2) din lege sunt
contrare prevederilor art. 116 alin. (2) din Constituție,

MONITORUL OFICIAL AL ROMÂNIEI, PARTEA I, Nr. 372/28.IV.2006
deoarece prevăd înființarea Agenției Naționale pentru
Programe de Sănătate, deci a unui organism central de
specialitate, în structura Ministerului Sănătății Publice, cu
rang de direcție, precum și relația de colaborare dintre
acest organism și Ministerul Muncii Solidarității Sociale și
Familiei. Un organ central de specialitate al administrației
publice poate ființa numai în subordinea Guvernului ori a
unui minister sau ca autoritate administrativă autonomă.
3. Pentru încălcarea acelorași prevederi constituționale,
cât și a prevederilor art. 107, sunt neconstituționale
dispozițiile art. 128, referitoare la înființarea Comisiei
Interdepartamentale pentru Asistență Medicală Comunitară
în subordinea primului-ministru.
4. Dispozițiile art. 146, referitoare la prelevarea de
organe, și informațiile pe care trebuie să le cuprindă
declarația prevăzută în anexa nr. 1 sunt în conflict cu
prevederile art. 22 din Constituție, care consacră dreptul
fundamental al omului la integritatea fizică și psihică.
5. Prin art. 180 alin. (1) este stabilită o incompatibilitate
între calitatea de manager de spital, care nu este o funcție
publică de autoritate, și cea de parlamentar. Potrivit art. 71
coroborat cu art. 65 alin. (2) lit. j) din Constituție, o
asemenea incompatibilitate putea fi stabilită numai prin lege
organică, care nu putea fi alta decât legea privind statutul
deputaților și senatorilor. Prin urmare, Guvernul nu-și putea
asuma răspunderea printr-un proiect de lege care vizează
statutul parlamentarilor.
6. Textul art. 201 este contrar prevederilor art. 136
alin. (4) teza a doua din Constituție, prin aceea că,
neprevăzând darea în administrare, restrânge modalitățile
constituționale de exploatare a bunurilor din domeniul
public numai la închiriere.
7. Art. 208 alin. (7), prevăzând dreptul de control al
Ministerului Sănătății Publice asupra sistemului asigurărilor
sociale de sănătate, deși Casa Națională de Asigurări de
Sănătate este organizată ca o instituție publică autonomă,
intră în conflict cu prevederile art. 116 alin. (2) și ale
art. 117 alin. (3) din Constituție.
8. Dispozițiile art. 448, 449, 451, ca și ale altor articole
similare, cum ar fi art. 620 sau 622, spre exemplu, prin
care se instituie în mod obligatoriu o jurisdicție
administrativă specială și se prevede competența
tribunalului în soluționarea contestațiilor împotriva
sancțiunilor aplicate de comisia disciplinară, sunt contrare
prevederilor art. 21 alin. (4), art. 52, art. 73 lit. k) și ale
art. 126 alin. (6).
9. Art. 458, prevăzând că din structura de conducere a
Colegiului Medicilor din România fac parte, de drept,
miniștri, secretari de stat și alții, este contrar prevederilor
art. 40 din Constituție, referitoare la dreptul de asociere
liberă.
10. De asemenea, este contrar prevederilor art. 40 din
Constituție și art. 500 din lege, care califică Colegiul
Medicilor din România ca fiind un organism public, adică o
autoritate publică. Structurile publice nu sunt afectate
dreptului la asociere al cetățenilor, ci exercitării drepturilor
politice.
Aceeași critică de neconstituționalitate se susține și în
privința art. 576 din lege.
11. Art. 673, reglementând competența instanțelor de
contencios administrativ și, în una și aceeași problemă,
competența instanțelor de drept comun, contravine
prevederilor art. 126 alin. (6) din Constituție.
Este criticată și neconstituționalitatea cap. VI din titlul XV,
prin care se reglementează o jurisdicție specială
administrativă obligatorie și nu gratuită.
12. Întreaga construcție referitoare la Școala Națională
de Sănătate Publică și Management Sanitar apare ca fiind
contrară principiilor consacrate de art. 32 prin raportare la
art. 73 lit. n) din Constituție, iar coordonarea acestei
instituții publice centrale de ministrul sănătății publice

121

prevăzută în art. 682 vine în conflict cu prevederile
art. 116 alin. (2) din Constituție.
În concluzie autorii sesizării solicită, în principal,
declararea ca fiind neconstituțională a legii în întregime, iar
în subsidiar, să fie declarate neconstituționale toate titlurile
legii, cu excepția titlurilor XV și XVII, ori să fie declarate
ca fiind neconstituționale toate textele de lege nominalizate
în cuprinsul sesizării.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost transmisă președinților
celor două Camere ale Parlamentului și Guvernului, pentru
a comunica punctele lor de vedere.
Guvernul României a transmis punctul său de vedere
cu adresa înregistrată sub nr. 2.201 din 13 martie 2006, în
sensul că sesizarea de neconstituționalitate este
neîntemeiată, întrucât, pe de o parte, adoptarea legii
criticate prin procedura de legiferare a angajării răspunderii
nu contravine vreunui principiu sau dispoziții constituționale,
fiind justificată în mod obiectiv de necesitatea adoptării cu
celeritate de măsuri legislative având ca finalitate
reformarea întregului sistem sanitar, iar pe de altă parte,
titlurile și dispozițiile legii sunt în deplină concordanță cu
prevederile și principiile constituționale.
Președintele Camerei Deputaților și cel al Senatului nu
au comunicat punctele lor de vedere.
La data de 28 februarie 2006 Ministerul Sănătății, sub
semnătura ministrului, a depus la Curtea Constituțională o
cerere de intervenție în interes propriu, întemeiată pe
prevederile art. 49 alin. 1 din Codul de procedură civilă,
prin care se solicită introducerea în cauză a ministerului și
invitarea ministrului la dezbaterea sesizării de
neconstituționalitate.
În ședința plenului Curții din de data 15 martie 2006, în
temeiul dispozițiilor art. 14 din Legea nr. 47/1992, cererea
a fost respinsă ca fiind inadmisibilă, deoarece regula
procedurală reglementată prin art. 49 alin. 1 din Codul de
procedură civilă nu este compatibilă cu natura procedurii în
fața Curții Constituționale.
C U R T E A,

examinând sesizarea de neconstituționalitate, raportul
întocmit de judecătorul-raportor, punctul de vedere
comunicat de Guvernul României și dispozițiile Legii privind
reforma în domeniul sănătății, raportate la prevederile
Constituției României și la dispozițiile Legii nr. 47/1992
privind organizarea și funcționarea Curții Constituționale,
reține următoarele:
Potrivit dispozițiilor art. 146 lit. a) din Constituție și ale
art. 1, 10, 15, 16 și 18 din Legea nr. 47/1992, Curtea a
fost legal sesizată și este competentă să soluționeze
sesizarea de neconstituționalitate formulată de cei 37 de
senatori.
Examinând criticile de neconstituționalitate formulate de
autorii sesizării, Curtea reține că acestea sunt grupate în
trei categorii: cele care vizează legea în ansamblul său,
cele care vizează titluri ale legii și cele care vizează
dispoziții ale legii criticate.
I. Cu privire la criticile de neconstituționalitate ce
vizează legea în ansamblu
1. În opinia grupului de senatori care a formulat
sesizarea, Legea privind reforma în domeniul sănătății este
neconstituțională în primul rând pentru că a fost adoptată
cu încălcarea procedurii de legiferare, ceea ce contravine
principiului separației și echilibrului puterilor, prevăzut de
art. 1 alin. (4) din Constituție, și îmonopolului legislativ al
Parlamentului“, consacrat de art. 61 alin. (1) din Constituție.
Curtea constată că aceste critici nu sunt întemeiate,
întrucât prin adoptarea Legii privind reforma în domeniul
sănătății pe calea angajării răspunderii Guvernului nu a fost

122

MONITORUL OFICIAL AL ROMÂNIEI, PARTEA I, Nr. 372/28.IV.2006

încălcat principiul constituțional al separației și echilibrului
puterilor, având în vedere că, recurgând la această
procedură de legiferare, puterea executivă nu s-a substituit
puterii legislative. Guvernul și-a exercitat dreptul de inițiativă
legislativă, în conformitate cu art. 114 alin. (1) din
Constituție, potrivit căruia acesta își poate angaja
răspunderea în fața Camerelor reunite ale Parlamentului,
printre altele, și asupra unui proiect de lege.
Referitor la critica de neconstituționalitate privind
imposibilitatea adoptării unui pachet de legi prin procedura
angajării răspunderii Guvernului, Curtea observă că, în
cazul de față, Guvernul și-a angajat răspunderea în fața
Camerelor reunite ale Parlamentului asupra unui proiect de
lege care conține reglementări ample din domeniul
sănătății. Dispozițiile art. 114 din Constituție nu prevăd
cerințele pe care trebuie să le îndeplinească un proiect de
lege sub aspectul structurii sale și al întinderii domeniului
de reglementare. În jurisprudența sa, prin Decizia
nr. 375/2005, publicată în Monitorul Oficial al României,
Partea I, nr. 591 din 8 iulie 2005, Curtea Constituțională a
statuat că proiectul de lege asupra căruia Guvernul își
angajează răspunderea poate să aibă și un caracter
complex, să fie structurat pe mai multe titluri, capitole și
secțiuni și să reglementeze mai multe domenii, dacă există
o legătură între ele ori dacă există un scop sau un interes
general unic.
În acest sens Curtea reține că Legea privind reforma în
domeniul sănătății are un scop unic, și anume realizarea
unei reforme cuprinzătoare în domeniul sănătății. Astfel,
este de observat că reglementările legii se încadrează în
sfera măsurilor de protecție a sănătății fizice și mentale a
persoanei, care, potrivit art. 34 alin. (3) din Constituție,
trebuie stabilite prin lege.
Susținerea autorilor sesizării în sensul că, în vederea
aderării la Uniunea Europeană, a fost închis capitolul de
negociere privind sănătatea, iar tratatul de aderare a fost
ratificat, nu are nicio relevanță, întrucât necesitatea
realizării reformei în diferite domenii se poate impune
oricând deci și după aderare.
În ceea ce privește critica de neconstituționalitate
referitoare la încălcarea rolului Parlamentului de unică
autoritate legiuitoare a țării, rol consolidat ca urmare a
revizuirii Constituției care a avut ca efect, în opinia autorilor
sesizării, diminuarea rolului legislativ al Guvernului, Curtea
reține că, potrivit art. 61 alin. (1) teza a doua din
Constituție, Parlamentul este unica autoritate legiuitoare a
țării, însă instituirea și a altor modalități de legiferare, și
anume angajarea răspunderii Guvernului și delegarea
legislativă, nu aduce atingere îmonopolului legislativ al
Parlamentului“, atâta timp cât aceste modalități sunt
utilizate în condițiile prevăzute de Constituție.
De altfel, adoptarea unui proiect de lege pe calea
angajării răspunderii Guvernului este o procedură legislativă
parlamentară. Adoptarea proiectului de lege, elaborat de
Guvern, pe calea acestei proceduri, respectă regulile
specifice procedurii ordinare de adoptare a legii, cu unele
excepții (suprimarea dezbaterilor în comisii și în plen), ceea
ce nu duce la caracterizarea exclusiv guvernamentală a
mecanismului de promovare a proiectului de lege. Ca
atare, între aprobarea unui proiect de lege pe calea
angajării răspunderii Guvernului și adoptarea unei
ordonanțe de urgență există deosebiri constituționale
semnificative. Condițiile restrictive prevăzute pentru
reglementarea prin ordonanță de urgență nu pot fi avute în
vedere la examinarea constituționalității legiferării prin
angajarea răspunderii Guvernului, întrucât la interpretarea și
aplicarea dispozițiilor și principiilor constituționale nu este
admisă metoda analogiei. Dacă legiuitorul constituant ar fi
dorit să impună aceleași condiții pentru ambele proceduri
de legiferare, ar fi prevăzut aceasta în mod expres.

2. O altă critică de neconstituționalitate se referă la
încălcarea dispozițiilor art. 1 alin. (5) din Constituție, care
instituie obligativitatea respectării legii, prin aceea că
numeroase texte din cuprinsul legii prevăd emiterea
ulterioară de către Guvern, de către Ministerul Sănătății
Publice și de alte autorități ale administrației publice a unor
hotărâri, norme și instrucțiuni care ar constitui norme de
reglementare primară, a unor măsuri în domeniul ocrotirii
sănătății, iar, în conformitate cu art. 34 alin. (3) din
Constituție, astfel de măsuri se stabilesc potrivit legii.
Incontestabil, textele de lege criticate prevăd adoptarea
ulterioară a numeroase hotărâri ale Guvernului, ordine,
instrucțiuni și alte asemenea acte ale conducătorilor
ministerelor și ale unor organe ale administrației publice
centrale de specialitate, pentru aprobarea unor
regulamente, statute, metodologii sau norme cu caracter
predominant tehnic. Curtea însă are în vedere că, potrivit
art. 108 alin. (2) din Constituție și art. 75 din Legea
nr. 24/2000 privind normele de tehnică legislativă pentru
elaborarea actelor normative, republicată în Monitorul Oficial
al României, Partea I, nr. 777 din 25 august 2004, se
impune ca aceste reglementări să fie emise numai pe
baza și în executarea legii. Aceste reglementări, fiind
norme secundare, emise în aplicarea și executarea legii,
trebuie să aibă caracter tehnic. În plus, Curtea reține că
autoritățile publice au obligația constituțională de a-și
exercita atribuțiile cu bună-credință, în limitele competenței,
neputându-se, așadar, prezuma elaborarea acestor acte
juridice
cu
încălcarea
Constituției.
Examinarea
constituționalității unor asemenea reglementări este un act
subsecvent emiterii lor, putând fi realizată de către
instanțele judecătorești, potrivit competenței acestora, numai
în raport cu conținutul normelor ce vor fi elaborate.
De altfel, obligativitatea respectării legilor, prevăzută la
art. 1 alin. (5) din Legea fundamentală nu implică
imposibilitatea modificării sau abrogării legii prin alte acte
juridice cu forță echivalentă. Mai mult, preluarea
reglementărilor din alte acte normative în vigoare într-o
reglementare complexă, care urmărește să fie
atotcuprinzătoare, ridică doar probleme de aplicare a legii,
iar nu de constituționalitate, chiar dacă nu se dispune
expres abrogarea reglementării anterioare.
3. Cea de-a treia critică de neconstituționalitate a legii
vizează încălcarea principiului constituțional al statului de
drept, consacrat în art. 1 alin. (3) din Legea fundamentală,
și nerespectarea drepturilor câștigate, întrucât, în opinia
autorilor sesizării, dispozițiile legii criticate și ordinele
ministeriale ce se emit în executarea acesteia vor
determina schimbarea situației în sistemul sanitar, încetarea
sau suspendarea efectelor unor contracte și revocarea din
funcție a unor persoane care fac parte din organe de
conducere.
Curtea constată că aceste motive nu sunt veritabile
critici de neconstituționalitate a legii, ci constituie probleme
de interpretare și aplicare a legii, care nu intră în
competența Curții Constituționale. În cazul unei aplicări
greșite a legii, instanțele judecătorești sunt cele chemate
să restabilească ordinea juridică prin actul de înfăptuire a
justiției. De altfel, Curtea reține că legiuitorul este suveran
în elaborarea politicii legislative în domeniul sanitar, putând
așadar, față de evoluția relațiilor sociale, să adapteze
măsurile legislative care se circumscriu acestui domeniu.
Cu privire la legea criticată în ansamblu sub aspectul
redactării sale, Curtea constată că legea examinată nu
este caracterizată printr-un stil juridic specific normativ,
concis, sobru, clar și precis, că ea conține reglementări
paralele, neexistând o sistematizare a ideilor care să
conducă la armonia interioară a actului normativ, și că în
cuprinsul său sunt utilizate concepte și noțiuni juridice
inadecvate și confuze, ceea ce poate genera probleme și

MONITORUL OFICIAL AL ROMÂNIEI, PARTEA I, Nr. 372/28.IV.2006
greutăți în aplicarea dispozițiilor legii. Curtea însă se
limitează la constatarea acestor deficiențe de redactare,
deoarece, potrivit art. 2 alin. (3) din Legea nr. 47/1992,
îCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.“
II. Cu privire la criticile de neconstituționalitate ce
vizează titluri ale legii
Autorii sesizării solicită declararea ca neconstituționale a
titlurilor legii, cu excepția titlurilor XV și XVII, din care
urmează să fie eliminate articolele criticate în mod distinct
pentru neconstituționalitate, pentru următoarele motive:
— contravin principiului statului de drept pentru că
reglementările sunt redactate ilogic și incoerent, ele nu
clarifică înoțiunile de bază și principiile cu care operează“,
iar definițiile nu au legătură cu fondul soluției de
reglementare;
— prevăd elaborarea unor norme juridice primare de
către alte organe decât autoritatea legiuitoare;
— prevăd înființarea unor organe de specialitate ale
administrației publice centrale în structura Ministerului
Sănătății Publice sau în subordinea primului-ministru, iar nu
în subordinea Guvernului ori a unor ministere;
— cuprind norme inutile, fie pentru că nu aduc soluții
aplicabile, fie pentru că sunt confuze, fie pentru că
folosesc termeni fără semnificație juridică ori termeni tehnici
de neînțeles pentru cetățeni, definiții fără logică internă, fie
pentru că sunt paralele cu reglementări existente în alte
acte normative în vigoare;
— prevăd posibilitatea suspendării unor dispoziții legale
prin norme de aplicare;
— prevăd unele incompatibilități între funcții, ce pot fi
reglementate numai prin alte legi;
— duc la subordonarea politică a conducerilor instituțiilor
sanitare;
— cuprind reglementări aplicabile structurilor de la
nivelul Uniunii Europene, ceea ce contravine art. 20 din
Constituție;
— sunt adoptate, cu evitarea dezbaterilor parlamentare
și publice, unele dintre reglementări având mare impact
pentru populație;
— aduc atingere realizării dreptului la învățătură,
prevăzut de art. 32 din Constituție.
În susținerea acestor critici sunt exemplificate unele
articole care, în cea mai mare parte, sunt reiterate la
criticile de neconstituționalitate ce vizează în mod distinct
articole ale legii.
Examinând aceste critici de neconstituționalitate, Curtea
constată că eventuala neconcordanță a unor dispoziții
cuprinse în titlurile legii cu prevederile constituționale nu
poate avea ca efect declararea neconstituționalității
întregului titlu, ci constituționalitatea textelor din legea
criticată urmează a fi examinată în concret, analizându-se
conținutul normativ al acestora.
În ceea ce privește criticile referitoare la modul de
redactare a legii și termenii utilizați, logica și coerența
reglementării, conciziunea normelor, la elaborarea unor
norme juridice primare de către alte organe decât
autoritatea legiuitoare și la adoptarea legii cu evitarea
dezbaterilor parlamentare și publice, Curtea observă că
aceste critici au fost deja examinate la pct. I.
Referitor la critica privind existența în cuprinsul legii a
unor reglementări aplicabile structurilor de la nivelul Uniunii
Europene, în titlul IX îCardul european și cardul național
de asigurări sociale de sănătate“ și în titlul XVII
îMedicamentul“, Curtea constată că preluarea unor
reglementări adoptate de forurile Uniunii Europene nu
semnifică depășirea competențelor, ci implementarea în
dreptul intern a dreptului comunitar. Mai mult, art. 863

123

lit. d) din legea criticată prevede că aceste dispoziții intră
în vigoare la data aderării României la Uniunea Europeană.
Curtea observă că celelalte critici de neconstituționalitate
referitoare la titlurile legii sunt reiterate la criticile de
neconstituționalitate ce vizează în mod distinct articole ale
legii și, ca atare, urmează să fie, acolo, examinate.
III. Cu privire la critici ce vizează anumite articole ale
legii
A. O altă categorie de critici de neconstituționalitate
privește următoarele dispoziții din Legea privind reforma în
domeniul sănătății:
1. — Art. 9 alin. (1): îProgramele naționale de sănătate
reprezintă cadrul implementării obiectivelor politicii și strategiei
sănătății publice de către Ministerul Sănătății Publice, ca
autoritate centrală a domeniului de sănătate publică.“;
— Art. 40: î(1) Pentru situații speciale cu implicații asupra
sănătății publice se constituie rezerva Ministerului Sănătății
Publice, care cuprinde medicamente, seruri, vaccinuri,
dezinfectante, insecticide, dispozitive medicale și alte materiale
specifice, iar la nivelul autorităților de sănătate publică județene
și a municipiului București, rezerva antiepidemică.
(2) Normele metodologice de constituire, păstrare și
utilizare a rezervei Ministerului Sănătății Publice și a rezervei
antiepidemice se stabilesc prin ordin al ministrului sănătății
publice.“;
— Art. 45 alin. (2): îMinisterul Sănătății Publice asigură
proiectarea și coordonarea realizării programelor naționale de
sănătate, în acord cu politicile și strategiile naționale de
sănătate.“
Cu privire la critica de neconstituționalitate a dispozițiilor
art. 9 alin. (1), ale art. 40 și ale art. 45 alin. (2), raportată
la prevederile constituționale ale art. 102 alin. (1) privind
rolul și structura Guvernului și ale art. 116 alin. (1) privind
structura administrației publice centrale de specialitate,
Curtea observă că realizarea politicii interne și externe a
țării și conducerea generală a administrației publice este o
prerogativă a Guvernului, iar dispozițiile de lege examinate
nu reglementează substituirea Ministerului Sănătății Publice
în exercitarea atribuțiilor Guvernului. Sarcina acestui
minister este aplicarea politicii și strategiei sănătății publice,
domeniu de specialitate determinat corespunzător rolului
organelor de specialitate ale administrației publice centrale,
exercitat evident sub conducerea Guvernului, în temeiul
art. 116 alin. (1) din Constituție.
Referitor la rezerva de medicamente și de dispozitive
medicale ce urmează a fi constituită la nivelul Ministerului
Sănătății Publice și la rezerva antiepidemică de la nivelul
autorităților de sănătate publică județene și a municipiului
București, potrivit art. 40 alin. (1) din lege, Curtea constată
că acestea cuprind doar medicamente și materiale
necesare în situații speciale pentru apărarea sănătății
publice și nu pot fi confundate cu rezervele de stat
gestionate de Guvern, care sunt rezerve naționale,
destinate stocării îndelungate.
În ceea ce privește critica de neconstituționalitate a
art. 45 alin. (2) din lege, Curtea constată că, pentru
motivele arătate anterior, competența Ministerului Sănătății
Publice de a asigura proiectarea și coordonarea realizării
programelor naționale de sănătate decurge din atribuțiile ce
îi revin în calitate de organ specializat al administrației
publice în aplicarea politicii interne în domeniul sănătății.
Având în vedere aceste considerente, Curtea constată
că dispozițiile art. 9 alin. (1), ale art. 40 și ale art. 45
alin. (2) din legea criticată sunt constituționale.
2. Art. 47: î(1) Pentru proiectarea și realizarea programelor
naționale de sănătate se înființează Agenția Națională pentru
Programe de Sănătate, care funcționează în structura
Ministerului Sănătății Publice, cu rang de direcție.
(2) Pentru realizarea atribuțiilor, Agenția Națională pentru
Programe de Sănătate colaborează cu Casa Națională de

124

MONITORUL OFICIAL AL ROMÂNIEI, PARTEA I, Nr. 372/28.IV.2006

Asigurări de Sănătate, Ministerul Muncii, Solidarității Sociale și
Familiei, alte instituții și organizații guvernamentale și
neguvernamentale.“
Examinând dispozițiile art. 47 din lege, raportate la
prevederile art. 107 și ale art. 116 din Legea fundamentală
privind primul-ministru și structura administrației publice
centrale de specialitate, Curtea reține că acestea sunt
constituționale, întrucât nu rezultă că Agenția Națională
pentru Programe de Sănătate ar fi concepută ca îalt organ
de specialitate“ în sensul art. 116 alin. (2) din Constituție,
ci este un compartiment de specialitate, cu rang de
direcție, în cadrul aparatului propriu al Ministerului Sănătății
Publice, cu atribuții de a acționa într-un segment deosebit
de important al competenței acestui minister.
3. Art. 128: î(1) Pentru coordonarea programelor naționale
de asistență medicală comunitară se înființează Comisia
Interdepartamentală pentru Asistență Medicală Comunitară
aflată în subordinea primului-ministru, numită în continuare
Comisie.
(2) Comisia se constituie dintr-un președinte și un număr
impar de membri, reprezentanți ai Ministerului Sănătății
Publice, Ministerului Muncii, Solidarității Sociale și Familiei,
Autorității Naționale pentru Persoanele cu Handicap, Agenției
Naționale pentru Protecția Familiei, Ministerului Administrației
și Internelor, precum și ai organizațiilor sau asociațiilor
autorităților locale.
(3) Atribuțiile, regulamentul de organizare și funcționare,
precum și componența nominală a Comisiei se stabilesc prin
hotărâre a Guvernului.“
Analizând dispozițiile art. 128 din lege, în raport cu
prevederile constituționale ale art. 107 privind primulministru și ale art. 116 privind structura administrației
publice centrale de specialitate, Curtea reține că este
nefondată critica de neconstituționalitate, pentru următoarele
motive:
Guvernul, ca autoritate publică a puterii executive care
asigură realizarea politicii interne a țării și exercită
conducerea generală a administrației publice, are și funcția
de a asigura urmărirea și controlul aplicării și respectării
reglementărilor în domeniul social, cum este și cel al
sănătății publice, prin instituțiile și organismele care își
desfășoară activitatea în subordinea sau sub autoritatea
Guvernului, astfel cum rezultă din art. 102 din Legea
fundamentală și din dispozițiile art. 1 din Legea nr. 90/2001
privind organizarea și funcționarea Guvernului României și
a ministerelor, publicată în Monitorul Oficial al României,
Partea I, nr. 164 din 2 aprilie 2001.
Potrivit art. 107 din Constituție și prevederilor
concordante ale Legii nr. 90/2001 privind organizarea și
funcționarea Guvernului României și a ministerelor, primulministru, în calitatea sa de conducător al Guvernului, este
cel care coordonează activitatea membrilor acestuia, putând
ca, în scopul rezolvării unor probleme operative, să
constituie, prin decizie, comisii interministeriale.
Or, Comisia Interdepartamentală pentru Asistență
Medicală Comunitară, prin complexitatea sferei sale de
activitate, nu are caracterul unui organ de specialitate în
sensul art. 116 alin. (2) din Constituție, ci are natura
juridică a unei comisii administrative aflate în subordinea
primului-ministru, care se înființează prin lege, iar atribuțiile,
regulamentul de organizare și funcționare, precum și
componența nominală a acesteia urmează să fie stabilite
prin hotărâre a Guvernului.
4. Art. 146: î(1) Prelevarea de organe, țesuturi sau celule
de la donatorul viu se va efectua cu avizul comisiei de avizare
a donării de la donatorul viu constituită în cadrul spitalului în
care se efectuează transplantul; această comisie va evalua
motivația donării și va controla respectarea drepturilor
pacienților, conform modelului prevăzut în anexa nr. 1.
(2) Comisia de avizare a donării de la donatorul viu va avea
următoarea componență: un medic cu pregătire în bioetică din

partea colegiului medicilor județean sau al municipiului
București, un psiholog sau un medic psihiatru și un medic
primar, angajat al spitalului și având atribuții de conducere în
cadrul acestuia, neimplicat în echipa de transplant.
(3) Această comisie va funcționa conform unui regulament
emis de către Agenția Națională de Transplant, cu consultarea
Comisiei de Bioetică a Ministerului Sănătății Publice.
Regulamentul va fi aprobat prin ordin al ministrului sănătății
publice.
(4) Comisia va evalua atât donatorul cât și primitorul care
vor fi supuși unui examen psihologic și/sau psihiatric, având ca
scop testarea capacității de exercițiu, precum și stabilirea
motivației donării.
(5) Examenul psihologic/psihiatric va fi efectuat de către un
specialist, psiholog sau psihiatru, independent atât de echipa
care efectuează transplantul, cât și de familiile donatorului și
primitorului.
(6) Prelevarea, de la donatori vii,de sânge, piele, spermă,
cap femural, placentă, sânge din cordonul ombilical,
membrane amniotice, ce vor fi utilizate în scop terapeutic, se
face cu respectarea regulilor de bioetică cuprinse în
regulamentul comisiei de avizare a donării de la donatorul viu,
fără a fi necesar avizul acestei comisii.
(7) Datele privind donatorul și receptorul, inclusiv
informațiile genetice, la care pot avea acces terțe părți, vor fi
comunicate sub anonimat, astfel încât nici donatorul, nici
receptorul să nu poată fi identificați.
(8) Dacă donatorul nu dorește să-și divulge identitatea, se
va respecta confidențialitatea donării, cu excepția cazurilor în
care declararea identității este obligatorie prin lege.“
Referitor la susținerea autorilor sesizării în sensul că
art. 146 și anexa nr. 1 la lege nu conțin suficiente garanții
juridice care să înlăture posibilele abuzuri, fiind, așadar,
contrare dispozițiilor constituționale ale art. 20 alin. (2)
referitor la tratatele internaționale privind drepturile omului
și ale art. 22 privitor la dreptul la viață și la integritatea
fizică și psihică, Curtea constată că prelevarea de organe,
de țesuturi sau de celule de la donatorul viu se poate face
numai în baza consimțământului liber exprimat al acestuia,
astfel cum reiese din anexa nr. 1 la lege, care conține
declarația tip a donatorului.
Totodată, Curtea reține că textele de lege criticate sunt
în concordanță și cu prevederile art. 26 alin. (2) din
Constituție, potrivit cărora: îPersoana fizică are dreptul să
dispună de ea însăși, dacă nu încalcă drepturile și libertățile
altora, ordinea publică sau bunele moravuri.“
De asemenea, contrar susținerilor autorilor sesizării, se
mai constată că alin. (7) și (8) ale articolului criticat conțin
garanții referitoare la confidențialitatea donării, precum și la
datele privind donatorul și receptorul, inclusiv la informațiile
genetice.
5. Art. 180 alin. (1): îFuncția de manager persoană fizică
este incompatibilă cu:
a) exercitarea oricăror alte funcții salarizate, nesalarizate
sau/și indemnizate inclusiv în cadrul unei autorități executive,
legislative ori judecătorești;
b) exercitarea oricărei activități sau oricărei alte funcții de
manager, inclusiv cele neremunerate;
c) exercitarea unei activități sau a unei funcții de membru în
structurile de conducere ale unei alte unități spitalicești;
d) exercitarea oricărei funcții în cadrul organizațiilor
sindicale sau patronale de profil.“
Examinând dispozițiile art. 180 alin. (1) din lege, care,
potrivit autorilor sesizării, stabilesc o incompatibilitate între
calitatea de manager de spital și cea de parlamentar,
contrar art. 71 din Constituție referitor la incompatibilități ale
deputaților și senatorilor, Curtea observă că, într-adevăr,
dispozițiile criticate stabilesc implicit o incompatibilitate în
sarcina deputaților și senatorilor, însă aceste dispoziții sunt
constituționale, întrucât, în conformitate cu prevederile

MONITORUL OFICIAL AL ROMÂNIEI, PARTEA I, Nr. 372/28.IV.2006
art. 71 alin. (3) din Legea fundamentală, îAlte incompatibilități se stabilesc prin lege organică.“
Votul cerut pentru adoptarea unei legi organice este
votul majorității membrilor fiecărei Camere, potrivit art. 76
alin. (2) din Constituție. Curtea reține că Legea privind
reforma în domeniul sănătății a fost adoptată prin
angajarea răspunderii Guvernului, ca urmare a respingerii
moțiunii de cenzură prin votul majorității deputaților și
senatorilor. Așa cum reiese din art. 113 coroborat cu
art. 114 alin. (3), un proiect de lege poate fi adoptat prin
procedura excepțională de legiferare, cea a angajării
răspunderii Guvernului, numai cu votul majorității deputaților
și senatorilor, prin care s-a respins o moțiune de cenzură.
6. Art. 201 alin. (1): îImobilele din domeniul public al
statului sau al unor unități administrativ-teritoriale, aflate în
administrarea unor spitale publice, care se reorganizează și
devin disponibile, precum și aparatura medicală pot fi, în
condițiile legii, închiriate sau concesionate, după caz, unor
persoane fizice ori juridice, în scopul organizării și funcționării
unor spitale private sau pentru alte forme de asistență
medicală ori socială, în condițiile legii.“
Curtea constată că este neîntemeiată și susținerea
potrivit căreia dispozițiile art. 201 alin. (1), prin faptul că nu
prevăd și posibilitatea dării în administrare și în folosință
gratuită a bunurilor proprietate publică, sunt în contradicție
cu prevederile art. 136 alin. (4) teza a doua din
Constituție. În acest sens Curtea reține că dispozițiile
constituționale menționate prevăd că bunurile proprietate
publică pot fi date în administrare regiilor autonome ori
instituțiilor publice, pot fi închiriate sau concesionate ori pot
fi date în folosința gratuită instituțiilor de utilitate publică, în
condițiile legii organice. Aceasta însă nu înseamnă că o
lege care nu are ca obiect de reglementare regimul
general al proprietății publice, cum este în speță legea
criticată, trebuie să reglementeze atribuirea bunurilor
publice în toate cele trei modalități. Legiuitorul are dreptul
să opteze asupra soluțiilor legislative pe care le consideră
adecvate în reglementarea unui domeniu, în conformitate
cu art. 61 alin. (1) din Constituție.
7. Art. 208 alin. (7): îMinisterul Sănătății Publice, ca
autoritate națională în domeniul sănătății, exercită controlul
asupra sistemului de asigurări sociale de sănătate, din punct
de vedere al aplicării politicilor de sănătate aprobate de
Guvernul României.“
Critica de neconstituționalitate a art. 208 alin. (7) se
referă la dreptul de control al Ministerului Sănătății Publice
asupra sistemului de asigurări sociale de sănătate, ceea ce
contravine autonomiei Casei Naționale de Asigurări de
Sănătate, așa cum rezultă din prevederile art. 116 alin. (2)
potrivit cărora: îAlte organe de specialitate se pot organiza în
subordinea Guvernului ori a ministerelor sau ca autorități
administrative autonome.“ și din cele ale art. 117 alin. (3)
potrivit cărora, îAutorități administrative autonome se pot
înființa prin lege organică“.
Analizând această critică, Curtea observă că, întradevăr, organele administrative autonome, potrivit
Constituției, nu pot fi subordonate administrativ, însă, prin
dispozițiile criticate, s-a stabilit limitat controlul asupra
sistemului de asigurări sociale de sănătate, și anume
numai din punctul de vedere al aplicării politicilor de
sănătate aprobate de Guvernul României.
Având în vedere că instituția publică autonomă — Casa
Națională de Asigurări de Sănătate — exercită funcții de
interes public, și anume administrează și gestionează
sistemul de asigurări sociale de sănătate în vederea
aplicării politicilor și programelor în domeniul sanitar ale
Ministerului Sănătății Publice, se impune existența unui
control exercitat de organul de resort.
Mai mult decât atât, viziunea legiuitorului în ceea ce
privește controlul limitat al sistemului de asigurări sociale

125

de sănătate constituie o modalitate de garantare a
dreptului fundamental la ocrotirea sănătății prevăzut la
art. 34 din Constituție, care, la alin. (2), prevede obligația
statului de a lua măsuri pentru asigurarea sănătății publice.
8. Art. 448: î(1) Decizia pronunțată se comunică medicului
sancționat și Biroului executiv al Colegiului Medicilor din
România.
(2) Deciziile privind aplicarea sancțiunilor care se soldează
cu suspendarea sau interzicerea exercitării profesiei se
comunică și Ministerului Sănătății Publice și respectiv
angajatorului.
(3) Persoana fizică sau juridică care a făcut sesizarea va fi
informată cu privire la soluționarea cauzei de către comisia de
disciplină.
(4) În termen de 15 zile de la comunicare,medicul
sancționat, persoana care a făcut sesizarea, Ministerul
Sănătății Publice, președintele colegiului teritorial sau
președintele Colegiului Medicilor din România pot contesta
decizia pronunțată de comisia de disciplină a colegiului
teritorial.“
— Art. 449: î(1) Acțiunea disciplinară poate fi pornită în
termen de cel mult 6 luni de la data săvârșirii faptei sau de la
data cunoașterii consecințelor prejudiciabile.
(2) Sancțiunile prevăzute la art. 447 alin. (1) lit. a)—d) se
radiază în termen de 6 luni de la data executării lor, iar cea
prevăzută la lit. e) în termen de un an de la data expirării
perioadei de interdicție.
(3) În cazul aplicării sancțiunii prevăzute la art. 447 alin. (1)
lit. f), medicul poate face o nouă cerere de redobândire a
calității de membru al colegiului după expirarea perioadei
stabilite prin hotărâre judecătorească definitivă de interdicție a
exercitării profesiei sau după 2 ani de la data aplicării sancțiunii
de către comisiile de disciplină. Redobândirea calității de
membru al Colegiului Medicilor din România se face în
condițiile prezentei legi.
(4) În situația în care, prin decizia comisiei de disciplină au
fost dispuse și măsurile prevăzute la art. 447 alin. (3),radierea
sancțiunii se va face numai după prezentarea dovezii aducerii
la îndeplinire a măsurii dispuse de comisia de disciplină.
(5) Repetarea unei abateri disciplinare până la radierea
sancțiunii aplicate constituie o circumstanță agravantă, care va
fi avută în vedere la aplicarea noii sancțiuni.“
— Art. 451: îÎmpotriva deciziei de sancționare a Comisiei
superioare de disciplină, în termen de 15 zile de la comunicare,
medicul sancționat poate formula o acțiune în anulare la secția
de contencios administrativ a tribunalului în raza căruia își
desfășoară activitatea.“
— Art. 620: (1) Acțiunea disciplinară poate fi pornită în
termen de cel mult 6 luni de la data săvârșirii faptei sau data
luării la cunoștință.
(2) Consecințele executării aplicării sancțiunilor prevăzute la
art. 618 alin. (1) lit. a)—c) se radiază în termen de 6 luni de la
data executării lor, iar cea prevăzută la art. 618 alin. (1) lit. d),
în termen de un an de la data expirării perioadei de
suspendare.
(3) În cazul aplicării sancțiunii prevăzute la art. 618 alin. (1)
lit. e), farmacistul poate face o nouă cerere de redobândire a
calității de membru al colegiului după expirarea perioadei
stabilite de instanța judecătorească prin hotărâre penală
definitivă, prin care s-a dispus interdicția exercitării profesiei,
sau după 2 ani de la data aplicării sancțiunii de către comisia
de disciplină. Redobândirea calității de membru al Colegiului
Farmaciștilor din România se face în condițiile legii.
(4) În situația în care, prin decizia comisiei de disciplină, au
fost dispuse și măsurile prevăzute la art. 618 alin. (3), radierea
sancțiunii se va face numai după prezentarea dovezii aducerii
la îndeplinire a măsurii dispuse de comisia de disciplină.
(5) Repetarea unei abateri disciplinare până la radierea
sancțiunii aplicate constituie circumstanță agravantă care va fi
avută în vedere la aplicarea unei noi sancțiuni.“

126

MONITORUL OFICIAL AL ROMÂNIEI, PARTEA I, Nr. 372/28.IV.2006

— Art. 622: îDecizia pronunțată de Comisia superioară de
disciplină, precum și cea pronunțată de Consiliul național pot fi
contestate la secția de contencios administrativ a tribunalului în
a cărui circumscripție își desfășoară activitatea farmacistul
sancționat, în termen de 30 de zile de la comunicare.“
Curtea reține că aceste articole fac parte din
reglementările referitoare la răspunderea disciplinară a
medicilor și a farmaciștilor, precum și la organizarea și
funcționarea comisiilor de disciplină în cadrul Colegiului
Medicilor și al Colegiului Farmaciștilor. Examinarea și
sancționarea abaterilor disciplinare, desfășurate de comisiile
de disciplină, nu pot fi calificate ca o jurisdicție specială
administrativă, în sensul interdicției prevăzute de art. 21
alin. (4) din Constituție, astfel cum, fără temei, susțin
autorii sesizării.
Curtea constată că, în materia răspunderii disciplinare,
sancțiunile se stabilesc de către conducerea unipersonală
sau colegială a unității, iar, în ceea ce privește contestațiile
împotriva măsurilor de sancționare, legiuitorul constituant a
lăsat la latitudinea legiuitorului ordinar instituirea unor
jurisdicții speciale administrative, care sunt facultative și
gratuite. Accesul liber la justiție ar fi încălcat numai dacă
legiuitorul ordinar ar prevedea în mod exclusiv competența
organelor de jurisdicție administrativă, fără a da
posibilitatea părților interesate de a sesiza instanțele
judecătorești.
Potrivit art. 451 și 622 din legea criticată, împotriva
deciziei de sancționare pronunțate de organul administrativ,
cel sancționat poate formula acțiune în anulare, respectiv
contestație, la secția de contencios administrativ a
tribunalului în a cărui rază teritorială își desfășoară
activitatea.
Cu privire la pretinsa încălcare a dispozițiilor
constituționale ale art. 73 alin. (3) lit. k) referitoare la
reglementarea prin lege organică a contenciosului
administrativ, ale art. 52 privind dreptul persoanei vătămate
de o autoritate publică și ale art. 126 alin. (6) referitoare la
controlul judecătoresc al actelor administrative ale
autorităților publice, Curtea constată că, potrivit art. 126
alin. (2) din Constituție, competența instanțelor judecătorești
și procedura de judecată se stabilesc numai prin lege, iar
în materia contenciosului administrativ se stabilesc numai
printr-o lege organică, așa cum prevăd dispozițiile art. 73
alin. (3) lit. k) din Constituție. Prin urmare, Curtea reține că
legiuitorul are legitimarea constituțională de a stabili, chiar
prin derogare, competența unor instanțe judecătorești de a
soluționa litigii în legătură cu domeniul reglementat.
9. Art. 458: îReprezentantul autorității de stat cu rangul de
secretar de stat în Ministerul Sănătății Publice este membru al
Consiliului național al Colegiului Medicilor din România și este
numit prin ordin al ministrului sănătății publice.“
Autorii sesizării consideră că acest articol al legii
contravine prevederilor art. 40 din Constituție referitoare la
dreptul de asociere, întrucât nu se poate stabili prin lege
ca din conducerea Colegiul Medicilor să facă parte, de
drept, îminiștri, secretari de stat etc.“
Curtea constată că acest organism profesional —
Colegiul Medicilor din România — nu se constituie pe
baza liberei asocieri, în temeiul art. 40 din Constituție, ci
prin efectul legii. Astfel, conform art. 404 din legea
criticată: î(1) Colegiul Medicilor din România este organism
profesional, apolitic, fără scop patrimonial, de drept public, cu
responsabilități delegate de autoritatea de stat în domeniul
autorizării, controlului și supravegherii profesiei de medic ca
profesie liberală, de practică publică autorizată.
(2) Colegiul Medicilor din România are autonomie
instituțională în domeniul său de competență, normativ și
jurisdicțional profesional și își exercită atribuțiile fără
posibilitatea vreunei imixtiuni.

(3) Ministerul Sănătății Publice urmărește modul de
respectare a prevederilor legale în activitatea Colegiului
Medicilor din România.
(4) Colegiul Medicilor din România cuprinde toți medicii
care întrunesc condițiile prevăzute la art. 370 lit. a), c) și e),
precum și medicii stabiliți în România care întrunesc condițiile
prevăzute la art. 370 lit. b), d) și f) și care exercită profesia de
medic în condițiile prezentei legi.“
Curtea reține că, la fel ca și celelalte organizații
profesionale liberale, organizarea și funcționarea Colegiului
Medicilor din România sunt reglementate prin lege, întrucât
întregul corp al medicilor desfășoară activitate de interes
public, și anume, concură la realizarea funcției statului de
ocrotire a sănătății. În acest sens s-a mai pronunțat Curtea
Constituțională prin Decizia nr. 233/2004, publicată în
Monitorul Oficial al României, Partea I, nr. 603 din 5 iulie
2004, cu privire la Legea nr. 51/1995 pentru organizarea și
exercitarea profesiei de avocat și la Legea nr. 36/1995 a
notarilor publici și a activității notariale, statuând că
îLegiuitorul are libertatea de a reglementa condițiile în care
pot fi constituite, organizate și în care funcționează diferite
tipuri și forme de asociație, inclusiv să dispună constituirea
obligatorie a unor asociații pentru exercitarea unor profesii
ori îndeplinirea unor atribuții de interes public.“
Față de toate acestea și având în vedere că acest
organism profesional este persoană juridică de drept public,
dispoziția legală referitoare la numirea unor reprezentanți ai
autorității de stat în conducerea Colegiului nu contravine
dreptului de asociere, prevăzut de art. 40 din Legea
fundamentală.
10. Art. 500: î(1) Colegiul Medicilor Dentiști din România
este organism profesional, apolitic, fără scop patrimonial, de
drept public, cu responsabilități delegate de autoritatea de stat
în domeniul autorizării, controlului și supravegherii profesiei de
medic dentist ca profesie liberală, de practică publică
autorizată.
(2) Colegiul Medicilor Dentiști din România are autonomie
instituțională în domeniul său de competență, normativ și
jurisdicțional profesional.
(3) Ministerul Sănătății Publice urmărește modul de
respectare a prevederilor legale în activitatea Colegiului
Medicilor Dentiști din România.
(4) Colegiul Medicilor Dentiști din România cuprinde toți
medicii dentiști care întrunesc condițiile prevăzute la art. 469 lit.
a), c) și e), precum și medicii dentiști stabiliți în România care
întrunesc condițiile prevăzute la art. 469 lit. b), d) și f) și care
exercită profesia de medic dentist în condițiile prezentului titlu“.
— Art. 576: î(1) Colegiul Farmaciștilor din România este
organism profesional, apolitic, fără scop patrimonial, de drept
public, cu responsabilități delegate de autoritatea de stat, în
domeniul autorizării, controlului și supravegherii profesiei de
farmacist ca profesie liberală, de practică publică autorizată.
(2) Colegiul Farmaciștilor din România are autonomie
instituțională în domeniul său de competență, normativ și
jurisdicțional profesional.
(3) Ministerul Sănătății Publice urmărește modul de
respectare a prevederilor legale în activitatea Colegiului
Farmaciștilor din România.
(4) Colegiul Farmaciștilor din România cuprinde toți
farmaciștii care întrunesc condițiile prevăzute la art. 553 lit. a),
c) și e), precum și farmaciștii stabiliți în România care întrunesc
condițiile prevăzute la art. 553 lit. b), d) și f) și care exercită
profesia de farmacist în condițiile prezentei legi și sunt
înregistrați la colegiile teritoriale.“
Curtea constată că este nefondată susținerea potrivit
căreia, prin înființarea Colegiului Medicilor Dentiști și
Colegiului Farmaciștilor, ca îorganism de drept public, adică
autoritate publică“, se încălcă dreptul de asociere, prevăzut
de art. 40 din Constituție, întrucât cetățenii au dreptul să

MONITORUL OFICIAL AL ROMÂNIEI, PARTEA I, Nr. 372/28.IV.2006
se asocieze în structuri private, iar nu în structuri publice,
pentru următoarele motive:
Prevederile acestor articole din lege, referitoare la
Colegiul Medicilor Dentiști și la Colegiul Farmaciștilor, sunt
asemănătoare cu cele privitoare la Colegiul Medicilor.
Aceste colegii nu se constituie prin asociere, astfel că,
dispozițiile art. 40 din Constituție nu sunt incidente. Ele
sunt înființate pe baza legii ca organisme profesionale de
drept public, fără să aibă statutul juridic de autoritate
publică, ci doar “responsabilități delegate de autoritatea de
stat“ în domeniul activității profesionale. Contrar susținerilor
autorilor sesizării, Curtea reține că pot fi constituite
organisme de drept public și în afara acelora ce au rolul
de a exercita drepturile politice. În acest sens este și
jurisprudența Curții Europene a Drepturilor Omului care, în
cazul Le Compte, Van Leuven și De Meyere contra Belgiei,
1981, a statuat că Ordinul belgian al medicilor este o
instituție de drept public, întemeiată pe lege și integrată în
structurile statului; el asigură un anumit control public al
exercitării artei medicale și se bucură de prerogative
excedând dreptul comun. Având în vedere aceste
elemente, în ansamblul lor, Curtea de la Strasbourg a
apreciat că acest ordin nu ar putea fi analizat ca o
asociație; a arătat, de asemenea, că existența Ordinului și
corolarul său — obligația medicilor de a se înscrie pe
listele sale și de a se supune autorității organelor acestuia —
nu au ca obiect și nici ca efect limitarea libertății de
asociere garantată de art. 11 paragraful 1 din Convenția
pentru apărarea drepturilor omului și a libertăților
fundamentale.
11. Art. 673. î(1) În cazul în care asiguratorul sau oricare
dintre părțile implicate nu sunt de acord cu decizia Comisiei, o
poate contesta la instanța de judecată competentă, în termen
de 15 zile de la data comunicării deciziei.
(2) Procedura stabilirii cazurilor de malpraxis nu împiedică
liberul acces la justiție potrivit dreptului comun.“
Autorii sesizării susțin că dispozițiile art. 673 din lege
contravin art. 126 alin. (6) din Constituție referitor la
controlul judecătoresc al actelor administrative ale
autorităților publice și că întreaga reglementare cuprinsă la
cap. VI al titlului XV ar putea intra sub incidența art. 21
alin. (4) din Constituție, potrivit căruia îJurisdicțiile speciale
administrative sunt facultative și gratuite“; or, la art. 669
alin. (4) din lege se prevăd onorariile pentru serviciile
prestate de către cadrele medicale, desemnate, care se
suportă îde partea interesată“.
Cu privire la aceste susțineri Curtea constată că art. 673
din lege nu reglementează competența instanțelor de drept
comun și nici competența instanțelor de contencios
administrativ, ci prevede dreptul părților implicate de a
contesta orice decizie a Comisiei la instanța de judecată
competentă și termenul de exercitare a acestui drept. De
asemenea, alin. (2) al acestui articol instituie garanția
legală a liberului acces la justiție, potrivit dreptului comun,
după parcurgerea procedurii stabilirii cazurilor de malpraxis.
De asemenea, Curtea reține că prevederile cap. VI
îProcedura de stabilire a cazurilor de răspundere civilă
profesională pentru medici, farmaciști și alte persoane din
domeniul asistenței medicale“ al titlului XV îRăspunderea
civilă a personalului medical și furnizorului de produse și
servicii medicale, sanitare și farmaceutice“ — nu
reglementează o jurisdicție specială administrativă, ci
înființarea, organizarea și funcționarea unei îComisii de
monitorizare și competență profesională pentru cazurile de
malpraxis“. Această comisie nu desfășoară o activitate
jurisdicțională, ci o activitate de control și expertizare
profesională. Potrivit art. 662 din același capitol
despăgubirile cuvenite și datorate se pot stabili numai pe
cale amiabilă. În lipsa acordului părților implicate,

127

despăgubirile se pot plăti numai pe baza hotărârii
instanțelor judecătorești competente.
În ceea ce privește susținerea că dispozițiile art. 669
alin. (4) din lege prevăd plata unor onorarii în cadrul
jurisdicției speciale administrative, fiind contrare dispozițiilor
art. 21 alin. (4) din Constituție, potrivit cărora astfel de
jurisdicții sunt gratuite, Curtea observă că dispozițiile
criticate reglementează onorariile pentru serviciile prestate
de către experții medicali, desemnați de către Comisia
pentru stabilirea cazurilor de malpraxis, iar nu onorarii
cuvenite activității jurisdicționale.
12. Art. 682: îSe înființează Școala Națională de Sănătate
Publică și Management Sanitar, denumită în continuare
SNSPMS, instituție publică, persoană juridică română, cu
sediul în Municipiul București, Str. Vaselor nr. 31, sector 2,
coordonată de Ministerul Sănătății Publice, prin reorganizarea
Institutului Național de Cercetare-Dezvoltare în Sănătate, care
se desființează.“
Cu privire la critica de neconstituționalitate a dispozițiilor
art. 682 din lege, raportată la prevederile constituționale ale
art. 32 privind dreptul la învățătură și ale art. 73 alin. (3)
lit. n), potrivit cărora organizarea generală a învățământului
se reglementează numai prin lege organică, Curtea
constată că înființarea unei astfel de instituții nu constituie
o măsură de îorganizarea generală a învățământului“ în
sensul art. 73 alin. (3) lit. n) din Constituție. De altfel,
Școala Națională de Sănătate Publică și Management
Sanitar nu este o instituție de învățământ, ci, potrivit art.
983 alin. (4) din legea criticată, este o instituție specializată
care asigură formarea și perfecționarea funcționarilor publici
din sistemul sanitar și al asigurărilor de sănătate.
Având în vedere că o asemenea instituție are ca scop
formarea și perfecționarea funcționarilor publici din sistemul
sanitar, dispozițiile criticate sunt în deplină concordanță cu
art. 32 alin. (1) din Constituție, potrivit căruia dreptul la
învățătură este asigurat și prin îalte forme de instrucție și de
perfecționare“.
B. Curtea reține că autorii sesizării solicită și
constatarea neconstituționalității unor texte de lege invocate
cu titlu exemplificativ la critica ce vizează legea în
ansamblu, precum și la critica ce vizează titluri ale legii.
1. Marea majoritate a acestor texte se referă la
înființarea, organizarea și funcționarea unor instituții, agenții
și comisii, la elaborarea unor instrucțiuni, norme
metodologice, liste și alte acte de implementare a legii, pe
care Curtea le-a tranșat la pct. I.2 din considerente.
2. Celelalte dispoziții criticate din lege și neexaminate
de Curte sunt următoarele:
— Art. 13: î(1) Institutele sau centrele de sănătate publică
sunt instituții publice regionale sau naționale cu personalitate
juridică, în subordinea Ministerului Sănătății Publice, și care
coordonează tehnic și metodologic activitatea de specialitate în
domeniul fundamentării, elaborării și implementării strategiilor
privitoare la prevenirea îmbolnăvirilor, controlul bolilor
transmisibile și netransmisibile și a politicilor de sănătate
publică din domeniile specifice, la nivel național și/sau regional.
(2) Institutele naționale de cercetare-dezvoltare în domeniile
sănătății publice sunt instituții publice cu personalitate juridică,
în coordonarea Ministerului Sănătății Publice.“
— Art. 14: îSe înființează Centrul național pentru
organizarea și asigurarea sistemului informațional și informatic
în domeniul sănătății, instituție publică de specialitate cu
personalitate juridică, în subordinea Ministerului Sănătății
Publice.“
Referitor la critica privind înființarea unor institute de
cercetare-dezvoltare și a unor centre de sănătate publică
în subordinea Ministerului Sănătății Publice, cu încălcarea
art. 116 alin. (2) din Constituție, Curtea reține că aceste
instituții publice nu sunt organe de specialitate ale
administrației publice în sensul prevederii constituționale

128

MONITORUL OFICIAL AL ROMÂNIEI, PARTEA I, Nr. 372/28.IV.2006

invocate și, ca atare, această critică urmează să fie
respinsă ca nefondată.
— Art. 124: îPrevederile art. 87 alin. (8) și art. 92 alin. (3)
vor fi implementate gradual conform normelor de aplicare ale
prezentului titlu luând în considerare resursele și planurile de
dezvoltare astfel încât termenul final să nu depășească anul
2014.“
Autorii sesizării consideră că aceste dispoziții din lege
contravin prevederilor constituționale ale art. 108 alin. (2),
potrivit cărora îHotărârile se emit pentru organizarea
executării legilor“, întrucât se suspendă prevederile legii prin
norme de aplicare. Cu privire la această critică Curtea
constată că art. 87 din legea criticată reglementează
condițiile și modalitățile de acordare a primului ajutor de
bază și a primului ajutor calificat. Textul de lege criticat nu
prevede în mod expres suspendarea unor reglementări prin
norme de aplicare, ci doar punerea lor în aplicare treptată,
cu luarea în considerare a resurselor și planurilor de
dezvoltare.

— Art. 186 alin. (4): îMembrii consiliului consultativ al
spitalului public se numesc prin ordin al ministrului sănătății
publice după nominalizarea acestora de către instituțiile
enumerate la alin. (2) lit. a)—c) și e). O persoană nu poate fi
membru decât într-un singur consiliu consultativ al unui spital
public“.
În ceea ce privește pretinsa încălcare a principiului
constituțional al autonomiei locale, consacrat în art. 120
alin. (1) din Legea fundamentală, Curtea constată că
această critică este nefondată, întrucât ordinul ministrului
sănătății publice de numire a membrilor consiliului
consultativ se face în temeiul unor acte condiție, care sunt
actele de desemnare făcute de autoritățile locale.
În final, Curtea constată că, pe lângă toate aceste critici
de neconstituționalitate deja examinate, autorii sesizării au
enumerat și alte articole din legea criticată, fără să facă nici
o precizare asupra vreunui aspect de neconstituționalitate,
rațiune pentru care, în lipsa motivării, Curtea nu le poate
examina.

Pentru considerentele expuse, în temeiul art. 146 lit. a) și al art. 147 alin. (4) din Constituția României, precum și
al art. 15 alin. (1) din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Constată că sesizarea de neconstituționalitate referitoare la Legea privind reforma în domeniul sănătății, formulată
de 37 de senatori, este neîntemeiată.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterea a avut loc la data de 29 martie 2006 și la aceasta au participat: Ioan Vida, președinte, Nicolae
Cochinescu, Aspazia Cojocaru, Constantin Doldur, Acsinte Gaspar, Kozsokár Gábor, Petre Ninosu, Ion Predescu și
Șerban Viorel Stănoiu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim magistrat-asistent,
Claudia Miu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 372/28.IV.2006 conține 128 de pagini.

Prețul: 9,05 lei noi/90.500 lei vechi

&JUYDGY|115484]
ISSN 1453—4495

