Anul 174 (XVIII) — Nr. 898

PARTEA

I

LEGI, DECRETE, HOTĂRÂRI ȘI ALTE ACTE

Luni, 6 noiembrie 2006

SUMAR

Nr.
LEGI ȘI DECRETE
388. — Lege pentru ratificarea Acordului-cadru de
împrumut dintre România și Banca de Dezvoltare
a Consiliului Europei, destinat finanțării proiectului
îInițiativa Copiii Străzii“, semnat la București la
22 noiembrie 2005 și la Paris la 5 decembrie 2005
Acord-cadru de împrumut între România și Banca de
Dezvoltare a Consiliului Europei ..............................
1.166. — Decret privind promulgarea Legii pentru
ratificarea Acordului-cadru de împrumut dintre
România și Banca de Dezvoltare a Consiliului
Europei, destinat finanțării proiectului îInițiativa
Copiii Străzii“, semnat la București la 22 noiembrie
2005 și la Paris la 5 decembrie 2005....................
´
390. — Lege pentru completarea Legii apiculturii
nr. 89/1998 ................................................................
1.200. — Decret privind promulgarea Legii pentru
completarea Legii apiculturii nr. 89/1998 ................

Pagina

Nr.

Pagina
DECIZII ALE CURȚII CONSTITUȚIONALE

2

Decizia nr. 633 din 3 octombrie 2006 referitoare la
excepția de neconstituționalitate a dispozițiilor
art. 10 alin. 1 lit. h) din Codul de procedură
penală ......................................................................

29–30

HOTĂRÂRI ALE GUVERNULUI ROMÂNIEI
2–27

28

28
29

1.519. — Hotărâre privind aprobarea procesării unei
cantități de uraniu în diuranat de sodiu, aflat în
patrimoniul Companiei Naționale a Uraniului —
S.A., cu obținerea de octoxid de uraniu.................

31

1.549. — Hotărâre privind aprobarea scoaterii definitive
din rezervele de stat a unor cantități de cărbune
energetic
pentru
Societatea
Comercială
îComplexul Energetic Craiova“ — S.A., Regia
Autonomă pentru Activități Nucleare — Sucursala
îROMAG-TERMO“, Societatea Comercială îC.E.T.
Bacău“ — S.A. și Societatea Comercială îC.E.T.
Govora“ — S.A. .......................................................

31–32

2

MONITORUL OFICIAL AL ROMÂNIEI, PARTEA I, Nr. 898/6.XI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului-cadru de împrumut dintre România
și Banca de Dezvoltare a Consiliului Europei, destinat finanțării proiectului
îInițiativa Copiii Străzii“, semnat la București la 22 noiembrie 2005
și la Paris la 5 decembrie 2005
Parlamentul României adoptă prezenta lege.
Art. 1. — Se ratifică Acordul-cadru de împrumut dintre
România și Banca de Dezvoltare a Consiliului Europei,
destinat finanțării proiectului îInițiativa Copiii Străzii“, semnat
la București la 22 noiembrie 2005 și la Paris la
5 decembrie 2005, în valoare de 3,3 milioane euro,
denumit în continuare acord-cadru de împrumut.
Art. 2. — (1) Aplicarea acordului-cadru de împrumut va
fi realizată de Ministerul Muncii, Solidarității Sociale și
Familiei, ca beneficiar al împrumutului, și de Autoritatea
Națională pentru Protecția Drepturilor Copilului, ca agenție
de implementare.
(2) Ministerul Finanțelor Publice va încheia cu Ministerul
Muncii, Solidarității Sociale și Familiei și cu Autoritatea
Națională pentru Protecția Drepturilor Copilului un acord de
împrumut subsidiar, prin care se vor stabili drepturile și
obligațiile părților în aplicarea acordului-cadru de împrumut.
Art. 3. — Contribuția României la finanțarea proiectului
îInițiativa Copiii Străzii“, incluzând taxele și impozitele
aferente proiectului, va fi asigurată de la bugetul de stat,
prin bugetul Ministerului Muncii, Solidarității Sociale și
Familiei, și de la bugetele locale.

Art. 4. — Fondurile în lei necesare rambursării
împrumutului, achitării dobânzilor, comisioanelor și a altor
costuri aferente împrumutului se vor asigura din sume alocate
anual cu această destinație de la bugetul de stat prin bugetul
Ministerului Muncii, Solidarității Sociale și Familiei.
Art. 5. — (1) Se autorizează Guvernul României ca,
prin Ministerul Finanțelor Publice, de comun acord cu
Banca de Dezvoltare a Consiliului Europei, să introducă, pe
parcursul utilizării împrumutului, în raport cu condițiile
concrete de derulare a acordului-cadru de împrumut,
amendamente la conținutul acestuia, care privesc modificări
în descrierea lucrărilor, structura costurilor, modificări de
termene, precum și orice alte modificări care nu sunt de
natură să majoreze obligațiile financiare ale României față
de Banca de Dezvoltare a Consiliului Europei sau să
determine noi condiționări economice față de cele convenite
inițial între părți.
(2) Amendamentele la acordul-cadru de împrumut,
convenite cu Banca de Dezvoltare a Consiliului Europei
potrivit alin. (1), se vor aproba prin hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 19 octombrie 2006.
Nr. 388.
F/P 1480 Add1 (2005)

ACORD-CADRU DE ÎMPRUMUT
între România și Banca de Dezvoltare a Consiliului Europei*)
România, prin Ministerul Finanțelor Publice, București, România (denumită în continuare Împrumutat), pe de o parte,
și
Banca de Dezvoltare a Consiliului Europei, organizație internațională, Paris (denumită în continuare BDCE), pe de
altă parte,
având în vedere solicitarea transmisă de Guvernul României prin două scrisori datate 5 martie și 13 martie 2004
și printr-o scrisoare primită de BDCE în data de 28 februarie 2005,
luând în considerare Rezoluția Consiliului de administrație al BDCE 1424 (1997), a patra ediție revizuită,
având în vedere cel de-al treilea Protocol la Acordul general pentru privilegii și imunități al Consiliului Europei,
ținând cont de articolele Normelor de împrumut ale BDCE din 6 octombrie 1970,
au convenit următoarele:
ARTICOLUL 1

cadrul condițiilor speciale stabilite prin prezentul acord-cadru

Condiții generale

de împrumut (denumit în continuare Acordul), prin anexele

Acest împrumut este acordat în cadrul condițiilor
generale ale actualelor Norme de împrumut ale BDCE și în

acestuia și scrisorile sale suplimentare (denumite în

*) Traducere.

continuare scrisori suplimentare).

MONITORUL OFICIAL AL ROMÂNIEI, PARTEA I, Nr. 898/6.XI.2006
ARTICOLUL 2
Proiectul

BDCE acordă Împrumutatului, care acceptă, un
împrumut pentru finanțarea parțială a F/P 1480 (2004),
aprobat de către Consiliul de administrație al BDCE la
25—26 mai 2004 și ulterior modificat la 17 iunie 2005
(F/P 1480 Add1), referitor la înființarea a aproximativ 20 de
centre care pot oferi adăpost pentru zi și noapte pentru
300 de copii și instruirea a aproximativ 150 de asistenți
sociali în activități specifice, în special în domeniul
prevenirii și eliminării dependenței de droguri.
Acest împrumut este acordat de BDCE luând în
considerare angajamentul asumat de Împrumutat de a
utiliza acest împrumut exclusiv pentru finanțarea proiectului
individual descris în anexa nr. 1 (denumit în continuare
Proiectul) și de a realiza acest Proiect, prin Autoritatea
Națională pentru Protecția Drepturilor Copilului (ANPDC), în
condițiile care sunt detaliate în anexa nr. 1.
Orice schimbare a modului în care împrumutul este
aplicat, care nu a primit aprobarea BDCE, poate conduce
la suspendarea, anularea sau rambursarea imediată a
împrumutului, conform prevederilor art. 13 din Normele de
împrumut ale BDCE.
ARTICOLUL 3
Împrumutul
3.1. Condiții financiare

Valoarea împrumutului acordat este de 3.300.000 EUR
(trei milioane trei sute de mii euro).
În conformitate cu prevederile anexei nr. 1, împrumutul
va fi disponibilizat în tranșe.
Fiecare tranșă a împrumutului va fi pentru o perioadă
care nu va depăși 15 ani, incluzând o perioadă de grație
de 5 ani.
Pentru fiecare tranșă, valoarea, rata dobânzii, valuta,
data de disponibilizare, perioada de rambursare și conturile
de remitere ale fiecărei părți vor fi stabilite de comun
acord, prin fax, de către Împrumutat și BDCE.
O scrisoare suplimentară la Acord, precizând condițiile
pentru fiecare tranșă, va fi întocmită la momentul tragerii,
în formatul stabilit în anexa nr. 2.
Ca urmare a aprobării F/P 1480 Add1 de către Consiliul
de administrație al BDCE pe data de 17 iunie 2005, la
condițiile de împrumut BDCE se va aplica o subvenționare
a ratei dobânzii din contul selectiv fiduciar, ce nu va
depăși suma de 264.000 euro, echivalentul a 100 p.b.
calculate pe baza unui împrumut de 10 ani, cu o perioadă
de grație de 5 ani. Cu toate acestea, rata dobânzii, după
scăderea subvenției de rată a dobânzii, nu poate niciodată
să scadă sub zero.
3.2. Trageri și comisioane de neefectuare a tragerilor

Tragerea sumelor împrumutului în mai multe tranșe se
va efectua în conformitate cu stadiul implementării
Proiectului.
Prima tragere trebuie să aibă loc în cel mult 18 luni de
la data aprobării Proiectului F/P 1480 Add (2005).
Tragerile ulterioare vor fi efectuate pe baza declarațiilor
Împrumutatului, referitoare la stadiul implementării (și la
previziunile privind stadiul lucrărilor în anul curent).
BDCE va percepe Împrumutatului un comision de
neefectuare a tragerilor de 0,50% (pe an, plătibil în rate
trimestriale la sfârșitul trimestrului), aplicat la diferența
dintre sumele care trebuiau să fie trase (conform
plafoanelor valorice minime stabilite mai jos) și sumele
disponibilizate efectiv. Plafoanele valorice menționate sunt
următoarele:
(i) dacă tragerile efectuate în termen de 18 luni de
la data aprobării Proiectului F/P 1480 Add1

3

reprezintă mai puțin de 20% din totalul sumei
aprobate a împrumutului;
(ii) dacă tragerile efectuate în termen de 24 de luni
de la data aprobării Proiectului F/P 1480 Add1
reprezintă mai puțin de 30% din totalul sumei
aprobate a împrumutului;
(iii) dacă tragerile efectuate în termen de 36 de luni
de la data aprobării Proiectului F/P 1480 Add1
reprezintă mai puțin de 50% din totalul sumei
aprobate a împrumutului.
3.3. Mobilizare

În scopul mobilizării tranșelor împrumutului, Împrumutatul
va transmite BDCE, înaintea efectuării fiecărei trageri,
angajamentul de plată anexat (anexa nr. 3) pentru fiecare
tranșă.
Angajamentul de plată este întocmit și plătibil în valuta
în care tranșa a fost disponibilizată.
3.4. Domiciliu

Toate sumele datorate de Împrumutat în cadrul acestui
împrumut sunt plătibile BDCE în euro, în contul BDCE
nr. 92 87 384, deschis la Deutsche Bank, Frankfurt, prin
notificare telex, care va fi trimisă BDCE de banca
însărcinată de către Împrumutat cu efectuarea plății, cu cel
puțin 5 zile lucrătoare înaintea fiecărei plăți.
3.5. Date

Prevederile art. 3 fac obiectul Convenției privind ziua
lucrătoare următoare modificată. Convenția privind ziua
lucrătoare următoare modificată înseamnă o convenție prin
care dacă data specificată va cădea într-o zi care nu este
o zi lucrătoare [zi lucrătoare înseamnă o zi în care
Sistemul TARGET (Sistemul de transfer rapid automat
transeuropean cu privire la decontările brute în timp real)
funcționează], acea dată va fi prima zi care urmează acelei
zile, care este zi lucrătoare, cu condiția ca acea zi să nu
cadă în următoarea lună calendaristică, caz în care acea
dată va fi prima zi care precedă acea zi, care este zi
lucrătoare.
ARTICOLUL 4
Monitorizarea împrumutului și Proiectului
4.1. Utilizarea împrumutului

4.1.1. Perioada
Sumele împrumutului pentru fiecare tranșă trebuie să fie
utilizate de Împrumutat, prin ANPDC, pentru finanțarea
Proiectului, în termen de 12 luni de la disponibilizarea
acesteia de către BDCE.
4.1.2. Implementarea Proiectului
Pentru implementarea Proiectului, Împrumutatul
desemnează ANPDC ca agenție de implementare.
Împrumutatul, prin ANPDC, va depune toate eforturile și
diligențele și va exercita toate mijloacele utilizate în mod
curent, în special mijloace financiare, tehnice, sociale și
manageriale, precum și cele referitoare la protecția mediului
înconjurător, care vor fi necesare pentru implementarea
corespunzătoare a Proiectului.
În mod special, se va asigura, înaintea implementării
Proiectului, că toată finanțarea, drepturile de proprietate
asupra terenului și asupra proprietăților imobiliare, care
sunt necesare pentru aceasta, sunt disponibile și că toate
activele și instalațiile sunt permanent asigurate și
întreținute.
În cazul în care costurile Proiectului, după cum sunt
descrise în anexa nr. 1, se majorează sau vor fi revizuite
din orice motive, Împrumutatul se va asigura că sunt
disponibile resurse financiare suplimentare pentru finalizarea
Proiectului.

4

MONITORUL OFICIAL AL ROMÂNIEI, PARTEA I, Nr. 898/6.XI.2006

În plus, Împrumutatul, prin ANPDC, se va asigura că:
— Proiectul corespunde prevederilor convențiilor
Consiliului Europei în materie;
— Proiectul respectă mediul înconjurător, potrivit
convențiilor internaționale în materie;
— finanțarea parțială acordată de BDCE nu depășește
69% din costul total al Proiectului, excluzând dobânda și
comisioanele financiare, așa cum este definit în anexa nr. 1.
4.1.3. Achiziții
Înaintea lansării primei licitații pentru lucrări și
echipament, lista subproiectelor deja identificate va fi
comunicată BDCE în forma prevăzută în anexa nr. 5;
subproiectele rămase vor fi comunicate BDCE în forma
prevăzută în anexa nr. 5, pe măsură ce sunt identificate
pe parcursul implementării Proiectului.
BDCE va permite ca toate achizițiile de lucrări, bunuri
și servicii care sunt finanțate în cadrul Proiectului din
sumele împrumutului BDCE să fie achiziționate în
conformitate cu Liniile directoare ale Băncii Mondiale,
pentru achiziții, revizuite în 2004, utilizând documentul de
licitație standard al Băncii Mondiale (din mai 2004) și Liniile
directoare ale Băncii Mondiale pentru selecția și angajarea
consultanților, revizuite în 2004. Împrumutatul va aplica
plafoanele de achiziții ale BDCE, așa cum sunt definite în
anexa nr. 4.
BDCE nu va emite îfără comentarii“ pentru aranjamentele
de achiziții propuse de Împrumutat, inclusiv privind
gruparea contractelor, procedurile aplicabile, dar își va
rezerva dreptul de a proceda la o analiză anterioară sau
ulterioară, efectuată prin sondaj, a aranjamentelor de
achiziții propuse de Împrumutat, inclusiv în ceea ce
privește gruparea contractelor, procedurile aplicabile și
graficul procesului de achiziții, pentru a verifica dacă
acestea sunt în conformitate cu Liniile directoare ale Băncii
Mondiale și cu programul de implementare și graficul de
tragere propuse.
Împrumutatul va informa prompt BDCE despre orice
întârziere sau orice modificare a graficului procesului de
achiziții, care ar putea afecta semnificativ implementarea la
timp și cu succes a contractelor Proiectului, și va conveni
cu BDCE măsurile de remediere.
În oricare dintre situații, responsabilitatea pentru
implementarea Proiectului și, ca urmare, responsabilitatea
pentru adjudecarea și administrarea contractelor în cadrul
Proiectului îi revin Împrumutatului.
Nicio preferință națională nu poate fi aplicată, în cadrul
contractelor LCI, fără aprobarea prealabilă din partea
BDCE.
4.2. Raportările Împrumutatului

4.2.1. Raportările privind stadiul Proiectului
La fiecare 6 luni de la tragerea împrumutului până la
finalizarea întregului Proiect, Împrumutatul, prin ANPDC, va
transmite BDCE un raport ce va respecta substanțial forma
prevăzută în anexa nr. 6, care detaliază:
— situația utilizării împrumutului;
— stadiul planului financiar al Proiectului;
— stadiul Proiectului;
— detalii privind managementul Proiectului.
4.2.2. Raportul privind finalizarea Proiectului
La finalizarea întregului Proiect, Împrumutatul va
prezenta un raport final, conținând evaluarea efectelor
economice, financiare, sociale și privind mediul înconjurător.
4.3. Furnizarea de informații către BDCE

Împrumutatul, prin ANPDC, va ține evidențe contabile
privind Proiectul, în conformitate cu standardele
internaționale, care vor reflecta în orice moment stadiul
Proiectului, vor înregistra toate operațiunile efectuate și vor
identifica activele și serviciile finanțate cu ajutorul
prezentului împrumut.

Împrumutatul, prin ANPDC, se angajează să primească
orice misiune de informare efectuată de către salariații
BDCE sau de consultanți externi angajați de BDCE și să
asigure cooperarea necesară pentru această misiune de
informare, prin facilitarea oricărei vizite posibile la
amplasamentul Proiectului. În special, BDCE poate efectua
la fața locului un audit al contabilității Proiectului, realizat
de unul sau mai mulți consultanți la alegerea acesteia, pe
cheltuiala Împrumutatului, în cazul neonorării la scadență
de către Împrumutat a oricărei obligații asumate în cadrul
prezentului împrumut.
Împrumutatul se angajează să răspundă într-o perioadă
de timp rezonabilă oricărei informații solicitate de BDCE și
să furnizeze orice documentație pe care BDCE o poate
considera necesară și o poate solicita rezonabil, pentru
implementarea corespunzătoare a Acordului, în special în
ceea ce privește monitorizarea Proiectului și utilizarea
împrumutului.
Împrumutatul va informa BDCE imediat despre orice
modificare a legislației sau a normelor în sectorul economic
relevant pentru Proiect și, în sens general, despre orice
eveniment care poate influența îndeplinirea obligațiilor sale
asumate în cadrul Acordului. Orice modificare a legislației
sau a normelor în sectorul economic relevant pentru
Proiect constituie unul dintre evenimentele precizate în
art. 13-h al cap. 3 din Normele de împrumut ale BDCE și
poate conduce la suspendarea, anularea sau rambursarea
imediată a împrumutului.
ARTICOLUL 5
Încetarea obligațiilor Împrumutatului

Plata sumei datorate, stipulată în angajamentul de plată,
eliberează Împrumutatul de orice obligație, după cum este
definită în clauza 3.1 de mai sus.
După ce întreaga sumă a acestui împrumut, toate
dobânzile și alte costuri care rezultă din acesta, în special
acele sume prevăzute la art. 6 și 7, au fost plătite
corespunzător, Împrumutatul va fi pe deplin eliberat de
obligațiile sale față de BDCE, cu excepția celor stipulate în
art. 4.
ARTICOLUL 6
Dobânda pentru întârziere

Fără a contraveni oricărui alt posibil recurs al BDCE în
cadrul Acordului și al Normelor de împrumut ale BDCE sau,
după caz, dacă Împrumutatul nu plătește întreaga dobândă
sau orice altă sumă plătibilă, conform Acordului, cel mai
târziu la data scadenței specificate, Împrumutatul trebuie să
plătească o dobândă suplimentară la suma datorată și
neplătită integral, egală cu dobânda EURIBOR la o lună
pentru depozitele în valută plății întârziate la data scadenței
(dacă nu este zi lucrătoare TARGET, următoarea zi
lucrătoare), la ora 11,00 a.m. (ora locală la Bruxelles), plus
2,5% pe an calculată de la data scadenței acestei sume
până la data efectuării plății.
Rata EURIBOR la o lună, aplicabilă, va fi actualizată la
fiecare 30 de zile.
ARTICOLUL 7
Costuri asociate

Toate impozitele și taxele de orice fel, datorate și
plătite, și toate cheltuielile rezultate fie din încheierea,
executarea, lichidarea, anularea sau suspendarea Acordului,
în totalitate ori parțial, fie din garantarea sau refinanțarea
împrumutului acordat, împreună cu toate actele judiciare și
extrajudiciare care decurg din acest împrumut vor fi
suportate de către Împrumutat.

MONITORUL OFICIAL AL ROMÂNIEI, PARTEA I, Nr. 898/6.XI.2006

5

Totuși, se vor aplica prevederile art. 25 al cap. 4 din
Normele de împrumut ale BDCE pentru costurile
procedurilor de arbitraj cuprinse în cap. 4 menționat.

În nicio situație nu se va presupune că BDCE a
renunțat tacit la vreun drept care i-a fost acordat prin
Acord.

ARTICOLUL 8
Garanții

ARTICOLUL 12
Legea aplicabilă

Împrumutatul declară că niciun alt angajament nu a fost
făcut și nu va fi făcut în viitor, care ar putea da unei terțe
părți un regim preferențial, un drept preferențial de plată, o
garanție colaterală sau o garanție de orice natură ar fi,
care ar putea conferi drepturi sporite asupra unor terți
(denumită în continuare garanție).
Dacă o astfel de garanție a fost totuși acordată unei
terțe părți, Împrumutatul este de acord să întocmească sau
să furnizeze o garanție identică în favoarea BDCE sau,
când este împiedicat să o facă, să ofere o garanție
echivalentă și să stipuleze formarea unei astfel de garanții
în favoarea BDCE.
Neîndeplinirea acestor prevederi ar reprezenta un caz
de culpă, după cum este specificat în art. 13-h al cap. 3
din Normele de împrumut ale BDCE, și poate conduce la
suspendarea, anularea sau rambursarea imediată a
împrumutului.

Acordul și garanțiile negociabile legate de acesta vor fi
guvernate de regulile BDCE, după cum este specificat în
art. 1 paragraful 3 al celui de-al treilea Protocol din data
de 6 martie 1959 la Acordul general pentru privilegii și
imunități al Consiliului Europei, din data de 2 septembrie
1949, și, în al doilea rând, dacă este necesar, de legea
franceză.
Diferendele dintre părți privind Acordul vor face obiectul
arbitrajului, în condițiile specificate în cap. 4 din Normele
de împrumut ale BDCE.

ARTICOLUL 9
Reprezentări și certificări

Împrumutatul prezintă și certifică faptul că:
— autoritățile sale competente l-au autorizat să încheie
Acordul și au dat în acest sens semnatarilor autorizarea
pentru aceasta, în conformitate cu legile, decretele,
reglementările, articolele asocierii și alte texte aplicabile
acestuia;
— întocmirea și semnarea Acordului nu contravin legilor,
decretelor, reglementărilor, articolelor asocierii și altor texte
aplicabile acestuia și că toate permisele, licențele și
autorizațiile necesare acestuia au fost obținute și vor
rămâne valabile pe toată durata împrumutului.
Orice modificare referitoare la reprezentările și
certificările de mai sus trebuie, pe toată durata
împrumutului, să fie notificată imediat BDCE și să fie
furnizate toate documentele justificative.
ARTICOLUL 10
Relații cu terții

Împrumutatul, în scopul utilizării împrumutului, nu poate
invoca niciun fapt referitor la relațiile sale cu terțe părți, în
vederea evitării îndeplinirii totale sau parțiale a obligațiilor
sale rezultate din Acord.
BDCE nu poate fi implicată în disputele care ar putea
să apară între Împrumutat și terțe părți, iar costurile,
indiferent de natura lor, suportate de către BDCE datorită
oricărei dispute, și în special toate costurile juridice sau de
judecată, vor fi pe cheltuiala Împrumutatului.
ARTICOLUL 11
Interpretarea Acordului

Împrumutatul declară că a luat cunoștință de Normele
de împrumut ale BDCE, care sunt considerate parte
integrantă a Acordului, și că a primit o copie a acestora.
Atunci când există o contradicție între orice prevedere
din Normele de împrumut ale BDCE și orice prevedere a
Acordului, vor prevala prevederile Acordului.
Titlurile paragrafelor, secțiunilor și capitolelor Acordului
nu vor servi pentru interpretarea acestuia.
București, 22 noiembrie 2005.
Pentru România,
Claudiu Doltu,
secretar de stat

ARTICOLUL 13
Executarea unei hotărâri de arbitraj

Părțile contractante convin să nu facă uz de niciun
privilegiu, nicio imunitate sau legislație în fața oricărei
autorități jurisdicționale ori a altei autorități, fie ea națională
sau internațională, în vederea împiedicării punerii în
aplicare a unei decizii date în condițiile specificate în
cap. 4 din Normele de împrumut ale BDCE.
ARTICOLUL 14
Notificări

Orice notificări sau alte comunicări care vor fi date sau
efectuate în cadrul Acordului către BDCE ori Împrumutat
vor fi în scris și vor fi considerate pe deplin acordate sau
efectuate dacă sunt predate personal, transmise par avion
sau prin fax de către o parte celeilalte părți, la acea
adresă a părții specificată mai jos.
Pentru Împrumutat:
România, prin Ministerul Finanțelor Publice
Str. Apolodor nr. 17, București, România
În atenția: ministrului finanțelor publice, secretarului de
stat și/sau directorului general al Direcției generale a
finanțelor publice externe
Fax: +4021 312 67 92
Pentru BDCE:
Banca de Dezvoltare a Consiliului Europei
55 Avenue Kleber, 75 116 Paris
În atenția: guvernatorului
Fax: +33 1 47 55 37 52
Toate comunicările care vor fi date sau efectuate vor fi
în limba engleză sau franceză, iar dacă sunt în altă limbă,
vor fi însoțite de o traducere a acestora în limba engleză
sau franceză.
ARTICOLUL 15
Intrarea în vigoare

Acordul va intra în vigoare după semnarea de către
BDCE și Împrumutat și aprobarea lui de Guvernul României.
ARTICOLUL 16
Exemplarele Acordului

Acordul este întocmit în două exemplare originale,
ambele exemplare fiind egal autentice.
Câte un exemplar original este păstrat de fiecare dintre
părțile contractante.
Paris, 5 decembrie 2005.
Pentru BDCE,
K. J. Ners,
viceguvernator

6

MONITORUL OFICIAL AL ROMÂNIEI, PARTEA I, Nr. 898/6.XI.2006
ANEXA Nr. 1*)

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 898/6.XI.2006

7

8

MONITORUL OFICIAL AL ROMÂNIEI, PARTEA I, Nr. 898/6.XI.2006
ANEXA Nr. 2*)

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 898/6.XI.2006

9

10

MONITORUL OFICIAL AL ROMÂNIEI, PARTEA I, Nr. 898/6.XI.2006

MONITORUL OFICIAL AL ROMÂNIEI, PARTEA I, Nr. 898/6.XI.2006

11
ANEXA Nr. 3*)

*) Anexa nr. 3 este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 898/6.XI.2006

MONITORUL OFICIAL AL ROMÂNIEI, PARTEA I, Nr. 898/6.XI.2006

13
ANEXA Nr. 4*)

*) Anexa nr. 4 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 898/6.XI.2006
ANEXA Nr. 5*)

*) Anexa nr. 5 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 898/6.XI.2006

15

*) Anexa nr. 6 este reprodusă în facsimil.

— Tabelul 1 —

RAPOARTE PRIVIND STADIUL PROIECTULUI

ANEXA Nr. 6*)

16
MONITORUL OFICIAL AL ROMÂNIEI, PARTEA I, Nr. 898/6.XI.2006

17

— Tabelul 2 —

MONITORUL OFICIAL AL ROMÂNIEI, PARTEA I, Nr. 898/6.XI.2006

18

MONITORUL OFICIAL AL ROMÂNIEI, PARTEA I, Nr. 898/6.XI.2006

— Tabelul 3 —

19

— Tabelul 4 —

MONITORUL OFICIAL AL ROMÂNIEI, PARTEA I, Nr. 898/6.XI.2006

MONITORUL OFICIAL AL ROMÂNIEI, PARTEA I, Nr. 898/6.XI.2006

— Tabelul 5 A —

20

21

— Tabelul 5 B —

MONITORUL OFICIAL AL ROMÂNIEI, PARTEA I, Nr. 898/6.XI.2006

MONITORUL OFICIAL AL ROMÂNIEI, PARTEA I, Nr. 898/6.XI.2006

— Tabelul 6 A —

22

(continuare)

— Tabelul 6 A —

MONITORUL OFICIAL AL ROMÂNIEI, PARTEA I, Nr. 898/6.XI.2006

23

MONITORUL OFICIAL AL ROMÂNIEI, PARTEA I, Nr. 898/6.XI.2006

— Tabelul 6 B —

24

25

— Tabelul 7 A —

MONITORUL OFICIAL AL ROMÂNIEI, PARTEA I, Nr. 898/6.XI.2006

MONITORUL OFICIAL AL ROMÂNIEI, PARTEA I, Nr. 898/6.XI.2006

— Tabelul 7 B —

26

27

— Tabelul 7 C —

MONITORUL OFICIAL AL ROMÂNIEI, PARTEA I, Nr. 898/6.XI.2006

28

MONITORUL OFICIAL AL ROMÂNIEI, PARTEA I, Nr. 898/6.XI.2006
PREȘEDINTELE ROMÂNIEI

DECRET
privind promulgarea Legii pentru ratificarea Acordului-cadru
de împrumut dintre România și Banca de Dezvoltare
a Consiliului Europei, destinat finanțării proiectului
îInițiativa Copiii Străzii“,
semnat la București la 22 noiembrie 2005
și la Paris la 5 decembrie 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Acordului-cadru
de împrumut dintre România și Banca de Dezvoltare a Consiliului Europei,
destinat finanțării proiectului îInițiativa Copiii Străzii“, semnat la București la
22 noiembrie 2005 și la Paris la 5 decembrie 2005, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 18 octombrie 2006.
Nr. 1.166.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru completarea Legii apiculturii nr. 89/1998
Parlamentul României adoptă prezenta lege.
Articol unic. — Legea apiculturii nr. 89/1998, publicată
în Monitorul Oficial al României, Partea I, nr. 170 din
30 aprilie 1998, cu modificările ulterioare, se completează
după cum urmează:
— După articolul 14 se introduce un nou articol,
articolul 141, cu următorul cuprins:
îArt. 141. — Producătorii apicoli beneficiază totodată și
de următoarele facilități:
a) acordarea de credite pentru procurarea de stupi și
familii de albine, unelte și utilaje apicole, precum și pentru
retehnologizarea capacităților de producție existente, în
conformitate cu prevederile Legii creditului agricol pentru

producție nr. 150/2003, cu modificările ulterioare, și ale
Legii nr. 231/2005 privind stimularea investițiilor în
agricultură, cu modificările ulterioare;
b) pentru vehiculele destinate transportului, în campania
de stupărit pastoral, al echipamentelor apicole, pavilioanele
și remorcile apicole ale acestor utilizatori, vor achita tariful
de utilizare a rețelelor de drumuri naționale ori de câte ori
este nevoie, astfel: o zi, 7 zile și 30 de zile;
c) în fondul forestier de stat, amplasarea gratuită a
stupilor în pastoral pentru valorificarea surselor nectarpolenifere.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 30 octombrie 2006.
Nr. 390.

MONITORUL OFICIAL AL ROMÂNIEI, PARTEA I, Nr. 898/6.XI.2006

29

PREȘEDINTELE ROMÂNIEI

DECRET
privind promulgarea Legii pentru completarea
Legii apiculturii nr. 89/1998
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru completarea Legii apiculturii
nr. 89/1998 și se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU

București, 27 octombrie 2006.
Nr. 1.200.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 633
din 3 octombrie 2006

referitoare la excepția de neconstituționalitate a dispozițiilor art. 10 alin. 1 lit. h)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 10 alin. 1 lit. h) din Codul de procedură
penală, excepție ridicată de Florin Matei în Dosarul
nr. 4.881/1.431/2005 al Tribunalului Mureș — Secția
penală.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că ceea ce se critică, în realitate, în

motivarea acesteia este modul în care instanțele de
judecată au interpretat, în cauză, dispozițiile legale.
C U R T E A,

având în vedere actele și lucrările dosarului, reține
următoarele:
Prin Încheierea din 21 aprilie 2006, pronunțată în
Dosarul nr. 4.881/1.431/2005, Tribunalul Mureș — Secția
penală a sesizat Curtea Constituțională cu excepția de
neconstituționalitate a dispozițiilor art. 10 lit. h) din Codul
de procedură penală, excepție ridicată de Florin Matei în
dosarul menționat.
În motivarea excepției de neconstituționalitate se
susține, în esență, că legiuitorul ar fi trebuit să detalieze
textul de lege criticat, respectiv să facă distincție între
retragerea plângerii, împăcarea părților, respectiv stingerea
unui litigiu determinată de o anumită împrejurare obiectivă,
care să nu echivaleze cu o retragere a plângerii. În opinia
autorului excepției, îmodul în care legiuitorul a înțeles să
prevadă în cadrul art. 10 alin. 1 lit. h) din Codul de
procedură penală cazurile în care punerea în mișcare sau

30

MONITORUL OFICIAL AL ROMÂNIEI, PARTEA I, Nr. 898/6.XI.2006

exercitarea acțiunii penale este împiedicată [...] nu
reprezintă altceva decât o încălcare a libertății accesului la
justiție [...]“.
Tribunalul Mureș — Secția penală consideră că
excepția de neconstituționalitate este neîntemeiată, întrucât
textul de lege criticat nu încalcă liberul acces la justiție, ci
îdă expresie, în limitele excepțiilor de disponibilitate
prevăzute de lege, dreptului persoanei vătămate printr-o
infracțiune să pună capăt procesului penal, prin retragerea
plângerii prealabile sau prin împăcarea cu făptuitorul dacă,
în prealabil, după caz, a cerut sau a pus în mișcare
acțiunea penală“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată. Arată că textul de lege criticat nu
încalcă liberul acces la justiție, precum și faptul că
problemele de aplicare a legii, sesizate de autorul
excepției, nu intră în competența de soluționare a Curții
Constituționale.
Avocatul Poporului consideră că excepția de
neconstituționalitate este neîntemeiată, arătând că art. 10
alin. 1 lit. h) din Codul de procedură penală nu contravine
dispozițiilor constituționale ale art. 21. Totodată, apreciază
că autorul excepției nu critică textul de lege pentru ceea
ce conține, ci pentru modul de interpretare și aplicare a
acestuia, aspecte ce nu intră în competența de soluționare
a Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 10 alin. 1 lit. h) din Codul de procedură
penală, potrivit cărora îAcțiunea penală nu poate fi pusă în

mișcare, iar când a fost pusă în mișcare nu mai poate fi
exercitată dacă:
[...] h) a fost retrasă plângerea prealabilă ori părțile s-au
împăcat, în cazul infracțiunilor pentru care retragerea plângerii
sau împăcarea părților înlătură răspunderea penală;[...]“
Dispozițiile constituționale pretins încălcate sunt cele ale
art. 21 privind accesul liber la justiție.
Examinând excepția de neconstituționalitate astfel cum a
fost formulată, Curtea constată că ceea ce se critică, în
realitate, este interpretarea și aplicarea dispozițiilor art. 10
alin. 1 lit. h) din Codul de procedură penală, în raport de
situația de fapt dedusă judecății în cauză.
În speță, conform susținerilor autorului excepției, acesta
a formulat plângere împotriva aceleiași fapte atât la
organele de cercetare penală, cât și, ulterior, la instanța de
judecată, iar solicitarea sa de a fi conexate cele două
dosare astfel constituite a fost respinsă. Totodată, i s-a pus
în vedere să opteze cu privire la dosarul în care dorește
să continue judecata, iar cu privire la celălalt dosar, i s-a
luat o declarație de retragere a plângerii, urmare căreia s-a
pronunțat o sentință de încetare a procesului penal, în
temeiul art. 10 alin. 1 lit. h) din Codul de procedură
penală. Autorul excepției solicită ca, prin detalierea
conținutului textului de lege criticat, legiuitorul să elimine
posibilitatea ca retragerea plângerii, în situația dată, să fie
interpretată în sensul de împăcare, câtă vreme aceasta a
fost determinată, în opinia sa, de o situație obiectivă,
respectiv existența pe rolul aceleiași instanțe de judecată a
două dosare cu același obiect. În opinia sa, o asemenea
interpretare i-ar încălca liberul acces la justiție prin aceea
că s-ar putea ajunge la situația în care în cadrul dosarului
în care se continuă judecata și care se află în stadiul de
administrare de probe să fie invocat art. 10 lit. j) din Codul
de procedură penală, în sensul existenței unei autorități de
lucru judecat.
Asemenea critici nu intră în competența de soluționare
a Curții Constituționale, care, potrivit art. 2 alin. (3) din
Legea nr. 47/1992, îse pronunță numai asupra
constituționalității actelor cu privire la care a fost sesizată“. Atât
interpretarea conținutului unei norme juridice, cât și
îndreptarea eventualelor erori de interpretare sunt de
competența instanțelor judecătorești, în cadrul căilor de
atac prevăzute de lege pe care, de altfel, autorul excepției
le-a promovat. Curtea constată în acest sens că excepția
de neconstituționalitate a fost ridicată în cadrul recursului
declarat de Florin Matei împotriva Sentinței penale nr. 1.144
din 13 septembrie 2005, pronunțată de Judecătoria TârguMureș în Dosarul nr. 4.048/2005, prin care s-a dispus
încetarea procesului penal ca urmare a retragerii de către
acesta a plângerii prealabile directe.

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. 1 lit. h) din Codul de procedură penală,
excepție ridicată de Florin Matei în Dosarul nr. 4.881/1.431/2005 al Tribunalului Mureș — Secția penală.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 898/6.XI.2006

HOTĂRÂRI

ALE

GUVERNULUI

31

ROMÂNIEI

GUVERNUL ROMÂNIEI

HOTĂRÂRE
privind aprobarea procesării unei cantități de uraniu în diuranat de sodiu, aflat în patrimoniul
Companiei Naționale a Uraniului — S.A., cu obținerea de octoxid de uraniu
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă procesarea cantității de 64.620 kg
de uraniu în diuranat de sodiu din stocul aflat în
patrimoniul Companiei Naționale a Uraniului — S.A., prin
derogare de la prevederile art. 2 din Hotărârea Guvernului
nr. 2.157/2004 privind unele măsuri de procesare și
valorificare a stocului de uraniu în diuranat de sodiu, produs
până în anul 1993 și depunerea octoxidului de uraniu la
stocul de siguranță și consum, în baza Hotărârii Guvernului
nr. 69/1993 privind modul de constituire și finanțare a
stocului de uraniu în concentrat.

Art. 2. — Prin prelucrarea minereului de uraniu aflat pe
platforma Sucursalei Feldioara din cadrul Companiei
Naționale a Uraniului — S.A. până la sfârșitul anului 2007
se va reîntregi cantitatea de uraniu în diuranat de sodiu
procesată conform art. 1 pentru obținerea octoxidului de
uraniu.
Art. 3. — Subvenția și cheltuiala de capital necesară
procesării și înlocuirii cantității menționate la art. 1 sunt
prevăzute în bugetul de venituri și cheltuieli al Companiei
Naționale a Uraniului — S.A., aprobat pentru anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu
București, 25 octombrie 2006.
Nr. 1.519.

GUVERNUL ROMÂNIEI

HOTĂRÂRE
privind aprobarea scoaterii definitive din rezervele de stat a unor cantități de cărbune energetic
pentru Societatea Comercială îComplexul Energetic Craiova“ — S.A.,
Regia Autonomă pentru Activități Nucleare — Sucursala îROMAG-TERMO“,
Societatea Comercială îC.E.T. Bacău“ — S.A. și Societatea Comercială îC.E.T. Govora“ — S.A.
În temeiul art. 108 din Constituția României, republicată, și al art. 5 alin. 1 lit. a) din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă scoaterea definitivă din rezervele
de stat, pentru Societatea Comercială îComplexul Energetic
Craiova“ — S.A., Regia Autonomă pentru Activități
Nucleare — Sucursala îROMAG-TERMO“, Societatea
Comercială îC.E.T. Bacău“ — S.A. și Societatea
Comercială îC.E.T. Govora“ — S.A., a cantităților de
cărbune energetic conform anexei care face parte
integrantă din prezenta hotărâre, cu diminuarea
corespunzătoare a nivelului maxim prevăzut în nomenclatorul
produselor care se constituie ca stocuri rezervă de stat —
secțiunea A.
Art. 2. — Administrația Națională a Rezervelor de Stat —
Unitatea Teritorială 515 va emite facturi fiscale, conform

prevederilor legale, la prețurile practicate pe piață la data
livrării, pentru cantitățile de cărbune energetic care se scot
definitiv din rezervele de stat pentru Societatea Comercială
îComplexul Energetic Craiova“ — S.A., Regia Autonomă
pentru Activități Nucleare — Sucursala îROMAG-TERMO“,
Societatea Comercială îC.E.T. Bacău“ — S.A. și Societatea
Comercială îC.E.T. Govora“ — S.A.
Art. 3. — Pentru cantitățile de cărbune energetic ce fac
obiectul Ordonanței de urgență a Guvernului nr. 168/2005
privind aprobarea scoaterii din rezerva de stat, sub formă
de împrumut, a unor cantități de combustibil pentru
Societatea Comercială de Producere a Energiei Electrice și
Termice îTermoelectrica“ — S.A., filialele sale, complexurile

32

MONITORUL OFICIAL AL ROMÂNIEI, PARTEA I, Nr. 898/6.XI.2006

energetice Craiova, Rovinari și Turceni, Regia Autonomă
pentru Activități Nucleare — Sucursala îROMAG-TERMO“ și
centralele termice și electrice de termoficare aflate în

administrarea consiliilor județene și locale, aprobată prin Legea
nr. 76/2006, cu modificările ulterioare, punerea la dispoziție
urmează a se face după restituirea cantităților împrumutate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul administrației și internelor,
Vasile Blaga
Președintele Administrației Naționale a Rezervelor de Stat,
Sorin Vicol
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.549.
ANEXĂ

CANTITĂȚI

de cărbune energetic care se scot definitiv din rezerva de stat
Nr.
crt.

Cantități cărbune
(tone)

Denumirea

1. Societatea Comercială îComplexul Energetic Craiova“ — S.A.
SE Ișalnița
SE Craiova II
2. Regia Autonomă pentru Activități Nucleare — Sucursala îROMAG-TERMO“
3. Societatea Comercială îC.E.T. Bacău“ — S.A.
4. Societatea Comercială îC.E.T. Govora“ — S.A.

128.000
172.000
200.000
150.000
149.209,1
799.209,1

T O T A L:

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 898/6.XI.2006 conține 32 de pagini.

Prețul: 2,25 lei

&JUYDGY|120747]
ISSN 1453—4495

