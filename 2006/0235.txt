Anul 174 (XVIII) — Nr. 235

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 15 martie 2006

SUMAR

Nr.

10.

298.

301.

302.

312.

Pagina
HOTĂRÂRI ALE SENATULUI
— Hotărâre privind validarea unui magistrat în
calitate de membru al Consiliului Superior al
Magistraturii................................................................
HOTĂRÂRI ALE GUVERNULUI ROMÂNIEI
— Hotărâre pentru aprobarea amendamentului
convenit prin schimb de scrisori, semnate la
București la 17 noiembrie 2005 și la 22 noiembrie
2005, între Guvernul României și Banca
Internațională pentru Reconstrucție și Dezvoltare,
la Acordul de împrumut dintre România și Banca
Internațională pentru Reconstrucție și Dezvoltare,
semnat la Washington la 23 decembrie 1998 .......
— Hotărâre pentru modificarea Hotărârii
Guvernului nr. 437/2002 privind constituirea
Comisiei interministeriale pentru reluarea și
finalizarea lucrărilor privind Unitatea 3 de la
CNE Cernavodă ........................................................
— Hotărâre privind autorizarea Ministerului
Administrației și Internelor pentru încheierea unor
contracte de achiziții publice și a Ministerului
Finanțelor Publice de a contracta credite externe
pentru realizarea unor programe de achiziții ..........
— Hotărâre pentru modificarea Normelor
metodologice de aplicare a Legii nr. 76/2002

HOTĂRÂRI

Nr.

Pagina
privind sistemul asigurărilor pentru șomaj și
stimularea ocupării forței de muncă, aprobate prin
Hotărârea Guvernului nr. 174/2002 .........................

1–2

313.

314.
2–3

4

317.
5

ALE

5–6

— Hotărâre privind modificarea Normelor
metodologice pentru aplicarea prevederilor
Ordonanței Guvernului nr. 82/2001 privind
stabilirea unor forme de sprijin financiar pentru
unitățile de cult aparținând cultelor religioase
recunoscute din România, aprobate prin Hotărârea
Guvernului nr. 1.470/2002 ........................................

6–7

— Hotărâre privind transmiterea unor suprafețe de
teren, aflate în domeniul public al statului, din
administrarea Ministerului Agriculturii, Pădurilor și
Dezvoltării Rurale — Agenția Domeniilor Statului
în administrarea Ministerului Transporturilor,
Construcțiilor și Turismului, în vederea realizării
activităților de interes național de către Compania
Națională de Autostrăzi și Drumuri Naționale din
România — S.A. .......................................................

7–8

— Hotărâre privind aprobarea plății cheltuielilor de
școlarizare pentru copiii aflați în întreținerea
personalului din Ministerul Apărării Naționale trimis
în misiune permanentă în străinătate......................

8

SENATULUI

PARLAMENTUL ROMÂNIEI
SENATUL

HOTĂRÂRE
privind validarea unui magistrat în calitate de membru al Consiliului Superior al Magistraturii
În temeiul prevederilor art. 133 alin. (2) lit. a) și alin. (4) din Constituția României, republicată, precum și ale
art. 18 alin. (4) și ale art. 55 din Legea nr. 317/2004 privind Consiliul Superior al Magistraturii, republicată,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 235/15.III.2006
Senatul adoptă prezenta hotărâre.

Articol unic. — Până la alegerea unui nou membru,
Senatul validează, în calitate de membru al Consiliului
Superior al Magistraturii, pe doamna Isac Grațiana Daniela

Petronela, care asigură interimatul pentru locul rămas vacant
ca urmare a încetării calității de membru al Consiliului
Superior al Magistraturii a domnului Țuculeanu Alexandru.

Această hotărâre a fost adoptată de Senat în ședința din 13 martie 2006, cu respectarea prevederilor art. 76 alin. (2) din
Constituția României, republicată.
p. PREȘEDINTELE SENATULUI,

DORU IOAN TĂRĂCILĂ
București, 13 martie 2006.
Nr. 10.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea amendamentului convenit prin schimb de scrisori, semnate la București
la 17 noiembrie 2005 și la 22 noiembrie 2005, între Guvernul României și Banca Internațională
pentru Reconstrucție și Dezvoltare, la Acordul de împrumut dintre România și Banca Internațională
pentru Reconstrucție și Dezvoltare, semnat la Washington la 23 decembrie 1998
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă amendamentul convenit prin
schimb de scrisori, semnate la București la 17 noiembrie
2005 și la 22 noiembrie 2005, între Guvernul României și
Banca Internațională pentru Reconstrucție și Dezvoltare, la

Acordul de împrumut dintre România și Banca
Internațională pentru Reconstrucție și Dezvoltare, semnat la
Washington la 23 decembrie 1998, ratificat prin Ordonanța
Guvernului nr. 4/1999, aprobată prin Legea nr. 87/1999.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
p. Ministrul afacerilor externe,
Anton Niculescu,
secretar de stat
Ministrul culturii și cultelor,
Adrian Iorgulescu

București, 2 martie 2006.
Nr. 298.
Reprezentanța Băncii Mondiale, România
Banca Internațională pentru Reconstrucție și Dezvoltare
Asociația de Dezvoltare Internațională

bd. Dacia nr. 83
București, sectorul 2
România — S.U.A.

Tel.: (401)201-0311
Fax: (401)2102021
22 noiembrie 2005

Ștefan Petrescu
Director general
Ministerul Finanțelor Publice
București, România
Stimate domnule Petrescu,
Subiect: Proiectul privind patrimoniul cultural
Împrumut nr. 4425 RO
Acesta este răspunsul la scrisoarea dumneavoastră din data de 17 noiembrie 2005, prin care ne solicitați
informații financiare actualizate privind împrumutul menționat mai sus, încheiat la 31 decembrie 2004, care a beneficiat de
o perioadă de grație până la data de 30 aprilie 2005.
Vă transmitem alăturat tabelul*) recapitulativ pe categorii, ce prezintă categoriile precizate în anexa nr. 1 la Acordul
de împrumut și sumele actualizate; aceste informații sunt furnizate prin Serviciul de relații clienți al Băncii Mondiale.
Vă rugăm să nu ezitați să ne contactați în cazul în care doriți clarificări suplimentare în legătură cu cele de mai sus.
Cu stimă,
Owaise Saadat,
director de țară
Reprezentanța Băncii Mondiale, România
Copie: Carmen Ghiță
șef serviciu
Ministerul Finanțelor Publice
*) Tabelul este

reprodus în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 235/15.III.2006

3

ROMÂNIA
MINISTERUL FINANȚELOR PUBLICE

Către: Owaise Saadat
director de țară
Reprezentanța Băncii Mondiale, România
Fax: 201.03.38
De la: Ștefan Petrescu
director general
Ministerul Finanțelor Publice
Fax: 312.67.92
Referitor la: Împrumut nr. 4425 RO — Proiectul privind patrimoniul cultural
Nr. de pagini: 1
Data: 17 noiembrie 2005
Stimate domn,
Ca urmare a finalizării în data de 30 aprilie 2005 a Proiectului privind patrimoniul cultural, finanțat prin Împrumutul
nr. 4425 RO, vă rugăm să ne transmiteți tabelul actualizat, inclus în paragraful 1 al anexei nr. 1 la acest acord de împrumut.
Menționăm că acest tabel actualizat este necesar, conform legislației române, în vederea finalizării acestui acord
printr-o hotărâre a Guvernului.
În speranța că solicitarea noastră se va bucura de înțelegerea și sprijinul dumneavoastră, așteptăm cât mai
curând răspunsul dumneavoastră.
Cu stimă,
Ștefan Petrescu,
director general
cc: Mariana Doina Moarcas, ofițer operațiuni, ECSHD, Reprezentanța Băncii Mondiale, România

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 235/15.III.2006
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 437/2002
privind constituirea Comisiei interministeriale pentru reluarea
și finalizarea lucrărilor privind Unitatea 3 de la CNE Cernavodă
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 437/2002 privind constituirea
Comisiei interministeriale pentru reluarea și finalizarea lucrărilor privind
Unitatea 3 de la CNE Cernavodă, publicată în Monitorul Oficial al României,
Partea I, nr. 325 din 16 mai 2002, se modifică după cum urmează:
1. Titlul hotărârii va avea următorul cuprins:
îH O T Ă R Â R E
privind constituirea Comisiei interministeriale pentru reluarea
și finalizarea lucrărilor privind unitățile 3 și 4 de la CNE Cernavodă“
2. Articolul 1 va avea următorul cuprins:
îArt. 1. — Se constituie Comisia interministerială și Secretariatul tehnic
pentru reluarea și finalizarea lucrărilor privind unitățile 3 și 4 de la CNE
Cernavodă.“
3. Anexa se înlocuiește cu anexa care face parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul economiei și comerțului,
Codruț Ioan Șereș
București, 2 martie 2006.
Nr. 301.
ANEXĂ
COMPONENȚA

Comisiei interministeriale și a Secretariatului tehnic pentru reluarea și finalizarea lucrărilor
privind unitățile 3 și 4 de la CNE Cernavodă
Comisia interministerială:
1. Valică Gorea — președinte, Agenția Nucleară —
președinte
2. Vilmos Zsombori — președinte, Comisia Națională
pentru Controlul Activităților Nucleare — membru
3. Nicolae Opriș — președinte, Autoritatea Națională de
Reglementare în Domeniul Energiei — membru
4. Darius Meșca — secretar de stat, Ministerul
Economiei și Comerțului — membru
5. Anton Niculescu — secretar de stat, Ministerul
Afacerilor Externe — membru
6. Claudiu Doltu — secretar de stat, Ministerul
Finanțelor Publice — membru
7. Dan Popescu — secretar general, Agenția Nucleară —
membru
8. Teodor Chirică — director general, Societatea
Națională îNuclearelectrica“ — S.A., Ministerul Economiei și
Comerțului — membru
9. Victor Ionescu — director general, Operatorul Pieței
de Energie Electrică din România, Ministerul Economiei și
Comerțului — membru
10. Vladimir Chirteș — consilier negociator, Ministerul
Integrării Europene — membru

11. Gheorghe Dulcea — director economic, Regia
Autonomă pentru Activități Nucleare, Ministerul Economiei și
Comerțului — membru
12. Mihai Bogdan Cătuneanu — șef, Oficiul Participațiilor
Statului și Privatizării în Industrie, Ministerul Economiei și
Comerțului — membru
13. Anca Marica — director general adjunct, Ministerul
Economiei și Comerțului — membru
14. Ioan Sorin Bondoc — consilier personal al
ministrului de stat pentru coordonarea activităților din
domeniul economic — membru
Secretariatul tehnic:
1. Mihai Georgescu — Societatea Națională
îNuclearelectrica“ — S.A., Ministerul Economiei și
Comerțului
2. Florin Glodeanu — Societatea Națională
îNuclearelectrica“ — S.A., Ministerul Economiei și
Comerțului
3. Alice Mariana Herțog — Agenția Nucleară
4. Cezarina Codruța Dima — Ministerul Afacerilor Externe
5. Elena Dumitrescu — Ministerul Finanțelor Publice.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 235/15.III.2006

5

GUVERNUL ROMÂNIEI

HOTĂRÂRE
privind autorizarea Ministerului Administrației și Internelor pentru încheierea unor contracte
de achiziții publice și a Ministerului Finanțelor Publice de a contracta credite externe
pentru realizarea unor programe de achiziții
În temeiul art. 108 din Constituția României, republicată, și al art. 3 alin. (1) lit. c) din Legea datoriei publice
nr. 313/2004,
Guvernul României adoptă prezenta hotărâre.
Art. 1. — (1) Se autorizează Ministerul Administrației și
Internelor pentru încheierea contractelor de achiziții publice
a unor autoturisme de teren, cu respectarea prevederilor
legale privind achizițiile publice, acțiunile fiind cuprinse în
strategia de dotare a Ministerului Administrației și Internelor.
(2) Valoarea însumată a contractelor prevăzute la
alin. (1) este de până la 5.000.000 euro.
Art. 2. — Livrările de autoturisme de teren, care fac
obiectul contractelor prevăzute la art. 1, vor fi incluse în

programele anuale de achiziții publice ale Ministerului
Administrației și Internelor.
Art. 3. — (1) Contractele prevăzute la art. 1 vor fi
finanțate în conformitate cu prevederile Legii datoriei
publice nr. 313/2004, prin credite externe.
(2) Celelalte cheltuieli aferente achizițiilor prevăzute la
art. 1 se vor asigura din sumele alocate cu această
destinație de la bugetul de stat, prin bugetele anuale ale
Ministerului Administrației și Internelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 302.
GUVERNUL ROMÂNIEI

HOTĂRÂRE
pentru modificarea Normelor metodologice de aplicare a Legii nr. 76/2002
privind sistemul asigurărilor pentru șomaj și stimularea ocupării forței de muncă,
aprobate prin Hotărârea Guvernului nr. 174/2002
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice de aplicare a Legii
nr. 76/2002 privind sistemul asigurărilor pentru șomaj și
stimularea ocupării forței de muncă, aprobate prin
Hotărârea Guvernului nr. 174/2002, publicată în Monitorul
Oficial al României, Partea I, nr. 181 din 18 martie 2002,
cu modificările și completările ulterioare, se modifică după
cum urmează:
1. Articolul 18 va avea următorul cuprins:
îArt. 18. — (1) În vederea certificării stagiilor de cotizare
și a stabilirii dreptului la indemnizație de șomaj, angajatorii
au obligația, odată cu înmânarea carnetului de muncă, de
a elibera persoanelor cărora le încetează raporturile de
muncă sau de serviciu o adeverință din care să rezulte
baza lunară de calcul prevăzută la art. 14, pentru fiecare
lună, din ultimele 12 luni, înainte de data încetării
raporturilor de muncă sau de serviciu, pentru care aceștia
le-au reținut și virat la bugetul asigurărilor pentru șomaj
contribuția individuală prevăzută la art. 27 din lege și au
plătit contribuția datorată de angajator prevăzută la art. 26
din lege, potrivit modelului prevăzut în anexa nr. 26,
precum și, după caz, următoarele:

a) dacă înregistrează debite la bugetul asigurărilor
pentru șomaj;
b) perioada pentru care nu s-au plătit contribuțiile la
bugetul asigurărilor pentru șomaj și suma aferentă acestei
perioade;
c) dacă se regăsesc în una dintre situațiile prevăzute la
art. 34 alin. (2) din lege.
(2) Adeverința prevăzută la alin. (1) va conține și
perioadele în care s-a prestat activitatea, perioadele pentru
care raporturile de muncă sau de serviciu au fost
suspendate, precum și data și motivul încetării acestora.
(3) Adeverința prevăzută la alin. (1) se verifică și se
certifică de agențiile pentru ocuparea forței de muncă pe
baza declarațiilor lunare privind evidența nominală a
asiguraților și a obligațiilor de plată la bugetul asigurărilor
pentru șomaj depuse de angajator și a înscrisurilor
efectuate în carnetul de muncă sau, după caz, doar pe
baza înscrisurilor efectuate în carnetul de muncă.
(4) În situația în care nu s-a întocmit carnet de muncă,
dovada existenței unor raporturi de muncă sau de serviciu
se efectuează cu alte acte prevăzute de lege.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 235/15.III.2006

(5) În situația în care sunt identificate neconcordanțe
între conținutul adeverinței și conținutul declarațiilor lunare
privind evidența nominală a asiguraților și a obligațiilor de
plată la bugetul asigurărilor pentru șomaj depuse de
angajator și/sau înscrisurile efectuate în carnetul de muncă
ori se constată că angajatorul nu a depus declarația
lunară, agențiile pentru ocuparea forței de muncă solicită în
scris angajatorului corectarea respectivelor documente și
depunerea lor la agenția pentru ocuparea forței de muncă
în termen de 5 zile lucrătoare de la data primirii solicitării.
(6) Modelul adeverinței, prevăzut în anexa nr. 26, se
poate modifica sau completa prin ordin al ministrului
muncii, solidarității sociale și familiei, care se publică în
Monitorul Oficial al României, Partea I.“
2. Articolul 191 va avea următorul cuprins:
îArt. 191. — (1) Prin salariu de bază lunar brut pe ultimele
12 luni de stagiu de cotizare, prevăzut la art. 39 alin. (2)
lit. b) din lege, se înțelege baza lunară de calcul prevăzută
la art. 14 pe ultimele 12 luni în care s-a realizat stagiul de
cotizare.
(2) Pentru persoanele care au fost asigurate în baza
unui contract de asigurare pentru șomaj, la determinarea
sumei calculate prin aplicarea unei cote procentuale
diferențiate în funcție de stagiul de cotizare, prevăzută la
art. 39 alin. (2) lit. b) din lege, se va avea în vedere venitul
lunar declarat în contractul de asigurare pentru șomaj la
care aceste persoane s-au asigurat, potrivit legii, și la care

s-a calculat și s-a plătit contribuția datorată bugetului
asigurărilor pentru șomaj prevăzută la art. 28 din lege.“
3. Articolul 51 va avea următorul cuprins:
îArt. 51. — Prin contribuții de asigurări sociale datorate de
angajatori, potrivit art. 79 alin. (2) lit. b) din lege, se
înțelege contribuția de asigurări sociale, contribuția de
asigurări pentru șomaj, contribuția de asigurări pentru
accidente de muncă și boli profesionale, contribuția pentru
asigurări sociale de sănătate, inclusiv contribuția pentru
concedii și indemnizații de asigurări sociale de sănătate.“
Art. II. — Adeverințele eliberate de angajator, potrivit
prevederilor art. 18 din Normele metodologice de aplicare
a Legii nr. 76/2002 privind sistemul asigurărilor pentru
șomaj și stimularea ocupării forței de muncă, aprobate prin
Hotărârea Guvernului nr. 174/2002, astfel cum au fost
modificate prin Hotărârea Guvernului nr. 1.859/2005, aflate
în dosarele în curs de soluționare pentru stabilirea dreptului
la indemnizația de șomaj, se verifică și se certifică conform
dispozițiilor prezentei hotărâri.
Art. III. — Normele metodologice de aplicare a Legii
nr. 76/2002 privind sistemul asigurărilor pentru șomaj și
stimularea ocupării forței de muncă, aprobate prin
Hotărârea Guvernului nr. 174/2002, cu modificările și
completările ulterioare, precum și cu modificările aduse prin
prezenta hotărâre, se vor republica în Monitorul Oficial al
României, Partea I, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 8 martie 2006.
Nr. 312.

GUVERNUL ROMÂNIEI

HOTĂRÂRE
privind modificarea Normelor metodologice pentru aplicarea prevederilor Ordonanței Guvernului
nr. 82/2001 privind stabilirea unor forme de sprijin financiar pentru unitățile de cult aparținând
cultelor religioase recunoscute din România, aprobate prin Hotărârea Guvernului nr. 1.470/2002
În temeiul art. 108 din Constituția României, republicată,
Guvernul României adoptă prezenta hotărâre.
Articol unic.— Normele metodologice pentru aplicarea
prevederilor Ordonanței Guvernului nr. 82/2001 privind
stabilirea unor forme de sprijin financiar pentru unitățile de
cult aparținând cultelor religioase recunoscute din România,
aprobate prin Hotărârea Guvernului nr. 1.470/2002,
publicată în Monitorul Oficial al României, Partea I, nr. 947
din 23 decembrie 2002, se modifică după cum urmează:
1. Articolul 4 va avea următorul cuprins:
îArt. 4. — (1) Din bugetele locale ale județelor și al
municipiului București se alocă lunar sumele necesare
pentru:
a) plata contribuțiilor prevăzute la art. 2 alin. (1) lit. a)
din ordonanță, în vederea completării drepturilor salariale
ale personalului neclerical;
b) plata contribuțiilor prevăzute la lit. a), în vederea
achitării obligațiilor la bugetul asigurărilor sociale de stat, la
Fondul pentru plata ajutorului de șomaj și la Fondul
național unic de asigurări sociale de sănătate.

(2) Din bugetele locale ale comunelor, orașelor,
municipiilor, sectoarelor municipiului București și ale
județelor se pot aloca sume pentru completarea fondurilor
proprii ale unităților de cult destinate:
a) întreținerii și funcționării unităților de cult fără venituri
sau cu venituri mici;
b) construirii, în condițiile aprobării documentațiilor
tehnico-economice potrivit reglementărilor în vigoare,
precum și reparării lăcașurilor de cult;
c) conservării și întreținerii bunurilor de patrimoniu
aparținând cultelor religioase;
d) desfășurării unor activități de asistență socială.“
2. Articolul 5 va avea următorul cuprins:
îArt. 5. — Alocarea sumelor prevăzute la art. 4 se
realizează prin hotărâre a consiliilor locale, județene,
respectiv a Consiliului General al Municipiului București, la
solicitarea unității centrale de cult, formulată pe baza
cererilor primite de la unitățile locale de cult.“

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 235/15.III.2006
3. Litera i) a articolului 15 va avea următorul cuprins:
îi) documentele justificative vor fi transmise până cel
mai târziu la data de 31 decembrie a fiecărui an. În

cazul primirii sprijinului financiar în cursul trimestrului IV,
justificarea se va face în cel mult 180 de zile de la
primirea acestuia.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 8 martie 2006.
Nr. 313.

GUVERNUL ROMÂNIEI

HOTĂRÂRE
privind transmiterea unor suprafețe de teren, aflate în domeniul public al statului,
din administrarea Ministerului Agriculturii, Pădurilor și Dezvoltării Rurale — Agenția Domeniilor
Statului în administrarea Ministerului Transporturilor, Construcțiilor și Turismului,
în vederea realizării activităților de interes național de către Compania Națională de Autostrăzi
și Drumuri Naționale din România — S.A.
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 1 alin. (6) din
Ordonanța de urgență a Guvernului nr. 84/2003 pentru înființarea Companiei Naționale de Autostrăzi și Drumuri Naționale
din România — S.A. prin reorganizarea Regiei Autonome îAdministrația Națională a Drumurilor din România“, aprobată cu
modificări și completări prin Legea nr. 47/2004,
Guvernul României adoptă prezenta hotărâre.
Art. 1. — Se aprobă transmiterea unor suprafețe de
teren, aflate în domeniul public al statului, având datele de
identificare prevăzute în anexa care face parte integrantă din
prezenta hotărâre, din administrarea Ministerului Agriculturii,
Pădurilor și Dezvoltării Rurale — Agenția Domeniilor Statului
în administrarea Ministerului Transporturilor, Construcțiilor și
Turismului, în vederea realizării activităților de interes național

de către Compania Națională de Autostrăzi și Drumuri
Naționale din România — S.A.
Art. 2. — Predarea-preluarea suprafețelor de teren
prevăzute la art. 1 se face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu

București, 8 martie 2006.
Nr. 314.

ANEXĂ
DATELE DE IDENTIFICARE

a suprafețelor de teren, aflate în domeniul public al statului, care se transmit din administrarea Ministerului Agriculturii, Pădurilor
și Dezvoltării Rurale — Agenția Domeniilor Statului în administrarea Ministerului Transporturilor, Construcțiilor și Turismului,
în vederea realizării activităților de interes național de către Compania Națională de Autostrăzi și Drumuri Naționale din România — S.A.
Nr.
crt.

Locul unde sunt situate
suprafețele de teren
care se transmit

Persoana juridică
de la care se transmit
suprafețele de teren

1.

Galați, județul Galați Ministerul Agriculturii,
Pădurilor și Dezvoltării
Rurale — Agenția
Domeniilor Statului

2.

Galați, județul Galați Ministerul Agriculturii,
Pădurilor și Dezvoltării
Rurale — Agenția
Domeniilor Statului

Persoana juridică
la care se transmit suprafețele
de teren

Ministerul Transporturilor,
Construcțiilor și Turismului —
Compania Națională de
Autostrăzi și Drumuri Naționale
din România — S.A.
Ministerul Transporturilor,
Construcțiilor și Turismului —
Compania Națională de
Autostrăzi și Drumuri Naționale
din România — S.A.

Nr. de identificare
M.F.P.

Caracteristicile tehnice și categoria
de folosință a suprafețelor de teren
care se transmit

145481

Suprafața = 7.011,02 m2
Tarla 141
Nr. cadastral: 502
Teren arabil

145481

Suprafața = 2.743,91 m2
Tarla 187
Nr. cadastral: 570/1
Teren arabil

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 235/15.III.2006

Nr.
crt.

Locul unde sunt situate
suprafețele de teren
care se transmit

Persoana juridică
de la care se transmit
suprafețele de teren

3.

Galați, județul Galați Ministerul Agriculturii,
Pădurilor și Dezvoltării
Rurale — Agenția
Domeniilor Statului

4.

Galați, județul Galați Ministerul Agriculturii,
Pădurilor și Dezvoltării
Rurale — Agenția
Domeniilor Statului

Persoana juridică
la care se transmit suprafețele
de teren

Ministerul Transporturilor,
Construcțiilor și Turismului —
Compania Națională de
Autostrăzi și Drumuri Naționale
din România — S.A.
Ministerul Transporturilor,
Construcțiilor și Turismului —
Compania Națională de
Autostrăzi și Drumuri Naționale
din România — S.A.

Caracteristicile tehnice și categoria
de folosință a suprafețelor de teren
care se transmit

Nr. de identificare
M.F.P.

145481

Suprafața = 7.161,89 m2
Tarla 141
Nr. cadastral: 570/3
Pășune

145481

Suprafața = 16.229,74 m2
Tarla 187
Nr. cadastral: 699
Teren arabil

GUVERNUL ROMÂNIEI

HOTĂRÂRE
privind aprobarea plății cheltuielilor de școlarizare pentru copiii aflați în întreținerea personalului
din Ministerul Apărării Naționale trimis în misiune permanentă în străinătate
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata cheltuielilor de școlarizare
pentru fiecare copil aflat în întreținerea personalului din
Ministerul Apărării Naționale trimis în misiune permanentă
în străinătate, până la vârsta de 18 ani, care urmează
studii elementare, gimnaziale și liceale în țara unde
părintele își desfășoară activitatea.
Art. 2. — Cheltuielile prevăzute la art. 1 se acordă în
situația în care sistemul de învățământ de stat din țara
respectivă nu oferă instruire în domeniul ales, precum și în

situațiile în care unitățile de învățământ de stat percep taxă
de școlarizare, cu condiția promovării anului de studii
precedent sau a examenelor din anul respectiv, pe bază
de documente justificative, lunar, trimestrial sau anual, și
nu pot depăși suma de 500 euro lunar pentru fiecare copil.
Art. 3. — Contravaloarea în lei a cheltuielilor de
școlarizare prevăzute la art. 2 se asigură din bugetul
Ministerului Apărării Naționale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul finanțelor publice,
Sebastian Teodor Gheorghe Vlădescu
București, 8 martie 2006.
Nr. 317.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 235/15.III.2006 conține 8 pagini.

Prețul: 0,60 lei noi/6.000 lei vechi

&JUYDGY|114111]
ISSN 1453—4495

PDF compression, OCR, web-optimization with CVISION's PdfCompressor

