Anul 174 (XVIII) — Nr. 113

PARTEA

I

LEGI, DECRETE, HOTĂRÂRI ȘI ALTE ACTE

Marți, 7 februarie 2006

SUMAR

Nr.

Pagina
HOTĂRÂRI ALE GUVERNULUI ROMÂNIEI

28.
84.

1–8

— Hotărâre privind autorizarea Serviciului de
Telecomunicații Speciale de a încheia contracte
de achiziție externă pentru realizarea unor
programe necesare îndeplinirii obiectivelor specifice

9

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

— Hotărâre privind transportul transfrontieră al
organismelor modificate genetic ...............................

HOTĂRÂRI

Nr.

2.262/2005. — Ordin al ministrului transporturilor,
construcțiilor și turismului privind autorizarea
personalului cu responsabilități în siguranța
circulației care urmează să desfășoare pe propria
răspundere activități specifice transportului feroviar

GUVERNULUI

9–16

ROMÂNIEI

GUVERNUL ROMÂNIEI

HOTĂRÂRE
privind transportul transfrontieră al organismelor modificate genetic
Având în vedere prevederile art. 53 din Ordonanța Guvernului nr. 49/2000 privind regimul de obținere, testare,
utilizare și comercializare a organismelor modificate genetic prin tehnicile biotehnologiei moderne, precum și a produselor
rezultate din acestea, aprobată cu modificări și completări prin Legea nr. 214/2002,
în temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Obiective, domeniu de aplicare și definiții
ARTICOLUL 1
Obiective

În conformitate cu principiul precauției și fără să aducă
atingere dispozițiilor Ordonanței Guvernului nr. 49/2000
privind regimul de obținere, testare, utilizare și
comercializare a organismelor modificate genetic prin
tehnicile biotehnologiei moderne, precum și a produselor
rezultate din acestea, aprobată cu modificări și completări
prin Legea nr. 214/2002, denumită în continuare Ordonanța

nr. 49/2000, obiectivele prezentei hotărâri sunt stabilirea
unui sistem comun de notificare și informare privind
transportul transfrontieră al organismelor modificate genetic
și asigurarea unei implementări coerente a prevederilor
Protocolului, pentru a contribui la asigurarea unui nivel
adecvat de protecție în ceea ce privește transferul,
manipularea și utilizarea în condiții de siguranță a
organismelor modificate genetic care pot avea efecte
adverse asupra conservării și utilizării durabile a diversității
biologice, luând de asemenea în considerare riscurile
pentru sănătatea umană.

2

MONITORUL OFICIAL AL ROMÂNIEI, PARTEA I, Nr. 113/7.II.2006
ARTICOLUL 2
Domeniul de aplicare

(1) Prezenta hotărâre se aplică transportului
transfrontieră al tuturor organismelor modificate genetic care
pot avea efecte adverse asupra conservării și utilizării
durabile a diversității biologice, luând de asemenea în
considerare riscurile pentru sănătatea umană.
(2) Produsele farmaceutice pentru uz uman, care sunt
reglementate prin alte acorduri internaționale la care
România este parte, nu constituie obiectul prezentei
hotărâri.
ARTICOLUL 3
Definiții

În sensul prezentei hotărâri, termenii și expresiile de
mai jos au următoarele semnificații:
1. organism — organism, astfel cum este definit în
art. 3 lit. a) din Ordonanța nr. 49/2000;
2. organism modificat genetic — organism modificat
genetic, astfel cum este definit în art. 3 lit. b) din
Ordonanța nr. 49/2000, cu excepția organismelor obținute
prin tehnicile de modificare genetică prevăzute în lista din
anexa nr. 2, partea A, la Ordonanța nr. 49/2000;
3. introducere deliberată — introducere deliberată în
mediu, astfel cum este definită în art. 3 lit. g) din
Ordonanța nr. 49/2000;
4. introducere pe piață — introducerea pe piață, astfel
cum este definită în art. 3 lit. h) din Ordonanța
nr. 49/2000;
5. utilizare în condiții de izolare:
a) activitățile definite în art. 3 lit. e) din Ordonanța
nr. 49/2000;
b) activitățile prin care organismele, cu excepția
microorganismelor, sunt modificate genetic sau prin care
organismele modificate genetic în cauză sunt cultivate,
depozitate, transportate, distruse, eliminate sau folosite în
orice alt mod și pentru care se utilizează, în vederea
limitării contactului acestora cu populația și cu mediul,
măsuri specifice de izolare, pe baza acelorași principii de
izolare precum cele prevăzute în Ordonanța nr. 49/2000;
6. alimente — alimente, astfel cum sunt definite în
art. 2 din Legea nr. 150/2004 privind siguranța alimentelor
și a hranei pentru animale, publicată în Monitorul Oficial al
României, Partea I, nr. 462 din 24 mai 2004, cu
modificările și completările ulterioare;
7. hrană pentru animale — hrană pentru animale, astfel
cum este definită în art. 3 lit. e) din Legea nr. 150/2004,
cu modificările și completările ulterioare;
8. notificare — transmiterea de către exportator a
informațiilor prevăzute în prezenta hotărâre către autoritatea
competentă a altui stat parte sau non-parte la Protocol;
9. Centrul de schimb de informații pentru prevenirea riscurilor
biotehnologice sau îBiosafety Clearing House“ (BCH) —
mecanism pentru schimbul de informații în domeniul
biosecurității, instituit conform art. 20 din Protocol și care
se utilizează prin accesarea site-ului Convenției privind
diversitatea biologică;
10. export:
a) scoaterea permanentă sau temporară a organismelor
modificate genetic, cu statut de mărfuri românești, în afara
teritoriului vamal al României;
b) reexportul organismelor modificate genetic care nu
îndeplinesc condițiile prevăzute la lit. a) și care sunt
supuse unui alt regim vamal decât regimul de tranzit;

11. import — acordarea unui regim vamal, altul decât
regimul de tranzit, în cazul organismelor modificate genetic
introduse pe teritoriul vamal al unei părți sau non-părți la
Protocol, alta decât România;
12. exportator — orice persoană fizică sau juridică prin
care sau în numele căreia se efectuează o notificare,
adică persoana care, în momentul trimiterii notificării, este
titulara contractului încheiat cu destinatarul din altă țară și
are autoritatea de a decide asupra expedierii organismului
modificat genetic în afara teritoriului vamal al României. În
absența unui contract de export sau dacă titularul
contractului nu acționează în nume propriu, faptul de a fi
abilitat pentru a decide privind expedierea organismului
modificat genetic în afara teritoriului vamal al României
este decisiv;
13. importator — orice persoană fizică sau juridică
aflată în jurisdicția părții sau a non-părții importatoare, care
organizează importul organismului modificat genetic;
14. transport transfrontieră — transportul intenționat sau
neintenționat al unui organism modifica genetic între o
parte sau o non-parte și o altă parte sau non-parte:
14.1. transport intenționat — transportul unui organism
modificat genetic între o parte sau o non-parte și o altă
parte sau non-parte, efectuat cu intenție, reglementat prin
prezenta hotărâre;
14.2. transport neintenționat — transferul accidental
transfrontieră al unui organism modificat genetic susceptibil
de a avea efecte adverse asupra conservării și utilizării
durabile a diversității biologice, luându-se în considerare și
riscurile pentru sănătatea umană;
15. parte — orice țară sau organizație de integrare
economică regională care este parte la Protocol;
16. non-parte — orice țară sau organizație de integrare
economică regională care nu este parte la Protocol;
17. Protocol — Protocolul de la Cartagena privind
biosecuritatea la Convenția privind diversitatea biologică
(semnată la 5 iunie 1992 la Rio de Janeiro), adoptat la
Montreal la 29 ianuarie 2000, ratificat prin Legea
nr. 59/2003;
18. diversitate biologică — varietatea organismelor vii din
toate sursele, incluzând, inter alia, ecosistemele terestre,
marine și alte ecosisteme acvatice, precum și complexurile
ecologice din care acestea fac parte; aceasta include
diversitatea din cadrul speciilor, dintre specii și a
ecosistemelor;
19. autoritate competentă — o autoritate competentă
desemnată de o parte sau organismul echivalent relevant
al unei non-părți, care este răspunzătoare pentru
îndeplinirea funcțiilor administrative prevăzute în Protocol
sau a funcțiilor echivalente, în cazul unei non-părți, și care
este autorizată să acționeze în numele acesteia în
exercitarea acestor funcții;
20. punct focal — entitatea desemnată de o parte ca
fiind responsabilă, în numele său, pentru asigurarea
legăturii cu Secretariatul;
21. punctul focal pentru BCH — entitatea desemnată de
o parte ca fiind responsabilă, în numele său, pentru
asigurarea legăturii cu BCH;
22. punct de contact — entitatea desemnată de o
autoritate competentă ca fiind responsabilă, în numele său,
pentru primirea informațiilor de la alte state privind
transporturile transfrontieră neintenționate și pentru
furnizarea de informații suplimentare conform art. 17 din
Protocol;
23. Secretariat — Secretariatul Protocolului;
24. data aderării — data aderării României la Uniunea
Europeană.

MONITORUL OFICIAL AL ROMÂNIEI, PARTEA I, Nr. 113/7.II.2006
CAPITOLUL II

ARTICOLUL 6

Exporturile de organisme modificate genetic
către alte țări

3

Informarea părții exportatoare

SECȚIUNEA 1
Organisme modificate genetic destinate introducerii deliberate
în mediu
ARTICOLUL 4
Notificarea către părțile și non-părțile importatoare

(1) Autoritatea publică centrală pentru protecția mediului
este autoritate competentă pentru România, în sensul
prezentei secțiuni.
(2) Exportatorul asigură notificarea, în scris, către
autoritatea competentă a părții sau a non-părții
importatoare, înaintea primului transport transfrontieră
intenționat al unui organism modificat genetic în vederea
introducerii deliberate în mediu, destinat unei anumite
utilizări, specificată în concordanță cu lit. i) din anexa nr. 1.
(3) Notificarea cuprinde cel puțin informațiile indicate în
anexa nr. 1. Exportatorul răspunde pentru exactitatea
informațiilor cuprinse în notificare.
(4) Exportatorul transmite o copie a notificării, în format
electronic și pe suport hârtie, către autoritatea publică
centrală pentru protecția mediului.
(5) Exportatorul informează autoritatea competentă
despre o eventuală retragere a notificării prevăzute la
alin. (2).
ARTICOLUL 5
Cazuri de neluare a deciziei

(1) Dacă partea importatoare nu confirmă primirea
notificării sau nu comunică decizia sa, acest lucru nu
reprezintă acordul său privind un transport transfrontieră
intenționat. Nici un prim transport transfrontieră intenționat
nu se poate realiza fără acordul prealabil, expres, în scris,
al părții sau al non-părții importatoare, după caz.
(2) În cazurile în care partea importatoare nu comunică
decizia luată ca răspuns la o notificare, în termen de 270
de zile de la data primirii notificării, exportatorul trimite o
notă de atenționare în scris, cu termen limită pentru
răspuns de 60 de zile de la primirea notei, către
autoritatea competentă a părții importatoare, precum și o
copie către Secretariat și către autoritatea competentă
națională. La calculul termenului în care partea
importatoare trebuie să transmită răspunsul nu se ia în
considerare numărul de zile în care această parte trebuie
să aștepte informații suplimentare relevante.
(3) Fără să aducă atingere prevederilor alin. (1),
exportatorul nu inițiază primul transport transfrontieră
intenționat al unui organism modificat genetic destinat
introducerii deliberate în mediu decât dacă au fost
respectate procedurile stabilite de partea importatoare
conform art. 9 și 10 din Protocol sau, după caz, dacă s-au
îndeplinit procedurile echivalente cerute de o non-parte
importatoare.
(4) Prevederile alin. (1), (2) și (3) nu se aplică
transporturilor transfrontieră care intră sub incidența unor
proceduri simplificate ori a unor acorduri și înțelegeri
bilaterale, regionale sau multilaterale, conform art. 13 și 14
din Protocol.

(1) Pe parcursul unei perioade de minimum 5 ani
exportatorul păstrează un exemplar al notificării prevăzute
la art. 4, precum și confirmarea de primire și decizia părții
sau, după caz, a non-părții importatoare.
(2) Exportatorul transmite autorității publice centrale
pentru protecția mediului o copie a confirmării de primire și
a deciziei părții sau, dacă este cazul, a non-părții
importatoare.
(3) Fără să aducă atingere prevederilor art. 16,
autoritatea publică centrală pentru protecția mediului pune
la dispoziție publicului documentele precizate la alin. (1), în
conformitate cu legislația în vigoare privind accesul la
informația de mediu.
ARTICOLUL 7
Revizuirea deciziilor

(1) Dacă exportatorul consideră că s-a produs o
modificare a condițiilor, care poate influența rezultatul
evaluării riscului care a stat la baza deciziei, sau că au
apărut informații științifice ori tehnice suplimentare
relevante, acesta poate solicita părții sau, după caz, nonpărții importatoare să revizuiască decizia pe care a luat-o,
conform art. 10 din Protocol, cu privire la notificare.
(2) Dacă o parte sau o non-parte importatoare nu
răspunde la o astfel de solicitare în termen de 90 de zile,
exportatorul trimite o notă de atenționare, în scris, autorității
competente a acestei părți sau, dacă este cazul, a nonpărții importatoare în cauză, precum și o copie către
Secretariat, solicitând un răspuns într-un termen stabilit de
la primirea de către acesta a notei de atenționare.
ARTICOLUL 8
Excepții de la prezenta secțiune

(1) Organismele modificate genetic destinate introducerii
deliberate în mediu, care, conform unei decizii a
Conferinței părților la Convenția privind diversitatea
biologică, care acționează drept reuniune a părților la
Protocol, nu sunt considerate a avea efecte adverse
asupra conservării și utilizării durabile a diversității
biologice, luând de asemenea în considerare riscurile
pentru sănătatea umană, sunt excluse din sfera de aplicare
a prezentei secțiuni.
(2) Prezenta secțiune nu se aplică organismelor
modificate genetic destinate utilizării directe ca alimente
sau hrană pentru animale ori care sunt destinate
procesării.
(3) Obligațiile menționate în prezenta secțiune a
prezentului capitol nu se aplică dacă partea importatoare a
precizat în prealabil către BCH, în conformitate cu art. 13
pct. 1 lit. b) și cu art. 14 pct. 3 din Protocol, că asemenea
importuri de organisme modificate genetic urmează să fie
exceptate de la aplicarea Procedurii de acord prealabil în
cunoștință de cauză, conform dispozițiilor art. 7—10, 12 și
14 din Protocol, cu condiția să se aplice măsuri
corespunzătoare pentru a se asigura transportul
transfrontieră intenționat al acestora, în condiții de
siguranță, în conformitate cu obiectivul Protocolului.

4

MONITORUL OFICIAL AL ROMÂNIEI, PARTEA I, Nr. 113/7.II.2006
SECȚIUNEA a 2-a

Organisme modificate genetic destinate utilizării directe
ca alimente sau hrană pentru animale ori destinate procesării
ARTICOLUL 9
Informații furnizate către BCH

(1) Punctul focal pentru BCH, prevăzut la art. 15
alin. (1), este responsabil cu informarea, prin intermediul
BCH, cu privire la orice decizie finală luată privind
utilizarea, inclusiv introducerea pe piață pe teritoriul
național, a unui organism modificat genetic care poate face
obiectul transporturilor transfrontieră în vederea utilizării
directe ca aliment sau hrană pentru animale ori în vederea
procesării, emisă de autoritatea/autoritățile competentă/
competente în acest domeniu. Aceste informații se transmit
către BCH în termen de 15 zile de la adoptarea unei
astfel de decizii.
(2) Ministerul Agriculturii, Pădurilor și Dezvoltării Rurale
și Autoritatea Națională Sanitară Veterinară și pentru
Siguranța Alimentelor au obligația de a transmite punctului
focal pentru BCH toate deciziile finale luate în domeniul
organismelor modificate genetic destinate utilizării directe ca
alimente sau hrană pentru animale ori destinate procesării
și prevăzute la alin. (1), în termenul prevăzut la același
alineat. Textul deciziilor se transmite în limbile română și
engleză, în format electronic și pe suport hârtie.
(3) Prevederile alin. (1) nu se aplică deciziilor privind
introducerea deliberată în mediu, reglementată conform
cap. IV secțiunea 1 din Ordonanța nr. 49/2000, a unui
organism modificat genetic care nu este destinat utilizării
directe ca aliment sau hrană pentru animale ori procesării
într-o altă țară, fără o decizie în acest sens.
(4) Informațiile prevăzute la alin. (1) și (2) trebuie să
conțină cel puțin datele precizate în anexa nr. 2.
(5) Ministerul Agriculturii, Pădurilor și Dezvoltării Rurale
și Autoritatea Națională Sanitară Veterinară și pentru
Siguranța Alimentelor răspund solicitărilor transmise, prin
intermediul punctului focal pentru BCH, de către orice parte
sau non-parte pentru obținerea de informații suplimentare
privind deciziile prevăzute la alin. (1).
(6) Punctul focal pentru BCH transmite o copie a
informațiilor menționate la alin. (2), (4) și (5), în scris,
punctului focal al fiecărei părți, care informează, în
prealabil, Secretariatul Protocolului că nu are acces la
BCH.
ARTICOLUL 10
Deciziile naționale ale părților și non-părților cu privire la import

(1) Exportatorul este obligat să respecte orice decizie cu
privire la importul de organisme modificate genetic
destinate utilizării directe ca alimente sau hrană pentru
animale ori destinate procesării, luată de o parte, conform
art. 11 pct. 4 din Protocol, sau de o non-parte
importatoare, conform cadrului național de reglementare al
acesteia, care este în concordanță cu obiectivul Protocolului.
(2) Dacă o țară în curs de dezvoltare, parte sau nonparte importatoare, ori o parte sau non-parte importatoare
cu economie în tranziție a declarat prin intermediul BCH că
va lua o decizie, înainte de efectuarea unui import al unui
anumit organism modificat genetic destinat utilizării directe
ca aliment sau hrană pentru animale sau destinat
procesării, conform art. 11 pct. 6 din Protocol, exportatorul
inițiază efectuarea primului export al unui astfel de
organism modificat genetic numai dacă se respectă
procedura prevăzută în art. 11 pct. 6 din Protocol.

(3) Dacă o parte sau non-parte importatoare nu
confirmă primirea notificării sau nu își comunică decizia
conform alin. (2), acest lucru nu reprezintă acordul sau
refuzul privind importul unui organism modificat genetic
destinat utilizării directe ca aliment sau hrană pentru
animale ori destinat procesării. Nici un organism modificat
genetic care poate face obiectul transporturilor transfrontieră
în vederea utilizării directe ca aliment sau hrană pentru
animale ori în vederea procesării nu poate fi exportat, dacă
autoritatea competentă dintr-o altă țară nu și-a exprimat
expres acordul privind importul în cauză, conform
dispozițiilor art. 12 din Legea nr. 150/2004, cu modificările
și completările ulterioare.
SECȚIUNEA a 3-a
Microorganismele modificate genetic destinate utilizării
în condiții de izolare
ARTICOLUL 11

(1) Autoritatea publică centrală pentru protecția mediului
este autoritate competentă la nivel național, în sensul
prezentei secțiuni.
(2) Dispozițiile secțiunii 1 din prezentul capitol nu se
aplică transporturilor transfrontieră cu microorganisme
modificate genetic destinate utilizării în condiții de izolare,
dacă astfel de transporturi transfrontieră sunt realizate în
conformitate cu standardele părții sau non-părții
importatoare.
(3) Prevederile alin. (2) nu trebuie să aducă atingere
nici unui drept al unei părți sau non-părți de a supune
toate microorganismele modificate genetic unei evaluări de
risc, înainte de a lua decizii privind importul acestora,
precum și de a stabili standarde pentru utilizarea în condiții
de izolare a microorganismelor modificate genetic în cauză,
în limitele jurisdicției lor.
SECȚIUNEA a 4-a
Dispoziții comune pentru secțiunile 1, 2 și 3
ARTICOLUL 12
Identificare și documente însoțitoare

(1) Exportatorii trebuie să asigure că următoarele
informații sunt incluse într-un document care însoțește
organismul modificat genetic și că acestea sunt transmise
importatorului care primește organismul modificat genetic în
cauză:
a) faptul că acesta conține sau constă în organisme
modificate genetic;
b) codul/codurile unic/unice de identificare atribuit/atribuite
acelor organisme modificate genetic, dacă există asemenea
coduri.
(2) În cazul organismelor modificate genetic destinate
utilizării directe ca alimente sau hrană pentru animale ori
destinate procesării, la informațiile prevăzute la alin. (1) se
adaugă o declarație a exportatorului, prin care:
a) se precizează că organismele modificate genetic sunt
destinate utilizării directe ca alimente sau hrană pentru
animale ori că sunt destinate procesării și în care se indică
în mod clar faptul că acestea nu sunt destinate introducerii
deliberate în mediu; și
b) se furnizează detalii privind punctul de contact pentru
informații suplimentare.
(3) Prevederile alin. (1) lit. b) nu se aplică produselor
care constau în sau conțin amestecuri de organisme
modificate genetic, care urmează să fie utilizate numai și

MONITORUL OFICIAL AL ROMÂNIEI, PARTEA I, Nr. 113/7.II.2006
direct ca alimente sau hrană pentru animale ori care sunt
destinate procesării. Produsele în cauză trebuie să facă
obiectul prevederilor din legislația actuală și din legislația
națională viitoare privind trasabilitatea, etichetarea și
identificarea acestor organisme modificate genetic.
(4) În cazul microorganismelor modificate genetic,
destinate utilizării în condiții de izolare, informațiile
menționate la alin. (1) se completează cu o declarație a
exportatorului, în care se precizează:
a) regulile privind manipularea, depozitarea, transportul
și utilizarea acestor microorganisme modificate genetic în
condiții de siguranță;
b) punctul de contact pentru informații suplimentare,
inclusiv numele și adresa persoanei sau instituției căreia îi
sunt expediate microorganismele modificate genetic în
cauză.
(5) În cazul organismelor modificate genetic, destinate
introducerii deliberate în mediu, și al oricăror alte
organisme modificate genetic, pentru care se aplică
prezenta hotărâre, informațiile menționate la alin. (1) sunt
completate cu o declarație efectuată de exportator, în care
se precizează:
a) identitatea, trăsăturile și caracteristicile relevante ale
organismelor modificate genetic;
b) orice cerințe privind manipularea, depozitarea,
transportul și utilizarea acestor organisme modificate
genetic în condiții de siguranță;
c) punctul de contact pentru informații suplimentare și,
după caz, numele și adresa importatorului și exportatorului;
d) o declarație care precizează că transportul este în
conformitate cu cerințele Protocolului, aplicabile
exportatorului.
(6) Prevederile alin. (1)—(5) nu trebuie să aducă
atingere altor cerințe specifice din legislația națională și
cerințelor internaționale privind identificarea, care urmează
să fie elaborate în conformitate cu art. 18 din Protocol.
ARTICOLUL 13
Tranzitul

(1) Exportatorul este obligat să transmită notificarea
privind tranzitul organismelor modificate genetic către părțile
care au luat decizia de a reglementa tranzitul organismelor
modificate genetic pe teritoriul lor și care au informat BCH
cu privire la această decizie.
(2) Exportatorul transmite o copie a notificării la punctul
focal prevăzut la art. 17 alin. (1).
CAPITOLUL III
Transportul transfrontieră neintenționat al organismelor
modificate genetic
ARTICOLUL 14

(1) Autoritatea publică centrală pentru protecția mediului,
precum și celelalte autorități publice centrale cu
responsabilități în domeniu trebuie să ia măsurile necesare
pentru a preveni transportul transfrontieră neintenționat de
organisme modificate genetic.
(2) Imediat ce o autoritate prevăzută la alin. (1) ia
cunoștință de existența unui eveniment relevant pentru
domeniul său de competență, care are ca rezultat
introducerea unor organisme modificate genetic care
provoacă sau ar putea provoca un transport transfrontieră
neintenționat, care ar putea avea efecte adverse
semnificative asupra conservării și utilizării durabile a

5

diversității biologice, luând în considerare riscurile pentru
sănătatea umană, acționează astfel:
a) ia măsurile corespunzătoare pentru a informa
publicul, statele afectate sau care ar putea fi afectate, BCH
și, dacă este cazul, organizațiile internaționale relevante;
b) consultă fără întârziere statele afectate sau care ar
putea fi afectate, pentru a le da posibilitatea să intervină
corespunzător și să întreprindă acțiunile necesare, inclusiv
măsurile de urgență, pentru a reduce la minimum orice
efecte adverse semnificative.
(3) Măsurile prevăzute la alin. (2) lit. a) și b) se iau
prin intermediul punctului focal stabilit potrivit art. 17.
(4) Orice informație prevăzută la alin. (2) trebuie să
cuprindă datele prevăzute în anexa nr. 3.
CAPITOLUL IV
Dispoziții comune
ARTICOLUL 15
Participarea la procedura internațională de informare

(1) Punctul focal pentru BCH este asigurat de
autoritatea publică centrală pentru protecția mediului.
(2) Fără să aducă atingere protecției informațiilor
confidențiale în conformitate cu dispozițiile Protocolului,
punctul focal BCH informează BCH cu privire la:
a) legislația națională și ghidurile relevante pentru
implementarea Protocolului, conform art. 11 pct. 5 și
art. 20 pct. 3 lit. a) din Protocol;
b) punctele de contact pentru primirea notificărilor
privind transporturile transfrontieră neintenționate, conform
art. 17 din Protocol;
c) orice acord sau înțelegere, bilaterale, regionale ori
multilaterale, cu privire la transporturile transfrontieră
intenționate de organisme modificate genetic, conform
art. 20 alin. (3) lit. b) din Protocol;
d) orice informații privind cazurile de transporturi
transfrontieră neintenționate sau ilegale care le privesc,
conform art. 17 și 25 din Protocol;
e) orice decizie finală adoptată de autoritatea publică
centrală pentru protecția mediului cu privire la folosirea
organismelor modificate genetic pe teritoriul României,
respectiv: deciziile privind utilizarea în condiții de izolare
clasificată în clasa de risc 3 sau 4 a microorganismelor
modificate genetic, care ar putea face obiectul unor
transporturi transfrontieră, deciziile privind introducerea
deliberată în mediu a organismelor modificate genetic,
conform cap. IV secțiunea 1 din Ordonanța nr. 49/2000, și
deciziile privind importul de organisme modificate genetic
pe teritoriul național, în termen de 15 zile de la adoptarea
deciziei în cauză, conform art. 11 și art. 20 pct. 3 lit. d)
din Protocol;
f) orice rezumat al evaluărilor de risc sau al studiilor de
mediu privind organismele modificate genetic, realizate în
conformitate cu art. 15 din Protocol, incluzând, dacă este
cazul, informațiile relevante privind produsele obținute din
astfel de organisme modificate genetic, și anume
materialele procesate care provin din organisme modificate
genetic și care conțin combinații noi detectabile de material
genetic replicabil, obținut prin utilizarea biotehnologiei
moderne, conform art. 20 pct. 3 lit. c) din Protocol;
g) orice revizuire a deciziilor de la nivel național privind
un transport transfrontieră intenționat, conform art. 12 din
Protocol.

6

MONITORUL OFICIAL AL ROMÂNIEI, PARTEA I, Nr. 113/7.II.2006

(3) Pentru asigurarea procedurii internaționale de
informare, Ministerul Agriculturii, Pădurilor și Dezvoltării
Rurale și Autoritatea Națională Sanitară Veterinară și
pentru Siguranța Alimentelor, potrivit domeniului propriu de
competență, au obligația de a transmite la punctul focal
pentru BCH, în limbile română și engleză, în format
electronic și pe hârtie, toate informațiile prevăzute la
alin. (2).
ARTICOLUL 16
Confidențialitate

(1) Autoritățile competente nu divulgă unei alte părți nici
o informație confidențială primită sau care face obiectul
unui schimb de informații în temeiul prezentei hotărâri.
(2) Exportatorul poate preciza care sunt informațiile
cuprinse în notificarea transmisă conform art. 4, care
trebuie tratate ca fiind confidențiale. În astfel de cazuri se
furnizează documente justificative, la cerere.
(3) Următoarele informații, transmise conform art. 4, 9
sau 12, nu pot fi în nici un caz considerate confidențiale:
a) numele și adresa exportatorului și importatorului;
b) o descriere generală a organismului/microorganismului
modificat genetic sau a organismelor/microorganismelor
modificate genetic;
c) un rezumat al evaluării riscului legat de efectele
asupra conservării și utilizării durabile a diversității
biologice, având, de asemenea, în vedere riscurile pentru
sănătatea umană;
d) orice metode și planuri pentru intervenție în cazuri de
urgență.
(4) Dacă, indiferent de motiv, exportatorul își retrage
notificarea, autoritatea publică centrală pentru protecția
mediului trebuie să respecte confidențialitatea informațiilor
comerciale și industriale, inclusiv a informațiilor legate de
cercetare și dezvoltare, precum și a informațiilor asupra
cărora partea sau non-partea importatoare și exportatorul
nu cad de acord privind caracterul confidențial.
ARTICOLUL 17
Punctul focal, autoritatea competentă, punctele de contact

(1) Autoritatea publică centrală pentru protecția mediului
este punct focal responsabil pentru legătura cu
Secretariatul Protocolului.
(2) Autoritatea publică centrală pentru protecția mediului
este autoritatea competentă pentru activitățile de export al
organismelor modificate genetic, destinate introducerii
deliberate în mediu, și al microorganismelor modificate
genetic, destinate utilizării în condiții de izolare, prevăzute
în secțiunile 1 și a 3-a ale cap. II.
(3) Punctele de contact pentru informații suplimentare și
pentru notificarea transporturilor transfrontieră neintenționate
privind organismele modificate genetic, prevăzute în
secțiunile 1 și a 3-a ale cap. II din prezenta hotărâre, se
stabilesc de către autoritatea publică centrală pentru
protecția mediului.
(4) Punctele de contact pentru informații suplimentare
privind organismele modificate genetic, prevăzute în
secțiunea a 2-a a cap. II, sunt nominalizate de Ministerul
Agriculturii, Pădurilor și Dezvoltării Rurale și de Autoritatea
Națională Sanitară Veterinară și pentru Siguranța
Alimentelor, potrivit domeniului propriu de activitate.
Acestea transmit punctului focal datele de identificare ale
punctelor de contact, precum și orice modificare apărută

privind aceste date, atât în format electronic, cât și pe
hârtie.
(5) Autoritatea publică centrală pentru protecția mediului,
ca punct focal, informează Secretariatul Protocolului despre
datele de identificare ale punctului focal, ale autorităților
competente și ale punctelor de contact, respectiv:
denumirea instituției, numele persoanei/persoanelor, adresă,
telefon, e-mail și alte asemenea date.
(6) Autoritatea publică centrală pentru protecția mediului
informează Secretariatul Protocolului, fără întârziere, cu
privire la orice modificare legată de prevederile alin. (5).
CAPITOLUL V
Sancțiuni
ARTICOLUL 18

Fapta exportatorului de a nu asigura notificarea în scris
către autoritatea competentă a părții sau a non-părții
importatoare, înaintea efectuării primului transport
transfrontieră intenționat al unui organism modificat genetic,
destinat introducerii deliberate în mediu și utilizării indicate
potrivit lit. i) din anexa nr. 1, și de a nu asigura exactitatea
informațiilor prevăzute în notificare constituie contravenție și
se sancționează cu amendă de la 10.000 lei (RON) la
15.000 lei (RON).
ARTICOLUL 19

Realizarea de către exportator a unui transport
transfrontieră intenționat al unui organism modificat genetic,
destinat introducerii deliberate, fără îndeplinirea procedurilor
stabilite de partea importatoare în conformitate cu
prevederile art. 9 și 10 din Protocol sau, după caz, a
procedurilor echivalente prevăzute de o non-parte
importatoare, constituie contravenție și se sancționează cu
amendă de la 10.000 lei (RON) la 15.000 lei (RON).
ARTICOLUL 20

Încălcarea de către exportator a obligației prevăzute la
art. 4 de a păstra pe parcursul unei perioade de minimum
5 ani un exemplar al notificării, precum și confirmarea de
primire și decizia părții sau, dacă este cazul, a non-părții
importatoare și netransmiterea unei copii a acestor
documente autorității publice centrale pentru protecția
mediului constituie contravenții și se sancționează cu
amendă de la 10.000 lei (RON) la 12.000 lei (RON).
ARTICOLUL 21

Nerespectarea de către exportator a oricărei decizii cu
privire la importul de organisme modificate genetic,
destinate utilizării directe ca alimente sau hrană pentru
animale ori prelucrării, luată de o parte sau de o non-parte
importatoare, conform prevederilor art. 11 pct. 4 și 6 din
Protocol, în baza cadrului intern de reglementare al
acestora, constituie contravenție și se sancționează cu
amendă de la 11.000 lei (RON) la 15.000 lei (RON).
ARTICOLUL 22

Nerespectarea de către exportator a obligației de a
asigura documentația însoțitoare a organismului modificat
genetic, prevăzută la art. 12, și de a o transmite
importatorului care primește organismul modificat genetic în
cauză constituie contravenție și se sancționează cu
amendă de la 9.000 lei (RON) la 13.000 lei (RON).

MONITORUL OFICIAL AL ROMÂNIEI, PARTEA I, Nr. 113/7.II.2006
ARTICOLUL 23

Nerespectarea de către exportator a obligației de a
adresa o notificare privind tranzitul organismelor modificate
genetic pe teritoriul părților care au luat decizia de a
reglementa tranzitul organismelor modificate genetic pe
teritoriul lor și care au informat BCH cu privire la această
decizie se pedepsește cu amendă de la 10.000 lei (RON)
la 15.000 lei (RON).

(2) Prin ordinul prevăzut la alin. (1) se stabilesc lista
mărfurilor care fac obiectul prezentei hotărâri, precizându-se
codurile tarifare aferente, modelul documentului prevăzut la
art. 29 alin. (1) și modelul declarației pe propria
răspundere, prevăzută la art. 29 alin. (2), precum și alte
categorii de documente care se verifică de autoritatea
vamală în aplicarea prezentei hotărâri.
ARTICOLUL 29

ARTICOLUL 24

Prezenta hotărâre se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
ARTICOLUL 25

Sancțiunile contravenționale pot fi aplicate și persoanelor
juridice.
ARTICOLUL 26

Constatarea contravențiilor și aplicarea amenzilor se fac
de către persoane împuternicite de autoritatea publică
centrală pentru protecția mediului, prin Garda Națională de
Mediu, din oficiu sau la sesizarea autorităților prevăzute la
art. 27.
CAPITOLUL VI
Dispoziții finale și tranzitorii

(1) În cazul exportului de organisme modificate genetic,
exportatorul este obligat să prezinte autorității vamale
originalul documentului prevăzut la art. 12 alin. (1), iar o
copie a acestui document se anexează la declarația
vamală.
(2) În cazul exportului de organisme nemodificate
genetic, încadrate la unul dintre codurile tarifare prevăzute
în lista menționată la art. 28, exportatorul este obligat să
declare pe propria răspundere că mărfurile în cauză nu
sunt modificate genetic.
(3) Autoritatea vamală nu permite efectuarea exporturilor
care fac obiectul prezentei hotărâri, pentru care nu se
prezintă de către exportator documentele prevăzute la
alin. (1) și (2), după caz, precum și alte categorii de
documente care se verifică de autoritatea vamală conform
ordinului prevăzut la art. 28 alin. (1).
ARTICOLUL 30

ARTICOLUL 27

Controlul respectării prevederilor prezentei hotărâri se
face de către autoritatea publică centrală pentru protecția
mediului, prin Garda Națională de Mediu, în colaborare cu
agențiile regionale sau județene pentru protecția mediului
în a căror rază teritorială se află punctele de frontieră
stabilite pentru desfășurarea operațiunilor de export, de
către Ministerul Agriculturii, Pădurilor și Dezvoltării Rurale și
de către autoritatea vamală.
ARTICOLUL 28

(1) Colaborarea dintre autoritatea publică centrală pentru
protecția mediului și Autoritatea Națională a Vămilor pentru
controlul transportului transfrontieră al organismelor și/sau
al microorganismelor modificate genetic se stabilește prin
ordin al ministrului mediului și gospodăririi apelor și al
ministrului finanțelor publice, care se publică în Monitorul
Oficial al României, Partea I, și care intră în vigoare la
aceeași dată cu prezenta hotărâre.

Prezenta hotărâre intră în vigoare la 90 de zile de la
data publicării în Monitorul Oficial al României, Partea I.
ARTICOLUL 31

Anexele nr. 1, 2 și 3 fac parte integrantă din prezenta
hotărâre.
ARTICOLUL 32

Pe data aderării României la Uniunea Europeană,
dispozițiile prezentei hotărâri se abrogă, cu excepția cap. V
îSancțiuni“ și a normelor la care se face trimitere în
acesta.
Prezenta hotărâre preia în legislația națională dispozițiile
Regulamentului Parlamentului European și al Consiliului
(CE) nr. 1.946/2003 din 15 iulie 2003 privind transportul
transfrontieră al organismelor modificate genetic, publicat în
Jurnalul Oficial al Uniunii Europene nr. L 287 din
5 noiembrie 2003, p. 0001—0010.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul agriculturii, pădurilor și dezvoltării rurale,
Gheorghe Flutur
Ministrul integrării europene,
Anca Daniela Boagiu
p. Ministrul finanțelor publice,
Doina-Elena Dascălu,
secretar de stat
București, 5 ianuarie 2006.
Nr. 28.

7

8

MONITORUL OFICIAL AL ROMÂNIEI, PARTEA I, Nr. 113/7.II.2006
ANEXA Nr. 1

Cuprinsul notificărilor în conformitate cu art. 4 din hotărâre
a) Numele, adresa și datele de contact ale
exportatorului
b) Numele, adresa și datele de contact ale
importatorului
c) Denumirea și identitatea organismului modificat
genetic, precum și clasificarea internă, dacă există o astfel
de clasificare, a nivelului de biosecuritate al organismului
modificat genetic în statul de export
d) Data sau datele planificate pentru transportul
transfrontieră, dacă se cunosc
e) Statutul taxonomic, denumirea comună, punctul de
recoltare sau de achiziție și caracteristicile organismului
receptor sau ale organismelor parentale în raport cu
biosecuritatea
f) Centrele de origine și centrele de diversitate genetică,
dacă se cunosc, ale organismului receptor și/sau ale
organismelor parentale și o descriere a habitatelor în care
organismele pot persista sau prolifera
g) Statutul taxonomic, denumirea comună, punctul de
recoltare sau de achiziție și caracteristicile organismului sau
ale organismelor donoare în raport cu biosecuritatea
h) Descrierea acidului nucleic sau modificarea introdusă,
tehnica utilizată și caracteristicile rezultate ale organismului
modificat genetic
i) Utilizarea preconizată a organismului modificat genetic
sau a produselor obținute din acesta, adică materiale

procesate, care provin din organisme modificate genetic și
care conțin combinații noi, detectabile, de material genetic
replicabil, obținute prin tehnicile cuprinse în lista prevăzută
în anexa nr. 1, partea A, la Ordonanța nr. 49/2000
j) Cantitatea sau volumul organismului modificat genetic,
care urmează să fie exportat
k) Un raport anterior existent de evaluare a riscurilor în
concordanță cu anexa nr. 121 la Ordonanța nr. 49/2000 și
cu legislația specifică, elaborată pentru transpunerea
legislației europene în vigoare
l) Metodele recomandate pentru manipularea,
depozitarea, transportul și utilizarea în condiții de siguranță,
inclusiv pentru ambalare, etichetare, documentare, eliminare
și proceduri în caz de urgență, unde este cazul
m) Statutul, din punct de vedere al reglementării
organismului modificat genetic în statul de export (de
exemplu, dacă este interzis în statul de export, dacă există
alte restricții sau dacă a fost aprobat în vederea introducerii
generale), și, dacă organismul modificat genetic este
interzis în statul de export, motivul sau motivele interdicției
n) Rezultatul și obiectul oricărei notificări din partea
exportatorului către alte state privind organismul modificat
genetic, care urmează să fie transferat
o) O declarație care să ateste că informațiile menționate
anterior sunt corecte

ANEXA Nr. 2

Informații solicitate conform art. 9
a) Numele și datele de contact ale solicitantului unei
decizii pentru utilizare pe teritoriul național
b) Numele și datele de contact ale autorității
responsabile pentru emiterea deciziei în cauză
c) Denumirea și identitatea organismului modificat
genetic
d) Descrierea modificării genei, tehnica utilizată și
caracteristicile rezultate ale organismului modificat genetic
e) Orice mijloc unic de identificare a organismului
modificat genetic
f) Statutul taxonomic, denumirea comună, punctul de
recoltare sau de achiziție și caracteristicile organismului
receptor sau ale organismelor parentale, cu referire la
biosecuritate

g) Centrele de origine și centrele de diversitate genetică,
dacă se cunosc, ale organismului receptor și/sau ale
organismelor parentale și o descriere a habitatelor în care
organismele pot persista sau prolifera
h) Statutul taxonomic, denumirea comună, punctul de
recoltare sau de achiziție și caracteristicile organismului sau
ale organismelor donoare în raport cu biosecuritatea
i) Utilizările aprobate ale organismului modificat genetic
j) Un raport de evaluare a riscurilor în concordanță cu
anexa nr. 121 la Ordonanța nr. 49/2000
k) Metodele recomandate pentru manipularea,
depozitarea, transportul și utilizarea în condiții de siguranță,
incluzând proceduri de ambalare, etichetare, documentare,
eliminare și pentru situații de urgență, unde este cazul.

ANEXA Nr. 3

Informații solicitate conform art. 14
a) Informațiile relevante disponibile privind cantitățile
estimate și caracteristicile și/sau trăsăturile relevante ale
organismului modificat genetic
b) Informațiile privind condițiile și data estimată pentru
introducere, precum și privind utilizarea organismului
modificat genetic în partea de origine

c) Orice informații disponibile privind posibilele efecte
adverse asupra conservării și utilizării durabile a diversității
biologice, luând, de asemenea, în considerare riscurile
pentru sănătatea umană, precum și informațiile disponibile
cu privire la posibilele măsuri de management al riscurilor
d) Orice alte informații relevante
e) Un punct de contact pentru informații suplimentare

MONITORUL OFICIAL AL ROMÂNIEI, PARTEA I, Nr. 113/7.II.2006

9

GUVERNUL ROMÂNIEI

HOTĂRÂRE
privind autorizarea Serviciului de Telecomunicații Speciale de a încheia contracte de achiziție
externă pentru realizarea unor programe necesare îndeplinirii obiectivelor specifice
În temeiul art. 108 din Constituția României, republicată, al art. 3 alin. (1) lit. c) din Legea datoriei publice
nr. 313/2004 și al art. 17 din Legea nr. 92/1996 privind organizarea și funcționarea Serviciului de Telecomunicații
Speciale, cu modificările și completările ulterioare,
Guvernul României adoptă prezenta hotărâre.
Art. 1. — (1) Se autorizează Serviciul de Telecomunicații
Speciale pentru încheierea contractelor comerciale necesare
îndeplinirii obiectivului prevăzut la pct. 259 subcap. 4.1 din
Planul unic multianual de investiții pentru securizarea
frontierei îAsigurarea unei capacități de 34 Mbps pentru
Ministerul Administrației și Internelor și instituțiile cu atribuții
la frontieră“, cu respectarea prevederilor legale privind
achizițiile publice.
(2) Valoarea însumată a contractelor prevăzute la
alin. (1) este de până la 4,8 milioane euro.

Art. 2. — Obiectivul prevăzut la art. 1 este inclus în
strategia de dezvoltare a Serviciului de Telecomunicații
Speciale, cu derulare pe o durată de 2 ani.
Art. 3. — Livrările de bunuri și servicii care fac obiectul
contractelor comerciale prevăzute la art. 1 vor fi incluse în
programele anuale ale achizițiilor publice ale Serviciului de
Telecomunicații Speciale.
Art. 4. — Contractele comerciale prevăzute la art. 1 vor
fi finanțate în conformitate cu prevederile Legii datoriei
publice nr. 313/2004.

PRIM-MINISTRU

CĂLIN POPESCU-TĂRICEANU
Contrasemnează:
Directorul Serviciului de Telecomunicații Speciale,
Marcel Opriș
p. Ministrul administrației și internelor,
Anghel Andreescu,
secretar de stat
p. Ministrul finanțelor publice,
Doina-Elena Dascălu,
secretar de stat
București, 19 ianuarie 2006.
Nr. 84.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind autorizarea personalului cu responsabilități în siguranța circulației
care urmează să desfășoare pe propria răspundere activități specifice transportului feroviar
În temeiul prevederilor art. 4 lit. f) din anexa nr. 1 la Hotărârea Guvernului nr. 626/1998 privind organizarea și
funcționarea Autorității Feroviare Române — AFER, ale art. 2 alin. (1) lit. d) din Hotărârea Guvernului nr. 1.663/2004
privind organizarea și funcționarea Centrului Național de Calificare și Instruire Feroviară — CENAFER și ale art. 5
alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor
și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — În scopul asigurării cerințelor privind siguranța
circulației trenurilor, securitatea transporturilor și calitatea
serviciilor în transportul feroviar, personalul cu
responsabilități în siguranța circulației care urmează să
desfășoare pe propria răspundere activități specifice
transportului feroviar de organizare, de conducere și de
efectuare a circulației trenurilor și/sau a operațiunilor de

manevră, de conducere și de deservire a vehiculelor
feroviare motoare, de manipulare a instalațiilor de siguranță
a circulației, de verificare, de întreținere și/sau de revizie
tehnică a elementelor infrastructurii feroviare și a vehiculelor
feroviare trebuie să fie autorizat în condițiile prezentului ordin.
Art. 2. — (1) În sensul prezentului ordin prin unitate
feroviară se înțelege administratorul de infrastructură

10

MONITORUL OFICIAL AL ROMÂNIEI, PARTEA I, Nr. 113/7.II.2006

feroviară, gestionarii de infrastructură feroviară neinteroperabilă,
deținătorii de linii ferate industriale, operatorii de transport
feroviar licențiați, operatorii de manevră feroviară autorizați,
furnizorii feroviari autorizați pentru construirea,
modernizarea, repararea și întreținerea infrastructurii
feroviare, precum și orice alt operator economic al cărui
personal desfășoară activitățile prevăzute la art. 1.
(2) Unitățile feroviare sunt obligate să utilizeze în
desfășurarea activităților prevăzute la art. 1 numai personal
cu responsabilități în siguranța circulației autorizat conform
prevederilor prezentului ordin.
Art. 3. — (1) Autorizarea personalului cu responsabilități
în siguranța circulației, care urmează să desfășoare pe
propria răspundere activități specifice transportului feroviar,
se efectuează de Autoritatea Feroviară Română — AFER,
la solicitarea unităților feroviare sau a persoanelor fizice, în
condițiile prezentului ordin.
(2) Condițiile pentru organizarea și desfășurarea
examenului de autorizare a personalului cu responsabilități
în siguranța circulației, care urmează să desfășoare pe
propria răspundere activități specifice transportului feroviar
prevăzute la art. 1, se asigură de Centrul Național de
Calificare și Instruire Feroviară — CENAFER.
Art. 4. — (1) Autorizarea personalului cu responsabilități
în siguranța circulației, care urmează să desfășoare pe
propria răspundere activități specifice transportului feroviar
prevăzute la art. 1, se efectuează în condițiile stabilite în
Normele pentru autorizarea personalului cu responsabilități
în siguranța circulației, care urmează să desfășoare pe
propria răspundere activități specifice transportului feroviar,
prevăzute în anexa nr. 1 la prezentul ordin.
(2) Lista funcțiilor personalului cu responsabilități în
siguranța circulației, care urmează să desfășoare pe
propria răspundere activități specifice transportului feroviar,
operații specifice altor funcții, tipuri de instalații de siguranță
a circulației și activități specifice în activitatea de manevră
și/sau de conducere a trenurilor, pentru care este
obligatorie autorizarea, precum și modelul-cadru al
permisului de conducere pe tip de locomotivă-automotor și

al autorizațiilor sunt prevăzute în anexa nr. 2 la prezentul
ordin.
Art. 5. — Condițiile și duratele minime de instruire
practică și de stagiu în vederea autorizării se stabilesc de
Centrul Național de Calificare și Instruire Feroviară —
CENAFER prin decizie a directorului general, cu avizul
Autorității Feroviare Române — AFER.
Art. 6. — Prestațiile efectuate de Autoritatea Feroviară
Română — AFER și de Centrul Național de Calificare și
Instruire Feroviară — CENAFER în vederea autorizării,
precum și eliberarea de duplicate se efectuează pe bază
de tarife aprobate de Ministerul Transporturilor,
Construcțiilor și Turismului.
Art. 7. — Autoritatea Feroviară Română — AFER,
Centrul Național de Calificare și Instruire Feroviară —
CENAFER, precum și unitățile feroviare vor duce la
îndeplinire prevederile prezentului ordin.
Art. 8. — Anexele nr. 1 și 2 fac parte integrantă din
prezentul ordin.
Art. 9. — La data intrării în vigoare a prezentului ordin
orice prevederi contrare din Ordinul ministrului
transporturilor și telecomunicațiilor nr. 1.789/1984 privind
perfecționarea pregătirii profesionale a lucrătorilor din
transporturi și telecomunicații, din Dispoziția președintelui
Societății Naționale de Căi Ferate Române nr. 1/75/1996
privind organizarea activității de perfecționare a pregătirii
profesionale, a verificării periodice și a autorizării
personalului, din Ordinul ministrului lucrărilor publice,
transporturilor și locuinței nr. 716/2001 privind autorizarea
mecanicilor de locomotivă-automotor pentru a deservi
mijloace de tracțiune și/sau instalațiile de siguranță a
circulației cu care sunt echipate acestea, în activitatea de
manevră și sau remorcare a trenurilor, precum și din alte
reglementări specifice își încetează aplicabilitatea.
Art. 10. — Nerespectarea prevederilor prezentului ordin
atrage răspunderea juridică potrivit legii.
Art. 11. — Prezentul ordin se publică în Monitorul
Oficial al României, Partea I.

Ministrul transporturilor, construcțiilor și turismului,
Gheorghe Dobre
București, 29 decembrie 2005.
Nr. 2.262.
ANEXA Nr. 1

NORME
pentru autorizarea personalului cu responsabilități în siguranța circulației,
care urmează să desfășoare pe propria răspundere activități specifice transportului feroviar
SECȚIUNEA 1
Generalități

Art. 1. — În scopul asigurării cerințelor privind siguranța
circulației trenurilor, securitatea transporturilor și calitatea
serviciilor în transportul feroviar, personalul cu
responsabilități în siguranța circulației care urmează să
desfășoare pe propria răspundere activități specifice
transportului feroviar de organizare, de conducere și de
efectuare a circulației trenurilor și/sau a operațiunilor de
manevră, de conducere și de deservire a vehiculelor
feroviare motoare, de manipulare a instalațiilor de siguranță
a circulației, de verificare, de întreținere și/sau de revizie
tehnică a elementelor infrastructurii feroviare și a vehiculelor

feroviare, denumit în continuare personal cu responsabilități
în siguranța circulației, trebuie să fie autorizat în condițiile
prezentelor norme.
SECȚIUNEA a 2-a
Autorizarea personalului

Art. 2. — (1) Autorizarea personalului cu responsabilități
în siguranța circulației, care urmează să desfășoare
activitățile prevăzute la art. 1, se efectuează de Autoritatea
Feroviară Română — AFER, denumită în continuare AFER,
la solicitarea scrisă a unității feroviare sau a persoanelor
fizice, în condițiile prezentelor norme.

MONITORUL OFICIAL AL ROMÂNIEI, PARTEA I, Nr. 113/7.II.2006
(2) Condițiile pentru derularea examenului de autorizare
a personalului cu responsabilități în siguranța circulației se
asigură de Centrul Național de Calificare și Instruire
Feroviară — CENAFER, denumit în continuare CENAFER,
prin dotări proprii sau pe bază de contracte încheiate cu
unități feroviare.
(3) Autorizarea personalului cu responsabilități în
siguranța circulației se efectuează în următoarele cazuri:
a) după absolvirea cursurilor de calificare sau de
recalificare pentru activitățile prevăzute la art. 1;
b) după efectuarea programului de stagiu întocmit de
unitatea feroviară angajatoare, avizat de AFER, sau a unor
etape specifice acestuia, pentru persoanele cu studii
superioare;
c) pentru efectuarea unor activități specifice unei funcții
pentru care este obligatorie autorizarea;
d) pentru efectuarea de operații specifice ale unor
activități suplimentare funcției pentru care deține autorizație
și pentru care este obligatorie autorizarea;
e) pentru conducerea unui tip de locomotivă-automotor
sau a altui tip de vehicul feroviar motor;
f) pentru manipularea unui tip de instalație de siguranță
a circulației pentru care este obligatorie autorizarea;
g) pentru conducerea sau deservirea de vehicule
feroviare noi/modernizate, la manipularea de tipuri de
instalații de siguranță a circulației noi/modernizate sau la
efectuarea unor activități sau operații specifice noi;
h) la reluarea activității personalului care a întrerupt
activitatea mai mult de 12 luni consecutive.
Art. 3. — În vederea autorizării personalului cu
responsabilități în siguranța circulației, unitățile feroviare au
următoarele obligații:
a) să verifice îndeplinirea condițiilor specifice minime de
instruire practică și de stagiu în vederea autorizării;
b) să pună la dispoziție dotările specifice proprii
necesare derulării probelor practice în vederea autorizării,
în baza convențiilor încheiate cu CENAFER;
c) să asigure participarea personalului la examenul de
autorizare;
d) să transmită la AFER și CENAFER, în termenele
stabilite, documentele necesare autorizării.
Art. 4. — (1) Comisia de examinare în vederea
autorizării personalului propriu unităților feroviare va fi
compusă din:
a) un reprezentant de specialitate al Inspectoratului de
Stat Feroviar din cadrul AFER, în calitate de președinte;
b) un reprezentant al CENAFER, atestat de AFER
conform reglementărilor specifice, în calitate de membru;
c) un reprezentant al unității feroviare, atestat de AFER
conform reglementărilor specifice, în calitate de membru.
(2) Comisia de examinare se aprobă de directorul
general al AFER, la propunerea inspectorului de stat șef,
în baza nominalizărilor transmise de CENAFER și de
conducerea unității feroviare.
(3) Comisia de examinare în vederea autorizării
persoanelor fizice va fi compusă din:
a) un reprezentant de specialitate al Inspectoratului de
Stat Feroviar din cadrul AFER, în calitate de președinte;
b) doi reprezentanți ai CENAFER, atestați de AFER
conform reglementărilor specifice, în calitate de membri.
Art. 5. — (1) Candidaților care au obținut calificativul
îcorespunzător“ în urma susținerii examenului de autorizare
li se eliberează un document care poate fi, după caz:
a) autorizație;
b) permis de conducere pe tip de locomotivă-automotor,
denumit în continuare permis de conducere.

11

(2) Autorizația sau permisul de conducere se eliberează
de AFER în baza procesului-verbal întocmit de comisia de
examinare.
(3) Autorizația este valabilă pe perioadă nelimitată, în
condițiile vizării sale la 5 ani de AFER, dacă personalul cu
responsabilități în siguranța circulației:
a) a fost declarat îcorespunzător“ la ultima verificare
profesională periodică;
b) este îapt“ medical și psihologic pentru funcția pentru
care a fost autorizat.
(4) Permisul de conducere este valabil pe perioadă
nelimitată, cu condiția preschimbării sale la fiecare 5 ani.
Art. 6. — (1) Autorizația dă dreptul posesorului să
efectueze pe propria răspundere activitățile specifice funcției
pentru care a fost autorizat, să efectueze operații specifice
altor funcții, să manipuleze tipuri de instalații de siguranță
a circulației pentru care a fost autorizat, să conducă tipuri
de vehicule feroviare motoare, altele decât locomotiveautomotoare și să desfășoare activități specifice în
activitatea de manevră și/sau de conducere a trenurilor.
(2) Permisul de conducere dă dreptul posesorului să
conducă un anumit tip de locomotivă-automotor, cu
obligativitatea obținerii unei autorizații pentru efectuarea
unor activități specifice în activitatea de manevră și/sau de
conducere a trenurilor.
Art. 7. — (1) Candidații care au obținut calificativul
înecorespunzător“ în urma susținerii examenului de
autorizare se pot prezenta la o a doua examinare după cel
puțin 30 de zile, dar nu mai mult de 3 luni de la data
primului examen.
(2) Candidații care nu au promovat a doua examinare
se pot prezenta la a treia examinare după o perioadă de
6 luni de la a doua examinare, numai după efectuarea
unui nou stagiu în vederea autorizării, durata stagiului fiind
egală cu durata prevăzută în cazul întreruperii activității mai
mult de 12 luni consecutive.
SECȚIUNEA a 3-a
Suspendarea/retragerea autorizațiilor

Art. 8. — (1) Autorizația/autorizațiile, după caz, se
suspendă și își încetează temporar valabilitatea atunci când:
a) pe durata cercetării cauzelor care au stat la baza
producerii de accidente sau evenimente feroviare comisia
de cercetare solicită acest lucru — până la termenul
dispus de comisia de cercetare;
b) personalul autorizat se face vinovat de producerea
accidentelor sau a evenimentelor feroviare, dacă s-a dispus
acest lucru prin dosarul de cercetare — până la termenul
dispus prin dosarul de cercetare;
c) personalul autorizat care conform deciziei comisiei
medicale/psihologice de siguranța circulației eliberează un
aviz îinapt temporar“ din punct de vedere medical și/sau
psihologic pentru funcția în care a fost autorizat — până la
obținerea avizului din partea comisiei medicale/psihologice
a avizului îapt“;
d) personalul autorizat are avizul medical și/sau
psihologic expirat pentru funcția în care a fost autorizat —
până la prezentarea avizului îapt“;
e) personalul autorizat nu a fost verificat profesional
periodic la termenele stabilite conform reglementărilor
specifice sau a fost declarat înecorespunzător“ în urma
verificării profesionale periodice — până la obținerea
rezultatului îcorespunzător“ la verificarea profesională
periodică;
f) personalul autorizat a întrerupt activitatea mai mult de
12 luni consecutive în activitățile specifice funcției pentru

12

MONITORUL OFICIAL AL ROMÂNIEI, PARTEA I, Nr. 113/7.II.2006

care a fost autorizat, în conducerea tipurilor de vehicule
feroviare motoare, în desfășurarea activităților specifice de
manevră și/sau de conducere a trenurilor (inclusiv pe pante
mari și în sistem simplificat), în desfășurarea operațiunilor
specifice altor activități și în manipularea tipurilor de
instalații de siguranță a circulației, care sunt înscrise în
autorizație — până la promovarea examenului de
reautorizare.
(2) Autorizația/autorizațiile, după caz, se retrag și își
încetează definitiv valabilitatea atunci când:
a) personalul autorizat se face vinovat de producerea
accidentelor sau a evenimentelor feroviare, dacă s-a dispus
acest lucru prin dosarul de cercetare;
b) personalul autorizat devine îinapt“ din punct de
vedere medical și/sau psihologic pentru funcția în care
fost autorizat.
(3) Unitățile feroviare au obligația să procedeze la
ridicarea imediată a autorizațiilor pentru cazurile prevăzute
la alin. (1) lit. c), d), e), f) și la alin. (2) lit. b).
Art. 9. — (1) Personalul posesor al legitimației speciale
de control și inspecție de stat poate propune
suspendarea/retragerea autorizației în cazurile prevăzute la
art. 8 în baza unei note de constatare, adusă la cunoștință
unității feroviare angajatoare, care va proceda la ridicarea
imediată a autorizației.
(2) După ridicarea autorizației, unitatea feroviară o va
transmite în termen de maximum 5 zile lucrătoare la
AFER, iar în cazul în care autorizația nu poate fi ridicată,
unitatea feroviară va notifica acest fapt la AFER, în același
termen, motivând cauzele.
(3) Dreptul de a dispune suspendarea sau retragerea
autorizației personalului utilizat în funcții cu responsabilități
în siguranța circulației revine conducerii AFER.
Art. 10. — AFER va transmite unității feroviare în
termen de 5 zile lucrătoare de la primirea autorizației sau
notificării prevăzute la art. 9 alin. (2), în scris, decizia
privind suspendarea/retragerea autorizației/autorizațiilor,
după caz.
Art. 11. — Dacă în cadrul acțiunilor de control sau
inspecție de stat personalul AFER posesor al legitimației
speciale de control și inspecție de stat constată existența
unuia dintre cazurile prevăzute la art. 8 care nu a fost
respectat de unitatea feroviară, se dispune suspendarea
sau retragerea, după caz, a autorizației/autorizațiilor
personalului care nu a fost tratat și se dispun măsurile
legale ce se impun împotriva celor vinovați. Acest fapt va
fi notificat imediat, în scris, unității feroviare și conducerii
AFER.
Art. 12. — (1) Prin suspendarea autorizației,
personalului cu responsabilități în siguranța circulației i se
interzice pe durata stabilită dreptul de a efectua pe propria
răspundere activitățile specifice înscrise în autorizație.
(2) Pentru perioada suspendării unitatea feroviară poate
solicita autorizarea într-o altă funcție a posesorului
autorizației suspendate, în codițiile prezentelor norme.
Art. 13. — (1) După expirarea perioadei de suspendare
AFER notifică în scris unitatea feroviară și înmânează
autorizația sub semnătură reprezentantului unității feroviare.
(2) Pentru cazul prevăzut la art. 8 alin. (1) lit. b),
autorizația se înmânează reprezentantului unității feroviare
numai după obținerea calificativului îcorespunzător“ la o
verificare profesională suplimentară a personalului căruia i
s-a suspendat autorizația.
Art. 14. — (1) Prin retragerea autorizației, personalului
cu responsabilități în siguranța circulației i se retrage
dreptul de a efectua pe propria răspundere activitățile
specifice înscrise în autorizație.

(2) Pentru personalul căruia i-a fost retrasă autorizația,
eliberarea unei noi autorizații de același tip se va face
după minimum 12 luni de la data retragerii acesteia și
efectuarea unui nou stagiu în vederea autorizării, în
condițiile prezentelor norme.
SECȚIUNEA a 4-a
Programarea și organizarea examenului de autorizare

Art. 15. — (1) Examinarea în vederea autorizării
personalului cu responsabilități în siguranța circulației
necesită parcurgerea următoarelor etape:
a) solicitarea unității feroviare sau, după caz, a
persoanei fizice;
b) verificarea îndeplinirii condițiilor obligatorii pentru
participarea la examenul de autorizare;
c) programarea, stabilirea locului și a datei de
desfășurare a examenului și numirea comisiei de
examinare în vederea autorizării;
d) asigurarea condițiilor pentru derularea examenului de
autorizare;
e) desfășurarea examenului, care constă în:
— proba de evaluare a cunoștințelor teoretice și
corectarea lucrărilor;
— proba de evaluare a deprinderilor practice și
acordarea calificativului;
f) stabilirea rezultatelor în comisie și întocmirea
prcesului-verbal de examinare;
g) întocmirea documentelor în vederea eliberării
autorizației.
(2) Responsabilitățile de la alin. (1) lit. c) și g) revin
AFER, cele de la lit. b) și d) revin CENAFER, cele de la
lit. a) revin unității feroviare sau persoanei fizice, iar cele
de la lit. e) și f) revin comisiei de examinare.
Art. 16. — (1) Pentru autorizarea personalului propriu,
unitățile feroviare vor depune la CENAFER dosarul
individual al fiecărui candidat, care trebuie să conțină
documente din care să reiasă calificarea de bază,
pregătirea profesională a candidatului, stagiile efectuate,
rezultatul ultimei verificări profesionale periodice (dacă este
cazul), dovada că este îapt“ medical și psihologic pentru
funcția pentru care solicită autorizarea, precum și
personalul propriu nominalizat pentru participarea în comisia
de examinare.
(2) Documentele din dosarele individuale prevăzute la
alin. (1) se vor certifica pentru conformitate cu originalul de
compartimentul resurse umane al unității feroviare
solicitante sau de un notar autorizat, în cazul persoanelor
fizice.
Art. 17. — (1) CENAFER va verifica dosarele și va
transmite în scris AFER, în maximum 10 zile lucrătoare,
lista persoanelor care îndeplinesc condițiile pentru
examinare, nominalizarea personalului CENAFER pentru
participarea în comisia de examinare și propunerea privind
locul desfășurării examinării.
(2) AFER, după verificarea documentelor prevăzute la
alin. (1), va transmite CENAFER, în termen de 5 zile
lucrătoare, documente privind:
a) aprobarea componenței comisiei de examinare, a
locului și a datei desfășurării examinării;
b) lista cu persoanele admise pentru examinare și, după
caz, motivarea cauzelor eventualelor respingeri.
(3) CENAFER va comunica unității feroviare, în termen
de 5 zile lucrătoare de la primirea documentelor prevăzute
la alin. (2), următoarele:
a) lista cu persoanele admise pentru examinare și, după
caz, motivarea cauzelor eventualelor respingeri;

MONITORUL OFICIAL AL ROMÂNIEI, PARTEA I, Nr. 113/7.II.2006
b) componența comisiei de examinare, locul și data
desfășurării examinării;
c) tarifele de examinare, respectiv cele de eliberare a
autorizațiilor, precum și conturile AFER și CENAFER în
care se achită aceste tarife.
Art. 18. — Data desfășurării examinării în vederea
autorizării nu poate depăși 30 de zile lucrătoare de la
solicitarea unității feroviare.
Art. 19. — Pentru persoanele fizice care solicită
examinarea în vederea autorizării se vor parcurge aceleași
etape de la art. 16 și 17 din prezentele norme.
SECȚIUNEA a 5-a
Desfășurarea examenului de autorizare

Art. 20. — Comisia de examinare în vederea autorizării
își desfășoară activitatea numai în componență completă.
Art. 21. — Comisia de examinare acceptă participarea
la examinare în vederea autorizării numai a persoanelor
cuprinse în lista prevăzută la art. 17 alin. (3) lit. a) și care
fac dovada achitării tarifelor menționate la art. 17 alin. (3)
lit. c).
Art. 22. — Persoanele fizice pot susține examinarea în
vederea autorizării în același timp cu personalul aparținând
unităților feroviare, evaluarea rezultatelor stabilindu-se în
acest caz de comisia prevăzută la art. 4 alin. (3) din
prezentele norme.
Art. 23. — (1) Comisia de examinare în vederea
autorizării va stabili subiectele de evaluare a cunoștințelor
teoretice și durata probei teoretice, care va fi de minimum
2 ore și de maximum 4 ore.
(2) Evaluarea cunoștințelor teoretice se face prin lucrare
scrisă sau prin test tip grilă.
(3) Lucrarea scrisă prevăzută la alin. (2) este grupată
pe materii de examinare, fiecare materie având minimum
5 subiecte.
(4) Testul tip grilă prevăzut la alin. (2) este grupat pe
materii, fiecare materie conținând minimum 3 întrebări.
Testul va avea prevăzut minimum 3 răspunsuri sugerate,
care pot fi:
a) nici un răspuns corect;
b) un singur răspuns corect.
(5) În cazul probei practice evaluarea se face prin
aprecierea în timpul probei a aptitudinilor și a deprinderilor,
precum și a modului de aplicare a cunoștințelor teoretice.
Art. 24. — (1) Aprecierea nivelului de pregătire la
examenul în vederea autorizării se face astfel:
I. la proba teoretică:
a) pentru lucrarea scrisă:
— cu note de la 1 la 10 acordate de fiecare membru
al comisiei de examinare pentru fiecare subiect; în cazul în
care diferența notelor acordate de membrii comisiei pentru
un subiect este de 2 puncte sau mai mare, președintele
comisiei mediază și stabilește nota la subiectul respectiv;
— media aritmetică a notelor acordate pentru subiectele
unei materii, calculată cu două zecimale, constituie nota
pentru materia respectivă de examinare;
— în cazul în care la una dintre materiile de examinare
candidatul a obținut media aritmetică sub 5,00 (cinci), nota
finală la lucrarea scrisă nu se mai calculează, candidatul
fiind declarat înecorespunzător“ la examenul de autorizare;
— media aritmetică a notelor pentru fiecare materie de
examinare, calculată cu două zecimale, constituie nota
finală la lucrarea scrisă;
— candidatul care a obținut nota finală la lucrarea
scrisă de cel puțin 5,00 (cinci) este declarat
îcorespunzător“ la proba teoretică;

13

b) pentru testul tip grilă:
— cu 10 puncte pentru fiecare răspuns corect sau
0 puncte pentru fiecare răspuns greșit;
— media aritmetică a punctelor acordate pentru
întrebările unei materii, calculată cu două zecimale,
constituie nota pentru materia respectivă de examinare;
— în cazul în care la una dintre materiile de examinare
candidatul a obținut media aritmetică sub 5,00 (cinci), nota
finală la lucrarea test tip grilă nu se mai calculează,
candidatul fiind declarat înecorespunzător“ la examenul de
autorizare;
— media aritmetică a notelor calculate cu două
zecimale pentru fiecare materie de examinare constituie
nota finală la lucrarea tip test grilă;
— candidatul care a obținut nota finală la lucrarea test
tip grilă de cel puțin 5,00 (cinci) este declarat
îcorespunzător“ la proba teoretică;
II. la proba practică — în funcție de aptitudinile și
deprinderile dovedite candidatul va fi declarat
îcorespunzător“ sau înecorespunzător“.
(2) Candidatul care obține calificativul îcorespunzător“ la
proba teoretică și practică este declarat autorizat.
SECȚIUNEA a 6-a
Stabilirea rezultatelor examenului de autorizare,
întocmirea documentelor, eliberarea autorizației

Art. 25. — (1) După susținerea examenului în vederea
autorizării se întocmește un proces-verbal de examinare.
(2) Procesul-verbal de examinare va conține următoarele
date:
a) locul și data desfășurării examenului de autorizare;
b) datele de identificare a candidaților, notele pentru
fiecare subiect, mediile aritmetice la materiile de examinare,
notele finale la proba teoretică, precum și calificativele
obținute la cele două probe;
c) tipul de autorizație pentru care s-a stabilit rezultatul
examenului, pentru fiecare candidat care a obținut
calificativul îcorespunzător“;
d) componența comisiei.
(3) Procesul-verbal de examinare se întocmește în
3 exemplare (câte un exemplar pentru fiecare membru al
comisiei) și este semnat de către toți membrii comisiei,
respectiv în două exemplare, la examinarea persoanelor
fizice.
(4) În procesul-verbal de examinare se va consemna și
personalul care a obținut calificativul înecorespunzător“ și,
dacă este cazul, personalul care a absentat la examenul
de autorizare.
(5) Pentru personalul care a fost declarat necorespunzător
sau care a absentat la examenul de autorizare, AFER și
CENAFER nu va restitui tarifele corespunzătoare autorizării.
Pentru cazuri justificate conducerea AFER poate decide
reprogramarea examinării persoanelor care au absentat,
fără plata suplimentară a tarifelor corespunzătoare
autorizării.
Art. 26. — (1) Directorul general AFER va semna
autorizația sau, după caz, permisul de conducere pentru
fiecare candidat care a obținut calificativul îcorespunzător“
la examenul de autorizare.
(2) AFER va afișa la sediul său rezultatele examenului
de autorizare, în termen de cel mult 3 zile lucrătoare de la
data susținerii examenului.
(3) Autorizațiile sau permisele de conducere se vor
elibera, sub semnătură, reprezentantului unității feroviare
sau, după caz, persoanei fizice, în termen de cel mult

14

MONITORUL OFICIAL AL ROMÂNIEI, PARTEA I, Nr. 113/7.II.2006

5 zile lucrătoare de la data afișării rezultatelor examenului
de autorizare.
(4) Dacă autorizațiile sau permisele de conducere nu au
fost ridicate de la AFER în termen de 12 luni de la data
susținerii examenului din cauze imputabile unităților
feroviare sau, după caz, persoanelor fizice, examenul de
autorizare se anulează.
Art. 27. — Datele referitoare la autorizarea personalului
cu responsabilități în siguranța circulației, respectiv numele
și prenumele personalului autorizat, seria, numărul și data
eliberării permisului de conducere/autorizației, se vor
consemna în Registrul de evidență a autorizațiilor, care
este gestionat de AFER.
SECȚIUNEA a 7-a
Contestații

Art. 28. — (1) Contestațiile privind rezultatele
examenului de autorizare se depun în scris la AFER, în
termen de două zile lucrătoare de la data afișării
rezultatului examenului.
(2) Soluționarea contestațiilor se va face în termen de
maximum 5 zile lucrătoare de la data primirii contestației,
de către o comisie având componența prevăzută la art. 4,
nominalizată de directorul general al AFER. Reprezentanții
comisiei vor fi alții decât cei care au participat în comisia
de autorizare.
SECȚIUNEA a 8-a
Dispoziții tranzitorii

Art. 29. — (1) Autorizațiile emise până la data intrării în
vigoare a prezentului ordin rămân valabile până la data
eliberării noului model, dacă nu își încetează
temporar/definitiv valabilitatea pentru cazurile prevăzute la
art. 8 din prezentele norme.
(2) AFER va elibera noul model de autorizație și
permisul de conducere conform prezentelor norme, astfel
încât personalul cu responsabilități în siguranța circulației
să le dețină până la data de 31 decembrie 2007.

Art. 30. — (1) Unitățile feroviare vor solicita AFER
eliberarea noului model de autorizație și/sau permisul de
conducere, în maximum 30 de zile lucrătoare de la data
primei verificări profesionale periodice efectuate de
CENAFER pentru personalul declarat îcorespunzător“.
(2) Pentru obținerea noului model de autorizație și/sau a
permisului de conducere unitățile feroviare vor depune la
CENAFER un dosar individual al salariatului, pentru care
solicită eliberarea noului model, care va cuprinde:
autorizațiile pe care le deține salariatul, calificarea de bază,
pregătirea profesională, rezultatul verificării profesionale
periodice și avizul medical și psihologic pentru funcția
pentru care se solicită autorizarea.
(3) CENAFER va verifica documentele depuse și va
transmite unității feroviare în termen de 10 zile lucrătoare
de la primirea documentelor și a achitării tarifului aferent
verificării avizul pentru eliberarea unui permis de conducere
și/sau a noului model de autorizație.
(4) La solicitarea unității feroviare, AFER va elibera noul
model de autorizație și/sau permis de conducere, în baza
avizului CENAFER.
(5) AFER va percepe pentru eliberarea noului model de
autorizație și/sau permis de conducere, în condițiile alin.
(4), tariful corespunzător eliberării de duplicate.
SECȚIUNEA a 9-a
Dispoziții finale

Art. 31. — Eliberarea permiselor de conducere, a
autorizațiilor și a duplicatelor, precum și gestionarea
acestora se asigură de AFER.
Art. 32. — (1) Eliberarea, retragerea, pierderea
permiselor de conducere și a autorizațiilor se publică în
Buletinul AFER.
(2) Permisele de conducere și autorizațiile pierdute se
declară nule. La cererea unității feroviare sau, după caz, a
persoanei fizice, AFER poate elibera un duplicat.
Art. 33. — CENAFER va arhiva dosarele personalului
examinat, care au stat la baza susținerii examenului în
vederea autorizării.
ANEXA Nr. 2

LISTA
funcțiilor personalului cu responsabilități în siguranța circulației, care urmează să desfășoare pe propria răspundere
activități specifice transportului feroviar, operații specifice altor funcții, tipuri de instalații de siguranță a circulației
și activități specifice în activitatea de manevră și/sau de conducere a trenurilor, pentru care este obligatorie autorizarea,
precum și modelul-cadru al permisului de conducere pe tip de locomotivă-automotor și al autorizațiilor
Art. 1. — (1) Lista funcțiilor cu responsabilități în
siguranța circulației din sistemul de transport feroviar,
pentru care este obligatorie autorizarea personalului, este
aprobată prin Hotărârea Guvernului nr. 1.663/2004 și este
prevăzută în anexa nr. 1 la aceasta, listă ce poate fi
actualizată prin ordin al ministrului transporturilor,
construcțiilor și turismului.
(2) Funcția de responsabil SC de la furnizorii feroviari
autorizați pentru construirea, modernizarea, repararea și
întreținerea infrastructurii feroviare, precum și cea de la
deținătorii de linii ferate industriale pot fi exercitate distinct
sau prin cumul cu o funcție cu responsabilități în siguranța
circulației, numai după autorizare.
Art. 2. — (1) Personalul care a obținut calificarea de
mecanic de locomotivă-automotor, pentru a putea conduce
un anumit tip de locomotivă-automotor, trebuie să dețină un
permis de conducere.

(2) Pentru efectuarea unor activități specifice în
activitatea de manevră și/sau de conducere a trenurilor
mecanicul de locomotivă-automotor trebuie să dețină o
autorizație pentru:
a) activitatea de manevră în echipă completă;
b) activitatea de manevră în sistem simplificat;
c) conducerea trenurilor de călători;
d) conducerea trenurilor de marfă;
e) conducerea trenurilor pe pante mari;
f) conducerea trenurilor de călători și marfă (excepție
fac trenurile directe de marfă) în sistem simplificat (fără
mecanic ajutor); această autorizare permite și activitatea de
manevră în sistem simplificat;
g) manipularea unor instalații de siguranță a circulației
noi sau modernizate cu care sunt echipate locomotivele;

15

MONITORUL OFICIAL AL ROMÂNIEI, PARTEA I, Nr. 113/7.II.2006
h) efectuarea de operații specifice altor funcții sau
manipularea unor tipuri de instalații de siguranță a
circulației prevăzute la art. 4 din prezenta anexă.
(3) Personalul care deservește locomotive în activitatea
de manevră și/sau de conducere a trenurilor, respectiv
mecanicul ajutor locomotivă-automotor, trebuie să dețină o
autorizație pentru exercitarea acestei funcții.
(4) Pentru efectuarea unor operații specifice altor funcții
sau pentru manipularea unor tipuri de instalații de siguranță
a circulației prevăzute la art. 4 din prezenta anexă,
personalul de la alin. (1) trebuie să fie autorizat.
Art. 3. — Personalul care conduce sau deservește alte
tipuri de vehicule feroviare motoare precum drezinepantograf, mașini grele de cale, mașini grele de sudura căii
etc. trebuie să dețină o autorizație pentru exercitarea
acestei funcții.
Art. 4. — Operațiile specifice altor funcții și tipurile ale
instalații de siguranță a circulației pentru care este
obligatorie autorizarea sunt următoarele:
— efectuarea probei frânei automate;
— manipularea instalațiilor de încălzit și de iluminat ale
vagoanelor;
— manipularea instalațiilor de încărcare-descărcare ale
vagoanelor și asigurarea părților mobile ale vagoanelor;

— manipularea instalațiilor de siguranță a circulației, cu
care sunt echipate locomotivele, pentru menținerea pe loc
a acestora la manevră și/sau în circulația trenurilor, în
cazul conducerii simplificate (fără mecanic ajutor);
— manevrarea macazului necentralizat;
— manipularea barierei mecanice sau a barierei automate;
— instalații de centralizare electromecanică — CEM (cu
și fără bloc de linie automat — BLA, simplificat — BLAS
sau semiautomat cu relee — BLSAR, CELS etc.);
— instalații de centralizare electrodinamică — CED (cu
și fără bloc de linie automat — BLA, simplificat — BLAS
sau semiautomat cu relee — BLSAR, pe linie simplă sau
dublă, multiplă cu sens specializat sau banalizat);
— instalații de centralizare electronică — CE;
— instalații de centralizare dispecer;
— instalații de asigurare cu încuietori cu chei, cu și fără
bloc pentru controlul poziției macazurilor și semnalelor;
— instalații de mecanizare și de automatizare a trierii
vagoanelor;
— masa de manevră și coloana de manevră;
— instalații de comandă de la distanță a separatoarelor;
— manipularea unor instalații de siguranță a circulației
noi sau modernizate.
Art. 5. — Modelul-cadru al permisului de conducere pe
tip de locomotivă-automotor este următorul:

— față —

— verso —

MINISTERUL TRANSPORTURILOR, CONSTRUCȚIILOR ȘI TURISMULUI
AUTORITATEA FEROVIARĂ ROMÂNĂ—AFER

PERMIS DE CONDUCERE

Permisul de conducere dă dreptul posesorului să conducă un
anumit tip de locomotivă-automotor, cu obligativitatea obținerii unei
autorizații pentru efectuarea unor activități specifice în activitatea
de manevră și/sau de conducere a trenurilor.

pentru locomotivă-automotor tip ..........

Seria ......... Nr. .........
MECANIC LOCOMOTIVĂ-AUTOMOTOR
...................................................................
(numele, prenumele și CNP)

Prezentul permis este valabil pe perioadă nelimitată, cu
condiția eliberării unui nou permis la 5 ani.

Data eliberării: ..............................................
Data preschimbării: ......................................

Director general,
(numele, prenumele și semnătura L.S.)

Art. 6. — Modelul-cadru al autorizației pentru exercitarea funcției este următorul (se elaborează pentru toate
funcțiile cu responsabilități în siguranța circulației din sistemul de transport feroviar, exclusiv pentru funcția de mecanic
locomotivă-automotor):
— verso —

— față —
MINISTERUL TRANSPORTURILOR, CONSTRUCȚIILOR ȘI TURISMULUI
AUTORITATEA FEROVIARĂ ROMÂNĂ—AFER

Autorizația dă dreptul titularului să efectueze pe propria
răspundere activitățile specifice funcției.

AUTORIZAȚIE
...................................................

Prezenta autorizație este valabilă pe perioadă nelimitată, în
condițiile respectării prevederilor care au stat la baza eliberării
acesteia și a vizării sale la 5 ani.

Seria .......... Nr. ..........
Numele ...................... prenumele .................... CNP ....................

VIZE PERIODICE

pentru exercitarea funcției

Data eliberării: ......................................

Director general,
(numele, prenumele și semnătura L.S.)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

16

MONITORUL OFICIAL AL ROMÂNIEI, PARTEA I, Nr. 113/7.II.2006

Art. 7. — Modelul-cadru al autorizației pentru efectuarea de operații specifice altor funcții, pentru manipularea
unor tipuri de instalații de siguranță a circulației și pentru efectuarea unor activități specifice în activitatea de manevră
și/sau de conducere a trenurilor, pentru care este obligatorie autorizarea, este următorul:
— verso —

— față —
MINISTERUL TRANSPORTURILOR, CONSTRUCȚIILOR ȘI TURISMULUI
AUTORITATEA FEROVIARĂ ROMÂNĂ—AFER

AUTORIZAȚIE
pentru .............................................................
Seria .......... Nr. ..........
Funcția ....................... Numele ........................... prenumele .............
CNP .............

Autorizația dă dreptul titularului să efectueze pe propria
răspundere operațiile specifice altor funcții/să manipuleze tipurile
de instalații de siguranța circulației/să efectueze activitățile
specifice în activitatea de manevră și/sau de conducere a
trenurilor, înscrise în autorizație.
Prezenta autorizație este valabilă pe perioadă nelimitată, în
condițiile respectării prevederilor care au stat la baza eliberării
acesteia și a vizării sale la 5 ani.
VIZE PERIODICE

Data eliberării: .............................

Director general,
(numele, prenumele și semnătura L.S.)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

Valabilă
până
la ..........
(se aplică
timbru)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 113/7.II.2006 conține 16 pagini.

Prețul: 1,15 lei noi/11.500 lei vechi

&JUYDGY|112896]
ISSN 1453—4495

