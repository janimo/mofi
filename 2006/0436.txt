Anul 174 (XVIII) — Nr. 436

PARTEA

I

LEGI, DECRETE, HOTĂRÂRI ȘI ALTE ACTE

Vineri, 19 mai 2006

SUMAR

Nr.

166.

698.

167.

699.

Pagina
LEGI ȘI DECRETE
— Lege privind aprobarea Ordonanței de urgență
a Guvernului nr. 129/2005 pentru modificarea și
completarea Ordonanței Guvernului nr. 92/2003
privind Codul de procedură fiscală..........................
— Decret pentru promulgarea Legii privind
aprobarea Ordonanței de urgență a Guvernului
nr. 129/2005 pentru modificarea și completarea
Ordonanței Guvernului nr. 92/2003 privind Codul
de procedură fiscală .................................................

— Lege pentru aprobarea Ordonanței Guvernului
nr. 22/2006 privind reglementarea unor măsuri
fiscale din domeniul de activitate al Autorității
Naționale pentru Protecția Consumatorilor ..............
— Decret privind promulgarea Legii pentru
aprobarea Ordonanței Guvernului nr. 22/2006
privind reglementarea unor măsuri fiscale din
domeniul de activitate al Autorității Naționale
pentru Protecția Consumatorilor ...............................

Nr.
nr. 197/2005 pentru completarea anexei nr. 1 la
Ordonanța Guvernului nr. 41/1994 privind
autorizarea plății cotizațiilor la organizațiile
internaționale interguvernamentale la care România
este parte și pentru aprobarea plății cotizațiilor
anuale care decurg din calitatea României de
membru al Europae Archaeologiae Consilium
(EAC), al Federației Internaționale a Consiliilor
Artelor și a Agențiilor Culturale (IFACCA) și al
Agenției Internaționale ISBN.....................................

5

172.

— Lege pentru completarea Legii nr. 136/1995
privind asigurările și reasigurările în România .......

6–7

718.

— Decret privind promulgarea Legii pentru
completarea Legii nr. 136/1995 privind asigurările
și reasigurările în România ......................................

7

2–3

3

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4
11.

169.

701.

— Lege privind aprobarea Ordonanței de urgență
a Guvernului nr. 197/2005 pentru completarea
anexei nr. 1 la Ordonanța Guvernului nr. 41/1994
privind autorizarea plății cotizațiilor la organizațiile
internaționale interguvernamentale la care România
este parte și pentru aprobarea plății cotizațiilor
anuale care decurg din calitatea României de
membru al Europae Archaeologiae Consilium (EAC),
al Federației Internaționale a Consiliilor Artelor și
a Agențiilor Culturale (IFACCA) și al Agenției
Internaționale ISBN ...................................................
— Decret pentru promulgarea Legii privind
aprobarea Ordonanței de urgență a Guvernului

Pagina

12.
5

— Ordin al președintelui Autorității Naționale de
Reglementare în Domeniul Energiei privind aprobarea
Contractului-cadru pentru prestarea serviciului de
tranzit al energiei electrice din țările perimetrice prin
Sistemul Electroenergetic al României, între
Compania Națională îTranselectrica“ — S.A. și
[Client] ........................................................................

7–8

— Ordin al președintelui Autorității Naționale de
Reglementare în Domeniul Energiei pentru
modificarea Ordinului președintelui Autorității
Naționale de Reglementare în Domeniul Energiei
nr. 43/2004 privind aprobarea Contractului-cadru
pentru serviciul de distribuție a energiei electrice.......

8

2

MONITORUL OFICIAL AL ROMÂNIEI, PARTEA I, Nr. 436/19.V.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 129/2005 pentru modificarea
și completarea Ordonanței Guvernului nr. 92/2003 privind Codul de procedură fiscală
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 129 din 15 septembrie 2005 pentru
modificarea și completarea Ordonanței Guvernului
nr. 92/2003 privind Codul de procedură fiscală, publicată în
Monitorul Oficial al României, Partea I, nr. 887 din
4 octombrie 2005, cu următoarele modificări și completări:
1. La articolul unic, înaintea punctului 1 se introduc
șase noi puncte, punctele 1—6, cu următorul cuprins:
î1. Articolul 42 va avea următorul cuprins:
«ARTICOLUL 42
Soluția fiscală individuală anticipată și acordul de preț în avans

(1) Soluția fiscală individuală anticipată este actul
administrativ emis de Ministerul Finanțelor Publice și
aprobat prin hotărâre a Guvernului, în vederea soluționării
unei cereri a contribuabilului, referitoare la reglementarea
unor situații fiscale de fapt viitoare.
(2) Acordul de preț în avans este actul administrativ emis
de Ministerul Finanțelor Publice și aprobat prin hotărâre a
Guvernului, în vederea soluționării unei cereri a
contribuabilului referitoare la stabilirea condițiilor și
modalităților în care urmează a fi determinate, pe parcursul
unei perioade fixe de timp, prețurile de transfer, în cazul
tranzacțiilor efectuate între persoane afiliate, astfel cum
sunt definite în Legea nr. 571/2003 privind Codul fiscal, cu
modificările și completările ulterioare.
(3) Soluția fiscală individuală anticipată sau acordul de
preț în avans se comunică numai contribuabilului căruia îi
sunt destinate.
(4) Soluția fiscală individuală anticipată și acordul de
preț în avans sunt opozabile și obligatorii față de organele
fiscale, numai dacă termenii și condițiile acestora au fost
respectate de către contribuabil.
(5) Soluția fiscală individuală anticipată și acordul de preț în
avans nu mai sunt valabile dacă prevederile legale de drept
material fiscal în baza cărora a fost luată decizia se modifică.
Încetarea valabilității se constată prin ordin al președintelui
Agenției Naționale de Administrare Fiscală. Ordinul se
comunică contribuabilului și se poate contesta la instanța
judecătorească de contencios administrativ competentă.
(6) Procedura referitoare la emiterea soluției fiscale
individuale anticipate și a acordului de preț în avans va fi
aprobată prin hotărâre a Guvernului.»
2. După articolul 52 se introduce un nou articol,
articolul 521, cu următorul cuprins:
«ARTICOLUL 521
Furnizarea periodică de informații

(1) Contribuabilii sunt obligați să furnizeze periodic
organelor fiscale informații referitoare la activitatea
desfășurată.
(2) Furnizarea informațiilor prevăzute la alin. (1) se face
prin completarea unei declarații pe proprie răspundere.

(3) Natura informațiilor, periodicitatea, precum și modelul
declarațiilor se aprobă prin ordin al președintelui Agenției
Naționale de Administrare Fiscală.»
3. Articolul 95 va avea următorul cuprins:
«ARTICOLUL 95
Proceduri și metode de control fiscal

(1) În realizarea atribuțiilor, inspecția fiscală poate aplica
următoarele proceduri de control:
a) controlul inopinat, care constă în activitatea de
verificare faptică și documentară, în principal, ca urmare a
unei sesizări cu privire la existența unor fapte de încălcare
a legislației fiscale, fără anunțarea în prealabil a
contribuabilului;
b) controlul încrucișat, care constă în verificarea
documentelor și operațiunilor impozabile ale contribuabilului,
în corelație cu cele deținute de alte persoane; controlul
încrucișat poate fi și inopinat.
(2) La finalizarea controlului inopinat sau încrucișat se
încheie proces-verbal.
(3) În realizarea atribuțiilor, inspecția fiscală poate aplica
următoarele metode de control:
a) controlul prin sondaj, care constă în activitatea de
verificare selectivă a documentelor și operațiunilor
semnificative, în care sunt reflectate modul de calcul, de
evidențiere și de plată a obligațiilor fiscale datorate
bugetului general consolidat;
b) controlul electronic, care constă în activitatea de
verificare a contabilității și a surselor acesteia, prelucrate în
mediu electronic, utilizând metode de analiză, evaluare și
testare asistate de instrumente informatice specializate.»
4. La articolul 100 alineatul (2), litera c) va avea
următorul cuprins:
«c) în cazul controlului inopinat și al controlului
încrucișat.»
5. Articolul 107 va avea următorul cuprins:
«ARTICOLUL 107
Raportul privind rezultatul inspecției fiscale

(1) Rezultatul inspecției fiscale va fi consemnat într-un
raport scris, în care se vor prezenta constatările inspecției
din punct de vedere faptic și legal.
(2) Dacă, ca urmare a inspecției, se modifică baza de
impunere, raportul întocmit va sta la baza emiterii deciziei
de impunere. În cazul în care baza de impunere nu se
modifică, acest fapt va fi comunicat în scris contribuabilului.»
6. La articolul 112, alineatul (3) va avea următorul
cuprins:
«(3) Compensarea se face de organul fiscal competent
la cererea debitorului sau înainte de restituirea ori
rambursarea sumelor cuvenite acestuia, după caz.
Dispozițiile art. 111 privind ordinea stingerii datoriilor sunt
aplicabile în mod corespunzător.»“
2. La articolul unic, punctul 1 devine punctul 7.

MONITORUL OFICIAL AL ROMÂNIEI, PARTEA I, Nr. 436/19.V.2006
3. La articolul unic punctul 1, devenit punctul 7,
alineatul (3) al articolului 133 va avea următorul cuprins:
î(3) Creanțele bugetare care se încasează, se
administrează, se contabilizează și se utilizează de
instituțiile publice, provenite din venituri proprii și cele
rezultate din raporturi juridice contractuale, precum și
creanțele care se încasează, se administrează, se
contabilizează și se utilizează de Banca de Export-Import
a României EXIMBANK — S.A., provenite din fondurile
alocate de la bugetul de stat, se execută prin organe
proprii, acestea fiind abilitate să ducă la îndeplinire
măsurile asigurătorii și să efectueze procedura de
executare silită, potrivit prevederilor prezentului cod.“
4. La articolul unic, după punctul 1, devenit punctul 7,
se introduc patru noi puncte, punctele 8—11, cu următorul
cuprins:
î8. După articolul 135 se introduce un nou articol,
articolul 1351, cu următorul cuprins:
«ARTICOLUL 1351
Executarea silită împotriva veniturilor
bugetului general consolidat

Impozitele, taxele, contribuțiile și orice alte venituri ale
bugetului general consolidat nu pot fi urmărite de nici un

3

creditor pentru nici o categorie de creanțe în cadrul
procedurii de executare silită.»
9. La articolul 179, alineatul (4) va avea următorul
cuprins:
«(4) Contestațiile formulate împotriva actelor
administrative fiscale emise de autoritățile administrației
publice locale, precum și de alte autorități publice care,
potrivit legii, administrează creanțe fiscale se soluționează
de către aceste autorități.»
10. La articolul 189, după litera e) a alineatului (1) se
introduce o nouă literă, litera e1), cu următorul cuprins:
«e1) nerespectarea obligațiilor prevăzute la art. 521;».
11. La articolul 189 alineatul (2), litera c) va avea
următorul cuprins:
«c) cu amendă de la 500 lei (RON) la 1.500 lei (RON),
pentru persoanele fizice, și cu amendă de la 2.500 lei
(RON) la 5.000 lei (RON), pentru persoanele juridice, în
cazul săvârșirii faptei prevăzute la alin. (1) lit. e) și e1);».“
5. La articolul unic, punctul 2 devine punctul 12.
6. La articolul unic, punctul 3 devine punctul 13.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 15 mai 2006.
Nr. 166.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 129/2005 pentru modificarea
și completarea Ordonanței Guvernului nr. 92/2003
privind Codul de procedură fiscală
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 129/2005 pentru modificarea și completarea
Ordonanței Guvernului nr. 92/2003 privind Codul de procedură fiscală și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

Viena, 11 mai 2006.
Nr. 698.

4

MONITORUL OFICIAL AL ROMÂNIEI, PARTEA I, Nr. 436/19.V.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 22/2006 privind reglementarea unor măsuri fiscale
din domeniul de activitate al Autorității Naționale pentru Protecția Consumatorilor
Parlamentul României adoptă prezenta lege.
Articol unic. — Se aprobă Ordonanța Guvernului nr. 22
din 26 ianuarie 2006 privind reglementarea unor măsuri
fiscale din domeniul de activitate al Autorității Naționale
pentru Protecția Consumatorilor, adoptată în temeiul art. 1
pct. II.1 din Legea nr. 404/2005 privind abilitarea
Guvernului de a emite ordonanțe, publicată în Monitorul
Oficial al României, Partea I, nr. 80 din 30 ianuarie 2006,
cu următoarele modificări:
1. La articolul 1, litera a) a alineatului (1) va avea
următorul cuprins:
îa) un procent de 10% se constituie din sumele obținute
din valorificarea metalelor prețioase, aliajelor acestora și
pietrelor prețioase confiscate conform Ordonanței de
urgență a Guvernului nr. 190/2000 privind regimul metalelor

prețioase, aliajelor acestora și pietrelor prețioase în
România, republicată, cu modificările și completările
ulterioare, și valorificate conform Ordonanței Guvernului
nr. 128/1998 pentru reglementarea modului și condițiilor de
valorificare a bunurilor confiscate sau intrate, potrivit legii,
în proprietatea privată a statului, republicată;“.
2. Articolul 2 va avea următorul cuprins:
îArt. 2. — În maximum 60 de zile de la intrarea în
vigoare a legii de aprobare a prezentei ordonanțe, la
propunerea Autorității Naționale pentru Protecția
Consumatorilor, Guvernul va aproba Normele metodologice
privind utilizarea și repartizarea sumelor provenite din
fondul de stimulare.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 15 mai 2006.
Nr. 167.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 22/2006 privind reglementarea unor măsuri
fiscale din domeniul de activitate al Autorității Naționale
pentru Protecția Consumatorilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței
Guvernului nr. 22/2006 privind reglementarea unor măsuri fiscale din
domeniul de activitate al Autorității Naționale pentru Protecția Consumatorilor
și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU

Viena, 11 mai 2006.
Nr. 699.

MONITORUL OFICIAL AL ROMÂNIEI, PARTEA I, Nr. 436/19.V.2006

5

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 197/2005 pentru completarea anexei
nr. 1 la Ordonanța Guvernului nr. 41/1994 privind autorizarea plății cotizațiilor la organizațiile
internaționale interguvernamentale la care România este parte și pentru aprobarea plății
cotizațiilor anuale care decurg din calitatea României de membru al Europae Archaeologiae
Consilium (EAC), al Federației Internaționale a Consiliilor Artelor și a Agențiilor Culturale (IFACCA)
și al Agenției Internaționale ISBN
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 197 din 22 decembrie 2005 pentru
completarea anexei nr. 1 la Ordonanța Guvernului
nr. 41/1994 privind autorizarea plății cotizațiilor la
organizațiile internaționale interguvernamentale la care
România este parte și pentru aprobarea plății cotizațiilor

anuale care decurg din calitatea României de membru al
Europae Archaeologiae Consilium (EAC), al Federației
Internaționale a Consiliilor Artelor și a Agențiilor Culturale
(IFACCA) și al Agenției Internaționale ISBN, publicată în
Monitorul Oficial al României, Partea I, nr. 1.179 din
28 decembrie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 15 mai 2006.
Nr. 169.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 197/2005 pentru completarea
anexei nr. 1 la Ordonanța Guvernului nr. 41/1994
privind autorizarea plății cotizațiilor la organizațiile
internaționale interguvernamentale la care România
este parte și pentru aprobarea plății cotizațiilor anuale
care decurg din calitatea României de membru al Europae
Archaeologiae Consilium (EAC), al Federației Internaționale
a Consiliilor Artelor și a Agențiilor Culturale (IFACCA)
și al Agenției Internaționale ISBN
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de
urgență a Guvernului nr. 197/2005 pentru completarea anexei nr. 1 la
Ordonanța Guvernului nr. 41/1994 privind autorizarea plății cotizațiilor la
organizațiile internaționale interguvernamentale la care România este parte și
pentru aprobarea plății cotizațiilor anuale care decurg din calitatea României
de membru al Europae Archaeologiae Consilium (EAC), al Federației
Internaționale a Consiliilor Artelor și a Agențiilor Culturale (IFACCA) și al
Agenției Internaționale ISBN și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 11 mai 2006.
Nr. 701.

6

MONITORUL OFICIAL AL ROMÂNIEI, PARTEA I, Nr. 436/19.V.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru completarea Legii nr. 136/1995 privind asigurările și reasigurările în România
Parlamentul României adoptă prezenta lege.
Articol unic. — Legea nr. 136/1995 privind asigurările și
reasigurările în România, publicată în Monitorul Oficial al
României, Partea I, nr. 303 din 30 decembrie 1995, cu
modificările și completările ulterioare, se completează după
cum urmează:
— După articolul 59 se introduce un nou capitol,
capitolul III1 îAsigurarea obligatorie de răspundere civilă
profesională pentru medici, farmaciști și alte persoane din
domeniul asistenței medicale“, cu articolele 591—599 cu
următorul cuprins:
îCAPITOLUL III1
Asigurarea obligatorie de răspundere civilă profesională
pentru medici, farmaciști și alte persoane din domeniul
asistenței medicale
Art. 591. — Asigurarea de răspundere civilă profesională
pentru medici, farmaciști și alte persoane din domeniul
asistenței medicale, denumită în continuare asigurare de
răspundere civilă medicală, este obligatorie.
Persoanele fizice care posedă o calificare atestată
privind furnizarea de servicii medicale, direct sau indirect,
sunt obligate să încheie o asigurare de răspundere civilă
medicală, în scopul despăgubirii persoanelor pe care le-au
prejudiciat ca urmare a furnizării de servicii de asistență
medicală neadecvată.
Prin asistență medicală adecvată se înțelege folosirea
cunoștințelor, echipamentelor medicale, a întregului
instrumentar, a medicamentelor și urmarea întocmai a
procedurilor specifice fiecărui caz care necesită această
asistență, așa cum sunt stabilite conform instrucțiunilor de
folosire, a prescripțiilor sau prin standardele privind
acordarea de asistență medicală.
Art. 59 2 . — Asigurătorul acordă despăgubiri pentru
prejudiciile de care asigurații răspund, în baza legii, față de
terțe persoane care se constată că au fost supuse unei
asistențe medicale neadecvate, precum și pentru cheltuielile
făcute de asigurați în procesul civil.
Despăgubirile se acordă pentru sumele pe care
asiguratul este obligat să le plătească cu titlu de
dezdăunare și cheltuieli de judecată persoanei sau
persoanelor păgubite prin aplicarea unei asistențe medicale
neadecvate, care poate avea drept efect inclusiv vătămarea
corporală sau decesul, indiferent de locul unde a fost
acordată asistența medicală.
În caz de deces, despăgubirile se vor acorda
moștenitorilor pacientului care a inițiat acțiunea de
constatare privind acordarea asistenței medicale
neadecvate.
Despăgubirile se acordă și atunci când asistența
medicală nu s-a acordat, deși starea persoanei sau
persoanelor care au solicitat sau pentru care s-a solicitat
asistența medicală impunea această intervenție.
Drepturile persoanelor vătămate sau decedate prin
aplicarea unei asistențe medicale neadecvate se exercită
împotriva celor implicați direct sau indirect în asistența
medicală.

Aceste drepturi se pot exercita și împotriva persoanelor
juridice care furnizează echipamente, instrumentar medical
sau medicamente, cu condiția ca acestea să fi fost folosite
conform instrucțiunilor de utilizare sau, după caz, conform
prospectului.
Art. 59 3. — Despăgubirile se plătesc și atunci când
persoanele vătămate sau decedate nu au domiciliul ori
reședința în România.
Art. 594. — În cazul în care, pentru același asigurat
există mai multe asigurări valabile, despăgubirea se suportă
în mod proporțional cu suma asigurată de către toți
asigurătorii.
Asiguratul are obligația de a informa asigurătorul despre
încheierea unor astfel de asigurări cu alți asigurători.
Art. 595. — Nivelul primelor de asigurare, limita maximă
a despăgubirilor, termenele de plată, sancțiunile și alte
elemente cu privire la aplicarea acestei asigurări se
stabilesc prin hotărâre a Guvernului, la propunerea Comisiei
de Supraveghere a Asigurărilor, după consultarea
asociațiilor profesionale de specialitate și cu avizul Casei
Naționale de Asigurări de Sănătate.
Art. 59 6 . — Despăgubirile se stabilesc pe baza
convenției dintre asigurat, persoana păgubită sau
moștenitorii acestuia, în caz de deces, și asigurător ori, în
cazul în care nu s-a realizat înțelegerea, prin hotărâre
judecătorească pronunțată în România.
Citarea în proces a asigurătorului este obligatorie.
Art. 597. — Despăgubirile se plătesc de către asigurător
nemijlocit persoanelor fizice, în măsura în care acestea nu
au fost despăgubite de asigurat.
Despăgubirile nu pot fi urmărite de creditorii asiguratului.
Despăgubirile se plătesc asiguraților, dacă aceștia
dovedesc că i-au despăgubit pe cei păgubiți și
despăgubirile nu urmează să fie recuperate potrivit
prevederilor art. 598.
Art. 59 8. — Asigurătorul recuperează sumele plătite
drept despăgubiri de la persoana răspunzătoare de
producerea pagubei, în următoarele cazuri:
a) vătămarea sau decesul este urmare a încălcării
intenționate a standardelor de asistență medicală;
b) vătămarea sau decesul se datorează unor vicii
ascunse ale echipamentului, ale instrumentarului medical
sau unor efecte secundare ale medicamentelor administrate
și de care asiguratul nu poate fi ținut răspunzător;
c) atunci când vătămarea sau decesul se datorează atât
persoanei asigurate, cât și unor deficiențe administrative de
care se face vinovată unitatea medicală în care s-a acordat
asistența medicală ori ca urmare a neacordării tratamentului
adecvat stabilit prin acte normative, asigurătorul este
îndreptățit să recupereze sumele plătite drept despăgubiri
de la cei vinovați, alții decât persoana asigurată,
proporțional cu partea de vină ce revine acestora;
d) asistența medicală a părții vătămate sau a
decedatului s-a făcut fără consimțământul acestuia, dar în
alte împrejurări decât cele descrise la alin. 2.

MONITORUL OFICIAL AL ROMÂNIEI, PARTEA I, Nr. 436/19.V.2006
Asigurătorul nu recuperează sumele plătite drept
despăgubiri de la persoana răspunzătoare de producerea
pagubei când asistența medicală s-a făcut în interesul părții
vătămate sau a decedatului în lipsa unei investigații
complete ori a necunoașterii datelor anamnezice ale
acestuia datorită situației de urgență, iar partea vătămată

7

sau decedatul nu a fost capabil, datorită circumstanțelor,
să coopereze când i s-a acordat asistența.
Art. 599. — Asiguratul, direct sau prin reprezentanții săi,
este obligat să notifice asigurătorul sau, dacă este cazul,
asigurătorii despre existența unei cereri de despăgubire, în
termen de 7 zile lucrătoare de la data la care a luat
cunoștință de aceasta.“

Această lege a fost adoptată de Parlamentul României, cu respectarea prevederilor art. 75 și art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 16 mai 2006.
Nr. 172.

PREȘEDINTELE ROMÂNIEI

DECRET
privind promulgarea Legii pentru completarea
Legii nr. 136/1995 privind asigurările și reasigurările în
România
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru completarea Legii
nr. 136/1995 privind asigurările și reasigurările în România și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

Viena, 15 mai 2006.
Nr. 718.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Contractului-cadru pentru prestarea serviciului de tranzit al energiei electrice
din țările perimetrice prin Sistemul Electroenergetic al României, între Compania Națională
îTranselectrica“ — S.A. și [Client]
În temeiul art. 9 alin. (2), (6) și (7), al art. 11 alin. (1) și alin. (2) lit. a), f) și i) din Legea energiei electrice
nr. 318/2003,
ținând cont de Referatul de aprobare întocmit de Departamentul prețuri și tarife,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 12 mai 2006,

8

MONITORUL OFICIAL AL ROMÂNIEI, PARTEA I, Nr. 436/19.V.2006
președintele Autorității Naționale de Reglementare în Domeniul Energiei emite următorul ordin:

Art. 1. — Se aprobă Contractul-cadru pentru prestarea
serviciului de tranzit al energiei electrice din țările
perimetrice prin Sistemul Electroenergetic al României, între
Compania Națională îTranselectrica“ — S.A. și [Client],
prevăzut în anexa*) care face parte integrantă din prezentul
ordin.
Art. 2. — Compania Națională îTranselectrica“ — S.A.
aplică prevederile contractului-cadru prevăzut la art. 1 în

relațiile sale contractuale pentru serviciul de tranzit al
energiei electrice din țările perimetrice prin Sistemul
Electroenergetic al României.
Art. 3. — Departamentele de specialitate din cadrul
Autorității Naționale de Reglementare în Domeniul Energiei
vor urmări ducerea la îndeplinire a prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 12 mai 2006.
Nr. 11.
*) Anexa la prezentul ordin se publică pe pagina de web a Agenției Naționale de Reglementare în Domeniul Energiei, www.anre.ro

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru modificarea Ordinului președintelui Autorității Naționale
de Reglementare în Domeniul Energiei nr. 43/2004 privind aprobarea Contractului-cadru
pentru serviciul de distribuție a energiei electrice
În temeiul art. 9 alin. (6) și (7), al art. 11 alin. (2) lit. d) și e), al art. 56 alin. (1) și al art. 58 alin. (3) din Legea
energiei electrice nr. 318/2003,
având în vedere Referatul de aprobare întocmit de Departamentul prețuri și tarife,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din 12 mai 2006,
președintele Autorității Naționale de Reglementare în Domeniul Energiei emite următorul ordin:
Art. I. — Articolul 4 din Ordinul președintelui Autorității
Naționale de Reglementare în Domeniul Energiei
nr. 43/2004 privind aprobarea Contractului-cadru pentru
serviciul de distribuție a energiei electrice, publicat în
Monitorul Oficial al României, Partea I, nr. 66 din
19 ianuarie 2005, cu modificările ulterioare, se modifică și
va avea următorul cuprins:
îArt. 4. — (1) La data intrării în vigoare a prezentului
ordin se abrogă Decizia președintelui Autorității Naționale
de Reglementare în Domeniul Energiei nr. 14/2000 privind
aprobarea Contractului-cadru pentru serviciul de distribuție
a energiei electrice, publicată în Monitorul Oficial al
României, Partea I, nr. 167 din 19 aprilie 2000, și Decizia
președintelui Autorității Naționale de Reglementare în
Domeniul Energiei nr. 33/2000 privind aprobarea
Contractului-cadru pentru servicii de transformare și/sau

conexiune în stații electrice de înaltă și foarte înaltă
tensiune, publicată în Monitorul Oficial al României,
Partea I, nr. 464 din 22 septembrie 2000.
(2) Se abrogă Decizia președintelui Autorității Naționale
de Reglementare în Domeniul Energiei nr. 34 din 9 martie
2000 privind aprobarea Metodologiei de stabilire a tarifului
reglementat pentru serviciile de transformare și/sau
conexiune ale stațiilor electrice de înaltă și foarte înaltă
tensiune.”
Art. II. — Departamentele de specialitate din cadrul
Autorității Naționale de Reglementare în Domeniul Energiei
și agenții economici din cadrul sectorului energiei electrice
vor asigura ducerea la îndeplinire a prevederilor prezentului
ordin.
Art. III. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 12 mai 2006.
Nr. 12.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 436/19.V.2006 conține 8 pagini.

Prețul: 0,60 lei noi/6.000 lei vechi

&JUYDGY|116122]
ISSN 1453—4495

