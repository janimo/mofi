Anul 174 (XVIII) — Nr. 875

PARTEA

I

LEGI, DECRETE, HOTĂRÂRI ȘI ALTE ACTE

Joi, 26 octombrie 2006

SUMAR

Pagina

Nr.
ORDONANȚE ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 634 din 3 octombrie 2006 referitoare la
excepția de neconstituționalitate a dispozițiilor
art. 54 din Codul de procedură penală ................

Pagina

79.
2–3

— Ordonanță de urgență privind majorarea tarifelor
în transportul feroviar de călători pe teritoriul
României ....................................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 636 din 3 octombrie 2006 referitoare la
excepția de neconstituționalitate a dispozițiilor
art. 250 din Codul de procedură penală, cu
referire la art. 171 alin. 2 din același cod ...........

3–5

Decizia nr. 640 din 3 octombrie 2006 referitoare la
excepția de neconstituționalitate a dispozițiilor
art. 193, art. 205 și art. 206 din Codul penal .....

5–6

233.

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare care
stabilește cerințe de sănătate animală și de
certificare veterinară pentru import de intestine de
animale din țări terțe ................................................

7–16

2

MONITORUL OFICIAL AL ROMÂNIEI, PARTEA I, Nr. 875/26.X.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 634
din 3 octombrie 2006

referitoare la excepția de neconstituționalitate a dispozițiilor art. 54 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 54 din Codul de procedură penală,
excepție ridicată de Lucian Ene în Dosarul nr. 1.504/2005
al Judecătoriei Găești.
La apelul nominal răspunde autorul excepției, personal,
lipsind celelalte părți, față de care procedura de citare este
legal îndeplinită.
Având cuvântul, Lucian Ene precizează că obiectul
excepției de neconstituționalitate îl constituie art. 46 și 54
din Codul de procedură penală și solicită admiterea
excepției astfel cum a fost formulată.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, arătând că ceea ce se solicită în realitate de
către autorul acesteia este completarea textului de lege
criticat.
C U R T E A,

având în vedere actele și lucrările dosarului, reține
următoarele:
Prin Încheierea din 19 aprilie 2006, pronunțată în
Dosarul nr. 1.504/2005, Judecătoria Găești a sesizat
Curtea Constituțională cu excepția de neconstituționalitate
a dispozițiilor art. 54 din Codul de procedură penală,
excepție ridicată de Lucian Ene în dosarul menționat.
În motivarea excepției de neconstituționalitate se
susține, în esență, că textul de lege criticat încalcă
principiul egalității în drepturi, precum și dreptul la un
proces echitabil, prin aceea că nu permite recuzarea
experților — membri ai comisiei de experți, care sunt soți
sau rude apropiate. Se arată că îmotivele pentru care sunt
opriți să facă parte din același complet de judecată
judecătorii care sunt soți sau rude apropiate sunt pe deplin
aplicabile și experților care fac parte din aceeași comisie
de expertiză, […], relația strânsă dintre ei creând suspiciuni
cu privire la exercitarea efectivă și independentă de către
fiecare expert a atribuțiilor specifice, cu consecința
compromiterii procesului echitabil“.
Judecătoria Găești consideră că îse impune ca în
dispozițiile art. 54 din Codul de procedură penală să fie
inclus și art. 46 ca un caz de incompatibilitate a expertului
și interpretului“, îpentru a se îndepărta orice urmă de
subiectivism și pentru a nu se aprecia că în cazul
experților și interpreților din procedura penală ar exista

acest privilegiu — de a nu putea fi incompatibili pentru
motiv de rudenie“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul arată că prevederile legale criticate nu
contravin principiului egalității în drepturi și al
nediscriminării, fiind deopotrivă aplicabile tuturor cetățenilor
aflați în aceeași situație. Totodată, făcând referire la
jurisprudența Curții Europene a Drepturilor Omului —
Cauza Schenk contra Elveției, Hotărârea din 12 iulie 1988,
arată că, potrivit acestei jurisprudențe, prevederile
Convenției pentru apărarea drepturilor omului și a libertăților
fundamentale lasă în sarcina statelor problema
reglementării admiterii, forței probante și a sarcinii probei.
Nu intră în competența organelor convenției examinarea
corectitudinii modului de apreciere de către instanțele
interne a probelor administrate. Sarcina lor este de a ști
dacă mijloacele de probă administrate în favoarea sau
împotriva acuzatului au fost prezentate într-o manieră care
să garanteze un proces echitabil. În concluzie, apreciază
că excepția de neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată. Arată că autorul
excepției nu critică textul de lege supus controlului pentru
conținutul său, ci pentru ceea ce, în opinia sa, lipsește
acestui text, problemă ce ține de procesul de legiferare și
nu de controlul de constituționalitate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând Încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum
rezultă din notele scrise depuse de autorul excepției la
dosarul instanței de judecată, îl constituie dispozițiile art. 54
din Codul din procedură penală, privind incompatibilitatea
expertului și interpretului, precum și dispozițiile art. 46 din
același cod, referitoare la rudenia dintre judecători, ca
motiv de incompatibilitate a acestora. Din examinarea
susținerilor autorului excepției se constată însă că se critică

MONITORUL OFICIAL AL ROMÂNIEI, PARTEA I, Nr. 875/26.X.2006
numai art. 54 din Codul de procedură penală, respectiv
faptul că acest text de lege nu face referire și la art. 46
din același cod, în sensul includerii rudeniei între motivele
de incompatibilitate a expertului și interpretului. Așa fiind,
Curtea urmează să se pronunțe asupra excepției de
neconstituționalitate a dispozițiilor art. 54 din Codul de
procedură penală, astfel cum a fost, de altfel, sesizată de
către Judecătoria Găești.
Prevederile legale criticate ca neconstituționale au
următorul cuprins:
— Art. 54 (Incompatibilitatea expertului și interpretului):
îDispozițiile art. 48, 50, 51, 52 și 53 se aplică în mod
corespunzător expertului și interpretului.
Calitatea de expert este incompatibilă cu aceea de martor
în aceeași cauză. Calitatea de martor are întâietate.
Participarea ca expert sau ca interpret de mai multe ori în
aceeași cauză nu constituie un motiv de recuzare.“

3

Dispozițiile constituționale pretins încălcate sunt cuprinse
în art. 16 privind egalitatea în drepturi și în art. 20 referitor
la tratatele internaționale privind drepturile omului, cu
referire la art. 6 din Convenția pentru apărarea drepturilor
omului și a libertăților fundamentale, privind dreptul la un
proces echitabil.
Examinând excepția astfel cum a fost formulată, Curtea
constată că ceea ce se solicită, în realitate, în motivarea
acesteia este completarea textului de lege criticat, în
sensul reglementării, ca motiv de incompatibilitate a
experților care sunt membri ai unei comisii de experți, a
rudeniei dintre aceștia. O asemenea solicitare nu intră în
competența de soluționare a Curții Constituționale, care, în
conformitate cu dispozițiile art. 2 alin. (3) din Legea
nr. 47/1992, î[…] se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“.

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca fiind inadmisibilă excepția de neconstituționalitate a dispozițiilor art. 54 din Codul de procedură
penală, excepție ridicată de Lucian Ene în Dosarul nr. 1.504/2005 al Judecătoriei Găești.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 636
din 3 octombrie 2006

referitoare la excepția de neconstituționalitate a dispozițiilor art. 250 din Codul de procedură
penală, cu referire la art. 171 alin. 2 din același cod
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 250 din Codul de procedură penală, cu
referire la art. 171 alin. 2 din același cod, excepție ridicată
de Vasile Constantin Stegaru în Dosarul nr. 24.127/2005 al
Judecătoriei Iași.
La apelul nominal, lipsesc părțile, față de care
procedura de citare este legal îndeplinită.
Curtea dispune a se face apelul și în Dosarul
nr. 1.569 D/2006, având ca obiect aceeași excepție,

ridicată de Corneliu-Claudiu Canora în Dosarul
nr. 22.784/2005 al aceleiași instanțe.
La apelul nominal răspunde autorul excepției, personal,
precum și partea Petru Streche, lipsind partea Societatea
Comercială îMobirom“ — S.R.L., față de care procedura de
citare este legal îndeplinită.
Curtea, având în vedere că excepțiile de neconstituționalitate care fac obiectul dosarelor nr. 1.359 D/2006 și
nr. 1.569 D/2006 au conținut identic, pune în discuție, din
oficiu, conexarea dosarelor.
Părțile prezente se opun conexării.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea
Curții Constituționale, dispune conexarea Dosarului
nr. 1.569 D/2006 la Dosarul nr. 1.359 D/2006, care a fost
primul înregistrat.
Având cuvântul, Corneliu-Claudiu Canora și, respectiv,
Petru Streche solicită admiterea excepției de
neconstituționalitate.

4

MONITORUL OFICIAL AL ROMÂNIEI, PARTEA I, Nr. 875/26.X.2006

Reprezentantul Ministerului Public pune concluzii de
respingere a excepției ca neîntemeiată, arătând că
argumentarea acesteia se bazează pe o confuzie între
dreptul la apărare și asistența juridică obligatorie.
C U R T E A,

având în vedere actele și lucrările dosarelor, reține
următoarele:
Prin încheierile din 14 aprilie 2006 și din 18 mai 2006,
pronunțate în dosarele nr. 24.127/2005 și nr. 22.784/2005,
Judecătoria Iași a sesizat Curtea Constituțională cu
excepția de neconstituționalitate a dispozițiilor art. 250 din
Codul de procedură penală, cu referire la art. 171 alin. 2
din același cod, excepție ridicată de Vasile Constantin
Stegaru și Corneliu-Claudiu Canora în dosarele menționate.
În motivarea excepției de neconstituționalitate se
susține, în esență, că dispozițiile legale criticate sunt
neconstituționale, deoarece nu instituie obligativitatea
asistării inculpatului de către avocat la prezentarea
materialului de urmărire penală. În opinia autorilor excepției,
asistența juridică ar trebui să fie obligatorie în toate
situațiile.
Judecătoria Iași
consideră
că
excepția
de
neconstituționalitate este neîntemeiată, arătând că stabilirea
situațiilor de asistență juridică obligatorie este de
competența exclusivă a legiuitorului, rămânând la latitudinea
acestuia să prevadă sau nu, printre cazurile de excepție
privind asistența juridică obligatorie, și prezentarea
materialului de urmărire penală.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul, referindu-se și la jurisprudența Curții
Constituționale în materie, apreciază că excepția de
neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată, arătând că
prevederile criticate nu încalcă dispozițiile constituționale
invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 250 din Codul de procedură penală, potrivit căruia,
îDupă punerea în mișcare a acțiunii penale, dacă au fost
efectuate toate actele de urmărire necesare, organul de
cercetare penală cheamă pe inculpat în fața sa și:
a) îi pune în vedere că are dreptul de a lua cunoștință de
materialul de urmărire penală, arătându-i și încadrarea juridică
a faptei săvârșite;

b) îi asigură posibilitatea de a lua de îndată cunoștință de
material. Dacă inculpatul nu poate să citească, organul de
cercetare penală îi citește materialul;
c) îl întreabă, după ce a luat cunoștință de materialul de
urmărire penală, dacă are de formulat cereri noi sau dacă
voiește să facă declarații suplimentare“.
Autorii excepției de neconstituționalitate fac referire, de
asemenea, la dispozițiile art. 171 alin. 2 din Codul de
procedură penală, potrivit cărora: îAsistența juridică este
obligatorie când învinuitul sau inculpatul este minor, internat
într-un centru de reeducare sau într-un institut medical
educativ, când este reținut sau arestat chiar în altă cauză, când
față de acesta a fost dispusă măsura de siguranță a internării
medicale sau obligarea la tratament medical chiar în altă cauză
ori când organul de urmărire penală sau instanța apreciază că
învinuitul ori inculpatul nu și-ar putea face singur apărarea,
precum și în alte cazuri prevăzute de lege.“
Dispozițiile constituționale pretins încălcate sunt cele ale
art. 16 privind egalitatea în drepturi, ale art. 21 privind
accesul liber la justiție, ale art. 24 referitoare la dreptul la
apărare, ale art. 142 alin. (1) referitoare la rolul Curții
Constituționale de garant al supremației Constituției și ale
art. 146 lit. d) privind competența Curții Constituționale de
a soluționa excepțiile de neconstituționalitate privind legile
și ordonanțele.
Se invocă, de asemenea, încălcarea art. 6 paragraful 1
din Convenția pentru apărarea drepturilor omului și a
libertăților fundamentale, privind dreptul la un proces
echitabil.
Examinând excepția de neconstituționalitate astfel cum a
fost formulată, Curtea constată că s-a mai pronunțat în
jurisprudența sa asupra constituționalității art. 250 din Codul
de procedură penală, respectiv asupra constituționalității
art. 171 alin. 2 din același cod, prin raportare la dispozițiile
art. 21 și art. 24 din Legea fundamentală și față de
motivări similare, reținând că prevederile legale criticate
constituie veritabile garanții ale dreptului la apărare și ale
dreptului la un proces echitabil.
În acest sens, prin Decizia nr. 95 din 15 februarie
2005, publicată în Monitorul Oficial al României, Partea I,
nr. 213 din 14 martie 2005, respingând ca neîntemeiată
excepția de neconstituționalitate a dispozițiilor art. 250 din
Codul de procedură penală, Curtea Constituțională a
statuat că înici din art. 24 din Constituție și nici din alte
prevederi ale Legii fundamentale nu rezultă obligativitatea
asistenței juridice a inculpatului. Potrivit art. 24 din
Constituție, în tot cursul procesului părțile au dreptul să fie
asistate de un avocat, ales sau numit din oficiu. În
aplicarea art. 24 din Legea fundamentală, prin art. 171 din
Codul de procedură penală s-au prevăzut expres dreptul
învinuitului sau inculpatului de a fi asistat de apărător în
tot cursul urmăririi penale și al judecății, precum și obligația
organelor judiciare de a-i aduce la cunoștință acest drept.
Ca o garanție suplimentară a efectivității dreptului la
apărare în cauzele penale, legiuitorul a instituit prin
art. 171 alin. 2 din Codul de procedură penală
obligativitatea asistenței juridice în anumite cazuri, în
funcție de situația deosebită în care s-ar afla învinuitul ori
inculpatul […] sau când instanța apreciază că acesta nu
și-ar putea face singur apărarea. Este însă dreptul
legiuitorului, și nu o îndatorire impusă de Constituție, de a
institui cazurile de asistență juridică obligatorie fie în cursul
urmăririi penale, fie în faza de judecată a procesului
penal“.
De asemenea, prin Decizia nr. 365 din 5 iulie 2005,
publicată în Monitorul Oficial al României, Partea I, nr. 735
din 12 august 2005, respingând ca neîntemeiată excepția

MONITORUL OFICIAL AL ROMÂNIEI, PARTEA I, Nr. 875/26.X.2006
de neconstituționalitate a dispozițiilor art. 171 alin. 2 din
Codul de procedură penală, Curtea a reținut că îdreptul la
apărare nu poate fi confundat cu dreptul la asistență
juridică obligatorie, primul fiind garantat în toate cazurile,
iar cel de-al doilea fiind creat de legiuitor, care stabilește și
cazurile în care se consideră că este necesar. Întrucât
Legea fundamentală garantează dreptul la apărare, iar nu
și pe cel la asistență juridică obligatorie, […] stabilirea
cazurilor în care aceasta din urmă este obligatorie
constituie atributul exclusiv al legiuitorului. Astfel, nu se
poate susține că dispozițiile art. 171 alin. 2 și 3 din Codul
de procedură penală sunt neconstituționale numai pentru
că nu prevăd că asistența juridică este obligatorie în toate
cazurile, […].“
Întrucât nu au intervenit elemente noi care să justifice
schimbarea jurisprudenței Curții, cele statuate prin deciziile
menționate își păstrează valabilitatea.

5

Curtea constată, totodată, că nu poate fi reținută nici
critica în sensul că dispozițiile legale ce fac obiectul
excepției încalcă egalitatea în drepturi, întrucât acestea nu
instituie privilegii sau discriminări pe considerente arbitrare.
Curtea Constituțională a statuat, de altfel, în mod constant
în jurisprudența sa că principiul egalității nu înseamnă
uniformitate, așa încât, dacă unor situații egale trebuie să
le corespundă același tratament juridic, la situații diferite
tratamentul nu poate fi decât diferit.
În ceea ce privește dispozițiile constituționale ale
art. 142 alin. (1) referitoare la rolul Curții Constituționale de
garant al supremației Constituției și ale art. 146 lit. d)
privind competența Curții Constituționale de a soluționa
excepțiile de neconstituționalitate privind legile și
ordonanțele, invocate, de asemenea, de autorii excepției în
motivarea acesteia, se constată că nu au incidență în
cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 250 din Codul de procedură penală, cu referire la
art. 171 alin. 2 din același cod, excepție ridicată de Vasile Constantin Stegaru în Dosarul nr. 24.127/2005 al Judecătoriei
Iași și de Corneliu-Claudiu Canora în Dosarul nr. 22.784/2005 al aceleiași instanțe.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 640
din 3 octombrie 2006

referitoare la excepția de neconstituționalitate a dispozițiilor art. 193, art. 205 și art. 206
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 193, 205 și 206 din Codul penal,
excepție ridicată de Constantina Belea și Jana Păun în
Dosarul nr. 11.496/2005 al Judecătoriei Craiova.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, în ceea ce privește art. 193 din Codul penal,
și ca devenită inadmisibilă, în ceea ce privește art. 205 și

art. 206 din Codul penal, arătând că aceste din urmă texte
de lege au fost abrogate prin art. I pct. 56 din Legea
nr. 278/2006.
C U R T E A,

având în vedere actele și lucrările dosarului, reține
următoarele:
Prin Încheierea din 20 aprilie 2006, pronunțată în
Dosarul nr. 11.496/2005, Judecătoria Craiova a sesizat
Curtea Constituțională cu excepția de neconstituționalitate
a dispozițiilor art. 193, art. 205 și art. 206 din Codul penal,
excepție ridicată de Constantina Belea și Jana Păun în
dosarul menționat.
În motivarea excepției de neconstituționalitate se
susține, în esență, că prevederile art. 193 din Codul penal
sunt neconstituționale, întrucât fapta săvârșită în speță nu
prezintă pericol social, îatâta timp cât nu este vorba de o
amenințare reală, directă și iminentă, pretinsa parte
vătămată neavând gospodărie, iar proprietara gospodăriei
nefăcând plângere în acest sens“. Referitor la art. 205 și
art. 206 din Codul penal, se susține că încalcă libertatea

6

MONITORUL OFICIAL AL ROMÂNIEI, PARTEA I, Nr. 875/26.X.2006

de exprimare. Se arată, de asemenea, că faptele
incriminate de aceste din urmă texte de lege nu prezintă
gradul de pericol social al unei infracțiuni, motiv pentru
care s-a adoptat un proiect de lege care dezincriminează
atât insulta, cât și calomnia.
Judecătoria Craiova nu și-a exprimat opinia asupra
excepției de neconstituționalitate invocată în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul, referindu-se și la jurisprudența Curții
Constituționale în materie, consideră că excepția de
neconstituționalitate este neîntemeiată.
Avocatul Poporului apreciază că excepția de
neconstituționalitate a dispozițiilor art. 205 și 206 din Codul
penal a devenit inadmisibilă, ca urmare a abrogării exprese
a celor două texte de lege prin dispozițiile Legii
nr. 278/2006. Referitor la critica de neconstituționalitate a
dispozițiilor art. 193 din Codul penal, consideră că este
neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile din Codul penal cuprinse în art. 193 referitoare
la infracțiunea de amenințare, în art. 205 privind

infracțiunea de insultă și în art. 206 privind infracțiunea de
calomnie.
Dispozițiile constituționale invocate în motivarea excepției
sunt cele ale art. 30 alin. (1) referitoare la inviolabilitatea
libertății de exprimare, precum și cele ale art. 20 referitoare
la tratatele internaționale privind drepturile omului, cu
raportare la art. 10 din Convenția pentru apărarea
drepturilor omului și a libertăților fundamentale, privind
libertatea de exprimare.
Examinând excepția de neconstituționalitate astfel cum a
fost formulată, Curtea reține următoarele:
I. În ceea ce privește art. 193 din Codul penal, care
reglementează infracțiunea de amenințare, criticile formulate
nu pun în discuție probleme de constituționalitate, ci de
interpretare și de aplicare a textului de lege în raport cu
situația de fapt dedusă judecății. Astfel, autoarele excepției
susțin că prevederile legale criticate sunt neconstituționale,
întrucât fapta săvârșită nu prezintă pericol social. Or,
aprecierea faptului dacă, în speță, sunt întrunite elementele
constitutive ale infracțiunii de amenințare este de
competența instanțelor judecătorești, iar nu a Curții
Constituționale, care, în conformitate cu dispozițiile art. 2
alin. (3) din Legea nr. 47/1992, î[…] se pronunță numai
asupra constituționalității actelor cu privire la care a fost
sesizată […].“
II. Referitor la dispozițiile art. 205 și 206 din Codul
penal, privind infracțiunile de insultă, respectiv de calomnie,
se constată că, ulterior sesizării Curții Constituționale cu
excepția de neconstituționalitate invocată în cauză, aceste
prevederi legale au fost abrogate expres prin art. I pct. 56
din Legea nr. 278/2006 pentru modificarea și completarea
Codului penal, precum și pentru modificarea și completarea
altor legi, publicată în Monitorul Oficial al României,
Partea I, nr. 601 din 12 iulie 2006. Așa fiind și având în
vedere dispozițiile art. 29 alin. (1) din Legea nr. 47/1992,
potrivit cărora îCurtea Constituțională decide asupra
excepțiilor ridicate în fața instanțelor judecătorești sau de
arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare [...]“, excepția de neconstituționalitate a devenit
inadmisibilă.

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a dispozițiilor art. 193 din Codul penal, excepție
ridicată de Constantina Belea și Jana Păun în Dosarul nr. 11.496/2005 al Judecătoriei Craiova.
II. Respinge, ca devenită inadmisibilă, excepția de neconstituționalitate a dispozițiilor art. 205 și art. 206 din Codul
penal, excepție ridicată de aceleași autoare în aceleași dosare.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 875/26.X.2006

7

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind majorarea tarifelor în transportul feroviar de călători pe teritoriul României
Având în vedere lipsa veniturilor operatorilor de transport feroviar public de călători care a condus la neplata
obligațiilor către Compania Națională de Căi Ferate îC.F.R.“ — S.A., în calitate de administrator al infrastructurii feroviare,
iar, pe cale de consecință, apariția de deficite financiare ale sistemului feroviar, luând în considerare procesul de aliniere
la prețurile Uniunii Europene, multe dintre costurile operatorilor de transport feroviar de călători au crescut semnificativ în
ultimii ani cu combustibilii, energia electrică, metal, achizițiile de material rulant, impunându-se o creștere a veniturilor
proprii ale operatorilor de transport feroviar public de călători care să compenseze creșterile de prețuri și tarife practicate
de furnizorii de combustibili, energie electrică și alte produse care depășesc indicele de inflație, în funcție de care aceștia
își ajustează în prezent tarifele, iar această reglementare neputând fi amânată, măsură apreciată ca fiind un caz
excepțional, conform art. 115 alin. (4) din Constituția României, republicată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Prin excepție de la prevederile art. 6 din
Ordonanța de urgență a Guvernului nr. 149/2001 privind
instituirea Tarifului intern de călători în transportul feroviar,
aprobată cu modificări prin Legea nr. 299/2002, cu
modificările ulterioare, de la publicarea prezentei ordonanțe
de urgență și până la data de 31 decembrie 2007, tarifele
maximale care pot fi percepute de operatorii de transport
feroviar public de călători pentru deservire generală în
transportul feroviar de călători se pot majora cu un procent

de maximum 7% peste nivelul cumulat al indicilor prețurilor
de consum publicați de Institutul Național de Statistică și
neluați în calcul de la ultima majorare.
Art. 2. — Majorarea tarifelor prevăzută la art. 1 se va
face prin ordin al ministrului transporturilor, construcțiilor și
turismului, în datele de 1 noiembrie 2006, 1 martie 2007,
1 iunie 2007, 1 septembrie 2007 și 1 decembrie 2007,
ordin care se publică în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 18 octombrie 2006.
Nr. 79.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare care stabilește cerințe de sănătate animală
și de certificare veterinară pentru import de intestine de animale din țări terțe
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 86.446 din 1 septembrie 2006, întocmit de Direcția de igienă și sănătate publică
veterinară din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care
stabilește cerințe de sănătate animală și de certificare veterinară
pentru import de intestine de animale din țări terțe, prevăzută în
anexa care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale

și direcțiile sanitare veterinare și pentru siguranța
alimentelor județene și a municipiului București vor duce la
îndeplinire prevederile prezentului ordin.
Art. 3. — (1) La data intrării în vigoare a prezentului
ordin se abrogă Ordinul ministrului agriculturii, alimentației
și pădurilor nr. 325/2002 pentru aprobarea Normei sanitare

8

MONITORUL OFICIAL AL ROMÂNIEI, PARTEA I, Nr. 875/26.X.2006

veterinare privind condițiile de sănătate animală și
certificare veterinară pentru membranele naturale destinate
importului în România, publicat în Monitorul Oficial al
României, Partea I, nr. 583 din 6 august 2002, ce
transpune Decizia Comisiei 94/187/CE.
(2) De la data intrării în vigoare a prezentului ordin
referirile făcute la ordinul menționat la alin. (1) se vor
considera ca fiind referiri la prezentul ordin.
Art. 4. — Prezentul ordin transpune Decizia Comisiei
2003/779/CE ce stabilește cerințe de sănătate animală și
de certificare veterinară pentru import de intestine de
animale din țări terțe, publicată în Jurnalul Oficial al

Comunităților Europene (JOCE) nr. L 285 din 1 noiembrie
2003, p. 38, cu modificările și completările ulterioare.
Art. 5. — (1) Prezentul ordin va fi publicat în Monitorul
Oficial al României, Partea I, și va intra în vigoare la
30 de zile de la publicare.
(2) Anexele nr. 1 și 3 la norma sanitară veterinară se
vor aplica numai până la data aderării României la
Uniunea Europeană.
(3) Anexele nr. 2 și 4 la norma sanitară veterinară se
vor aplica de la data aderării României la Uniunea
Europeană, astfel: anexa nr. 2 va înlocui anexa nr. 1, iar
anexa nr. 4 va înlocui anexa nr. 3.

Președintele Autorității Naționale Sanitare Veterinare
și pentru Siguranța Alimentelor,
Marian Avram
București, 2 octombrie 2006.
Nr. 233.
ANEXĂ

NORMĂ SANITARĂ VETERINARĂ
care stabilește cerințe de sănătate animală și de certificare veterinară
pentru import de intestine de animale din țări terțe
Art. 1. — Autoritatea Națională Sanitară Veterinară și
pentru Siguranța Alimentelor trebuie să autorizeze importul
de intestine de animale din orice țară terță, ce este însoțit
de un certificat de sănătate, așa cum este prevăzut în
anexa nr. 1 sau în anexa nr. 2 la prezenta normă sanitară
veterinară, și care va consta într-o singură filă, completat
cel puțin în limba română și limba engleză.
Art. 2. — Autoritatea Națională Sanitară Veterinară și
pentru Siguranța Alimentelor trebuie să se asigure că
transporturile de intestine de la animale pentru consum
uman introduse pe teritoriul României și care sunt destinate
unei țări terțe, fie prin tranzit imediat sau după depozitare,
în conformitate cu Norma sanitară veterinară ce stabilește
principiile care reglementează organizarea controalelor
veterinare privind produsele care intră în România din țări
terțe, aprobată prin Ordinul ministrului agriculturii,
alimentației și pădurilor nr. 71/2003, publicat în Monitorul
Oficial al României, Partea I, nr. 157 și nr. 157 bis din
12 martie 2003, ce transpune Directiva Consiliului
97/78/CE, și nedestinate pentru import în România,
îndeplinesc următoarele cerințe:
a) îndeplinesc condițiile specifice de sănătate animală
stabilite de modelul de certificat de sănătate animală
întocmit în baza anexei nr. 1 sau, după caz, a anexei
nr. 2 la prezenta normă sanitară veterinară;
b) sunt însoțite de un certificat de sănătate animală
stabilit în conformitate cu modelul prezentat în anexa nr. 3
sau, după caz, în anexa nr. 4 la prezenta normă sanitară
veterinară, semnat de un medic veterinar oficial al
serviciilor competente veterinare ale țării terțe în cauză;
c) sunt certificate ca acceptabile pentru tranzit sau
depozitare, după caz, pe Documentul comun veterinar de
intrare (DCVI) de către medicul veterinar oficial al postului
de inspecție la frontiera de intrare.
Art. 3. — (1) Prin derogare de la art. 2, Autoritatea
Națională Sanitară Veterinară și pentru Siguranța
Alimentelor trebuie să autorizeze tranzitul rutier sau feroviar
prin România, între posturile de inspecție desemnate și
enumerate în anexa la Norma sanitară veterinară ce
stabilește lista posturilor de inspecție la frontieră convenite
pentru efectuarea controalelor veterinare asupra animalelor
*) Anexele nr. 1—4 sunt reproduse în facsimil.

vii și produselor de orgine animală provenind din țări terțe
și actualizează regulile detaliate privind controalele ce
urmează să fie efectuate de către experții Comisiei
Europene, aprobată prin Ordinul președintelui Autorității
Naționale Sanitare Veterinare și pentru Siguranța
Alimentelor nr. 81/2005, publicat în Monitorul Oficial al
României, Partea I, nr. 822 din 12 septembrie 2005, ce
transpune Decizia Comisiei 2001/188/CE, al transporturilor
provenite din sau destinate Rusiei direct sau prin altă țară
terță, numai dacă sunt îndeplinite următoarele condiții:
a) transportul trebuie să fie sigilat de serviciile veterinare
românești competente, cu un sigiliu care poartă numărul de
serie al postului de inspecție la frontiera de intrare în
România;
b) documentele ce însoțesc transporturile menționate în
norma sanitară veterinară aprobată prin Ordinul ministrului
agriculturii, alimentației și pădurilor nr. 71/2003 trebuie
ștampilate cu inscripția îNUMAI PENTRU TRANZIT CĂTRE
RUSIA VIA ROMÂNIA“, pe fiecare pagină, de către medicul
veterinar oficial al autorității veterinare românești
responsabile pentru punctul de inspecție la frontieră;
c) trebuie să fie conforme cu cerințele procedurale
prevăzute în norma sanitară veterinară aprobată prin
Ordinul ministrului agriculturii, alimentației și pădurilor
nr. 71/2003;
d) transportul este certificat ca acceptabil pentru tranzit
pe Documentul de intrare veterinar obișnuit, de către
medicul veterinar oficial al postului de inspecție la frontiera
de intrare.
(2) Descărcarea sau depozitarea unor astfel de
transporturi, așa cum au fost definite prin norma sanitară
veterinară aprobată prin Ordinul ministrului agriculturii,
alimentației și pădurilor nr. 71/2003, nu trebuie permisă pe
teritoriul României.
(3) Trebuie să se efectueze verificări regulate de
autoritatea veterinară competentă, pentru a se asigura că
numărul de transporturi și cantitățile de produse ce
părăsesc teritoriul României corespund numărului și
cantităților care intră în România.
Art. 4. — Anexele nr. 1—4*) fac parte integrantă din
prezenta normă sanitară veterinară.

MONITORUL OFICIAL AL ROMÂNIEI, PARTEA I, Nr. 875/26.X.2006

9
ANEXA Nr. 1
la norma sanitară veterinară

10

MONITORUL OFICIAL AL ROMÂNIEI, PARTEA I, Nr. 875/26.X.2006

MONITORUL OFICIAL AL ROMÂNIEI, PARTEA I, Nr. 875/26.X.2006

11
ANEXA Nr. 2
la norma sanitară veterinară

12

MONITORUL OFICIAL AL ROMÂNIEI, PARTEA I, Nr. 875/26.X.2006

MONITORUL OFICIAL AL ROMÂNIEI, PARTEA I, Nr. 875/26.X.2006

13
ANEXA Nr. 3
la norma sanitară veterinară

14

MONITORUL OFICIAL AL ROMÂNIEI, PARTEA I, Nr. 875/26.X.2006

MONITORUL OFICIAL AL ROMÂNIEI, PARTEA I, Nr. 875/26.X.2006

15
ANEXA Nr. 4
la norma sanitară veterinară

16

MONITORUL OFICIAL AL ROMÂNIEI, PARTEA I, Nr. 875/26.X.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 875/26.X.2006 conține 16 pagini.

Prețul: 1,15 lei

&JUYDGY|120518]
ISSN 1453—4495

