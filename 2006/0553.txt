Anul 174 (XVIII) — Nr. 553

PARTEA

I

LEGI, DECRETE, HOTĂRÂRI ȘI ALTE ACTE

Marți, 27 iunie 2006

SUMAR

Nr.

252.

865.

253.

866.

Pagina
LEGI ȘI DECRETE
— Lege privind respingerea Ordonanței de
urgență a Guvernului nr. 202/2005 pentru
aprobarea strategiei de privatizare a Companiei
Naționale îLoteria Română“ — S.A. și a
Companiei Naționale îImprimeria Națională“ —
S.A., precum și pentru modificarea actelor
normative care reglementează regimul acestora ......
— Decret pentru promulgarea Legii privind
respingerea Ordonanței de urgență a Guvernului
nr. 202/2005 pentru aprobarea strategiei de
privatizare a Companiei Naționale îLoteria
Română“ — S.A. și a Companiei Naționale
îImprimeria Națională“ — S.A., precum și pentru
modificarea actelor normative care reglementează
regimul acestora .......................................................
— Lege privind aprobarea Ordonanței de urgență
a Guvernului nr. 25/2006 pentru aprobarea
nivelului sprijinului acordat producătorilor agricoli
pentru achiziționarea de motorină în vederea
efectuării lucrărilor agricole mecanizate de
înființare și întreținere a unor culturi agricole ce se
înființează în primăvara anului 2006, precum
și pentru aprobarea suplimentării cu suma de
200 milioane lei (RON) a Programului
îDezvoltarea durabilă a sectorului vegetal, a
sectorului zootehnic și piscicol, precum și alte
programe pe care Ministerul Agriculturii, Pădurilor
și Dezvoltării Rurale trebuie să le pună în
aplicare“ .....................................................................
— Decret pentru promulgarea Legii privind
aprobarea Ordonanței de urgență a Guvernului
nr. 25/2006 pentru aprobarea nivelului sprijinului
acordat producătorilor agricoli pentru achiziționarea
de motorină în vederea efectuării lucrărilor agricole

Nr.

Pagina
mecanizate de înființare și întreținere a unor
culturi agricole ce se înființează în primăvara
anului 2006, precum și pentru aprobarea
suplimentării cu suma de 200 milioane lei (RON)
a Programului îDezvoltarea durabilă a sectorului
vegetal, a sectorului zootehnic și piscicol, precum
și alte programe pe care Ministerul Agriculturii,
Pădurilor și Dezvoltării Rurale trebuie să le pună
în aplicare“ ................................................................

3

256.

— Lege privind modificarea limitelor teritoriale ale
municipiului Galați și ale comunei Smârdan,
județul Galați .............................................................

4

869.

— Decret pentru promulgarea Legii privind
modificarea limitelor teritoriale ale municipiului
Galați și ale comunei Smârdan, județul Galați ......

4

257.

— Lege pentru înființarea comunei Bărbulești,
județul Ialomița, prin reorganizarea comunei
Armășești ..................................................................

4–5

870.

— Decret privind promulgarea Legii pentru
înființarea comunei Bărbulești, județul Ialomița, prin
reorganizarea comunei Armășești ...........................

5

863.

— Decret privind acreditarea unui ambasador ......

6

874.

— Decret privind rechemarea unui ambasador .....

6

2

2

3

HOTĂRÂRI ALE GUVERNULUI ROMÂNIEI
782.

— Hotărâre pentru aprobarea Regulamentului de
organizare și funcționare al Consiliului Național de
Soluționare a Contestațiilor ......................................

7–16

2

MONITORUL OFICIAL AL ROMÂNIEI, PARTEA I, Nr. 553/27.VI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind respingerea Ordonanței de urgență a Guvernului nr. 202/2005
pentru aprobarea strategiei de privatizare a Companiei Naționale îLoteria Română“ — S.A.
și a Companiei Naționale îImprimeria Națională“ — S.A., precum și pentru modificarea
actelor normative care reglementează regimul acestora
Parlamentul României adoptă prezenta lege.
Articol unic. — Se respinge Ordonanța de urgență a
Guvernului nr. 202 din 22 decembrie 2005 pentru
aprobarea strategiei de privatizare a Companiei Naționale
îLoteria Română“ — S.A. și a Companiei Naționale

îImprimeria Națională“ — S.A., precum și pentru
modificarea actelor normative care reglementează regimul
acestora, publicată în Monitorul Oficial al României,
Partea I, nr. 1.189 din 29 decembrie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 23 iunie 2006.
Nr. 252.

PREȘEDINTELE ROMÂNIEI

DECRET
pentru promulgarea Legii privind respingerea Ordonanței de urgență a Guvernului nr. 202/2005
pentru aprobarea strategiei de privatizare a Companiei Naționale îLoteria Română“ — S.A.
și a Companiei Naționale îImprimeria Națională“ — S.A., precum și pentru modificarea
actelor normative care reglementează regimul acestora
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind respingerea
Ordonanței de urgență a Guvernului nr. 202/2005 pentru
aprobarea strategiei de privatizare a Companiei Naționale
îLoteria Română“ — S.A. și a Companiei Naționale

îImprimeria Națională“ — S.A., precum și pentru
modificarea actelor normative care reglementează regimul
acestora și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 22 iunie 2006.
Nr. 865.

MONITORUL OFICIAL AL ROMÂNIEI, PARTEA I, Nr. 553/27.VI.2006

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 25/2006 pentru aprobarea nivelului
sprijinului acordat producătorilor agricoli pentru achiziționarea de motorină în vederea efectuării
lucrărilor agricole mecanizate de înființare și întreținere a unor culturi agricole ce se înființează
în primăvara anului 2006, precum și pentru aprobarea suplimentării cu suma de 200 milioane lei
(RON) a Programului îDezvoltarea durabilă a sectorului vegetal, a sectorului zootehnic și piscicol,
precum și alte programe pe care Ministerul Agriculturii, Pădurilor și Dezvoltării Rurale
trebuie să le pună în aplicare“
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 25 din 29 martie 2006 pentru aprobarea
nivelului sprijinului acordat producătorilor agricoli pentru
achiziționarea de motorină în vederea efectuării lucrărilor
agricole mecanizate de înființare și întreținere a unor culturi
agricole ce se înființează în primăvara anului 2006, precum
și pentru aprobarea suplimentării cu suma de 200 milioane
lei (RON) a Programului îDezvoltarea durabilă a sectorului
vegetal, a sectorului zootehnic și piscicol, precum și alte
programe pe care Ministerul Agriculturii, Pădurilor și
Dezvoltării Rurale trebuie să le pună în aplicare“, publicată

în Monitorul Oficial al României, Partea I, nr. 296 din
3 aprilie 2006, cu următoarea modificare:
— Alineatul (2) al articolului 1 va avea următorul
cuprins:
î(2) Sprijinul financiar se acordă pentru culturile de
porumb pentru boabe, floarea-soarelui, in ulei, rapiță, plante
de nutreț, precum și pentru culturile de soia, cartofi, fasole
boabe, năut și legume de câmp care nu beneficiază de
prevederile Ordonanței de urgență a Guvernului nr. 20/2006
privind sprijinul direct al statului acordat producătorilor
agricoli din sectorul vegetal în anul 2006.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 23 iunie 2006.
Nr. 253.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 25/2006
pentru aprobarea nivelului sprijinului acordat producătorilor agricoli pentru achiziționarea
de motorină în vederea efectuării lucrărilor agricole mecanizate de înființare și întreținere
a unor culturi agricole ce se înființează în primăvara anului 2006, precum și pentru aprobarea
suplimentării cu suma de 200 milioane lei (RON) a Programului îDezvoltarea durabilă
a sectorului vegetal, a sectorului zootehnic și piscicol, precum și alte programe
pe care Ministerul Agriculturii, Pădurilor și Dezvoltării Rurale trebuie să le pună în aplicare“
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 25/2006 pentru
aprobarea nivelului sprijinului acordat producătorilor agricoli
pentru achiziționarea de motorină în vederea efectuării
lucrărilor agricole mecanizate de înființare și întreținere a
unor culturi agricole ce se înființează în primăvara anului
2006, precum și pentru aprobarea suplimentării cu suma de

200 milioane lei (RON) a Programului îDezvoltarea durabilă
a sectorului vegetal, a sectorului zootehnic și piscicol,
precum și alte programe pe care Ministerul Agriculturii,
Pădurilor și Dezvoltării Rurale trebuie să le pună în
aplicare“ și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 22 iunie 2006.
Nr. 866.

4

MONITORUL OFICIAL AL ROMÂNIEI, PARTEA I, Nr. 553/27.VI.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind modificarea limitelor teritoriale ale municipiului Galați și ale comunei Smârdan,
județul Galați
Parlamentul României adoptă prezenta lege.
Art. 1. — Prin derogare de la prevederile art. 20 din
Legea administrației publice locale nr. 215/2001, cu
modificările și completările ulterioare, și ale art. 13 alin. (3)
din Legea nr. 3/2000 privind organizarea și desfășurarea
referendumului, cu modificările ulterioare, se aprobă
modificarea limitelor teritoriale ale municipiului Galați și ale
comunei Smârdan, județul Galați, prin trecerea suprafeței
de 22,45 ha teren, amplasat cadastral în tarlaua 98,
parcela 582/1, din raza teritorială a municipiului Galați în
raza teritorială a comunei Smârdan, județul Galați.

Art. 2. — Suprafața teritorială a municipiului Galați se
diminuează cu suprafața prevăzută la art. 1, iar suprafața
teritorială a comunei Smârdan, județul Galați, se extinde cu
suprafața respectivă.
Art. 3. — Predarea-preluarea terenului se face între cele
două autorități ale administrației publice locale, în termen
de 30 de zile de la intrarea în vigoare a prezentei legi, pe
bază de proces-verbal, cu asistența tehnică a Oficiului de
Cadastru și Publicitate Imobiliară al Județului Galați.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 23 iunie 2006.
Nr. 256.
PREȘEDINTELE ROMÂNIEI

DECRET
pentru promulgarea Legii privind modificarea limitelor teritoriale ale municipiului Galați
și ale comunei Smârdan, județul Galați
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind modificarea
limitelor teritoriale ale municipiului Galați și ale comunei

Smârdan, județul Galați, și se dispune publicarea acestei
legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 22 iunie 2006.
Nr. 869.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru înființarea comunei Bărbulești, județul Ialomița, prin reorganizarea comunei Armășești
Parlamentul României adoptă prezenta lege.
Art. 1. — (1) Se înființează comuna Bărbulești, județul
Ialomița, având în componență satul Bărbulești, prin
reorganizarea comunei Armășești.
(2) Reședința comunei Bărbulești se stabilește în satul
Bărbulești.

Art. 2. — (1) În urma reorganizării prevăzute la art. 1,
comuna Armășești are în componență satele Armășești,
Malu Roșu și Nenișori.
(2) Reședința comunei Armășești rămâne în satul
Armășești.

MONITORUL OFICIAL AL ROMÂNIEI, PARTEA I, Nr. 553/27.VI.2006
Art. 3. — (1) Până la constituirea, potrivit legii, a
autorităților publice locale în comuna Bărbulești, rezolvarea
problemelor curente se asigură de către doi delegați numiți
prin ordin al prefectului, cu atribuții de primar și viceprimar,
precum și de un secretar numit de prefect, în condițiile
legii, care vor reprezenta autoritățile locale.
(2) Salarizarea persoanelor prevăzute la alin. (1) se
face, potrivit reglementărilor în vigoare, din bugetul comunei
Bărbulești.
Art. 4. — (1) Consiliul Județean Ialomița și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului
Ialomița și Consiliul Local al Comunei Armășești,
repartizează veniturile și cheltuielile bugetului pe anul 2006,
respectiv patrimoniul actual al comunei Armășești, între
comunele prevăzute la art. 1 și 2.
(2) Veniturile și cheltuielile care, în condițiile legii, revin
de drept comunei Bărbulești, se administrează și se
gestionează prin autoritățile administrației publice locale ale
acestei noi comune, iar echilibrarea bugetului local se
realizează pe seama sumelor defalcate din taxa pe
valoarea adăugată pentru echilibrarea bugetelor locale, în
limita prevederilor aprobate pentru anul 2006 pe ansamblul
județului Ialomița.

5

(3) Bugetul comunei Bărbulești pe anul 2006 se
elaborează de către delegații prevăzuți la art. 3 alin. (1),
cu avizul Direcției Generale a Finanțelor Publice a
Județului Ialomița.
(4) Operațiunile de predare-preluare se fac pe bază de
protocol, încheiat între primarul comunei Armășești și
delegatul desemnat prin ordin al prefectului, cu atribuții de
primar, al comunei Bărbulești.
Art. 5. — Se autorizează Ministerul Finanțelor Publice
să introducă modificările ce decurg din aplicarea prezentei
legi în bugetul de stat pe anul 2006 și în bugetul
Ministerului Administrației și Internelor.
Art. 6. — Alegerile pentru autoritățile administrației
publice locale în comuna nou-înființată potrivit art. 1 se
organizează în termen de cel mult 6 luni de la data intrării
în vigoare a prezentei legi.
Art. 7. — Până la noile alegeri locale, autoritățile
administrației publice locale din comuna Armășești
funcționează în componența avută la data intrării în vigoare
a prezentei legi.
Art. 8. — Anexa la Legea nr. 2/1968 privind
organizarea administrativă a teritoriului României,
republicată în Buletinul Oficial, Partea I, nr. 54—55 din
27 iulie 1981, cu modificările și completările ulterioare, se
modifică în mod corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 23 iunie 2006.
Nr. 257.

PREȘEDINTELE ROMÂNIEI

DECRET
privind promulgarea Legii pentru înființarea comunei Bărbulești, județul Ialomița,
prin reorganizarea comunei Armășești
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru înființarea
comunei Bărbulești, județul Ialomița, prin reorganizarea

comunei Armășești și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU

București, 22 iunie 2006.
Nr. 870.

6

MONITORUL OFICIAL AL ROMÂNIEI, PARTEA I, Nr. 553/27.VI.2006
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Articol unic. — Domnul Valentin Florea se acreditează în calitatea de
ambasador extraordinar și plenipotențiar al României în Republica Chile.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 22 iunie 2006.
Nr. 863.

PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Art. 1. — Domnul Ioan Emil Vasiliu se recheamă din calitatea de
ambasador extraordinar și plenipotențiar al României în Emiratele Arabe
Unite.
Art. 2. — Domnul Ioan Emil Vasiliu își va încheia misiunea în termen
de cel mult 90 de zile de la publicarea prezentului decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 22 iunie 2006.
Nr. 874.

MONITORUL OFICIAL AL ROMÂNIEI, PARTEA I, Nr. 553/27.VI.2006

HOTĂRÂRI

ALE

GUVERNULUI

7

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare al Consiliului Național de
Soluționare a Contestațiilor
În temeiul art. 108 din Constituția României, republicată, și al art. 291 alin. (1) din Ordonanța de urgență a
Guvernului nr. 34/2006 privind atribuirea contractelor de achiziție publică, a contractelor de concesiune de lucrări publice
și a contractelor de concesiune de servicii,
Guvernul României adoptă prezenta hotărâre.
Articol unic. — Se aprobă Regulamentul de organizare
și funcționare al Consiliului Național de Soluționare a

Contestațiilor, prevăzut în anexa care face parte integrantă
din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Autorității Naționale pentru Reglementarea
și Monitorizarea Achizițiilor Publice,
Alexandru Cojocaru
p. Ministrul integrării europene,
Adrian Ciocănea,
secretar de stat
p. Ministrul finanțelor publice,
Doina-Elena Dascălu,
secretar de stat
București, 14 iunie 2006.
Nr. 782.
ANEXĂ

REGULAMENT
de organizare și funcționare al Consiliului Național de Soluționare a Contestațiilor
CAPITOLUL I
Dispoziții generale
Art. 1. — (1) Consiliul Național de Soluționare a Contestațiilor
funcționează ca organism administrativ-jurisdicțional pe lângă
Autoritatea Națională pentru Reglementarea și Monitorizarea
Achizițiilor Publice, având următoarele competențe:
a) să soluționeze contestațiile formulate în cadrul procedurilor
de atribuire înainte de încheierea contractelor;
b) să se pronunțe asupra legalității procedurilor și operațiunilor
desfășurate de autoritatea contractantă în atribuirea contractelor
de achiziție publică;
c) să emită opinii asupra existenței unei încălcări a legislației
în domeniu deduse judecății, dacă instanța de judecată solicită
acest lucru, în conformitate cu prevederile art. 287 alin. (4) din
Ordonanța de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de
lucrări publice și a contractelor de concesiune de servicii.
(2) Consiliul Național de Soluționare a Contestațiilor are
obligația apărării și realizării drepturilor și intereselor legitime
supuse soluționării, fără privilegii și discriminări.
Art. 2. — (1) Competențele Consiliului Național de Soluționare
a Contestațiilor se realizează cu respectarea principiilor
independenței și stabilității în funcție a membrilor săi, ale
transparenței și imparțialității în luarea deciziilor, precum și cu cele
ale legalității, celerității, contradictorialității și a dreptului la apărare,
potrivit legii.
(2) În desfășurarea activității sale, Consiliul Național de
Soluționare a Contestațiilor stabilește contacte și cooperează cu

instituțiile corespondente din statele membre ale Uniunii Europene
sau cu organisme internaționale similare.
Art. 3. — Sediul Consiliului Național de Soluționare a
Contestațiilor este în municipiul București.
CAPITOLUL II
Organizarea Consiliului Național de Soluționare a Contestațiilor
Art. 4. — Numărul maxim de posturi al Consiliului Național de
Soluționare a Contestațiilor este de 37, dintre care 21 de posturi
sunt alocate pentru membrii Consiliului, denumiți consilieri de
soluționare a contestațiilor în domeniul achizițiilor publice, și
16 posturi sunt alocate pentru personalul tehnic-administrativ.
Art. 5. — (1) Structura organizatorică a Consiliului Național de
Soluționare a Contestațiilor este prevăzută în anexa nr. 1.
(2) În cadrul structurii organizatorice, prin ordin al președintelui
Consiliului Național de Soluționare a Contestațiilor, se pot organiza
și alte servicii, birouri sau oficii.
(3) Structura personalului și numărul salariaților, pentru fiecare
serviciu, birou sau oficiu, se stabilesc în condițiile legii, prin ordin
al președintelui Consiliului Național de Soluționare a Contestațiilor.
(4) Atribuțiile individuale ale membrilor și personalului tehnicadministrativ se stabilesc prin fișa postului.
Art. 6. — (1) Conducerea Consiliului Național de Soluționare a
Contestațiilor este asigurată de un președinte ales prin vot secret
cu majoritate simplă, de către cei 21 de membri ai Consiliului
Național de Soluționare a Contestațiilor reuniți în plen.
(2) Președintele este ales pentru o perioadă de 3 ani,
mandatul său putând fi reînnoit o singură dată.
Art. 7. — (1) În termen de 5 zile de la numire, membrii
Consiliului Național de Soluționare a Contestațiilor au obligația

8

MONITORUL OFICIAL AL ROMÂNIEI, PARTEA I, Nr. 553/27.VI.2006

alegerii unui președinte dintre consilierii de soluționare a
contestațiilor în domeniul achizițiilor publice care și-au exprimat
intenția de a candida.
(2) Candidaturile se depun într-un termen de cel mult 48 de
ore de la numirea membrilor Consiliului Național de Soluționare a
Contestațiilor, la o comisie constituită în acest scop, formată din
3 persoane, alese în ordinea descrescătoare a clasamentului
notelor obținute la concursul de admitere în Consiliul Național de
Soluționare a Contestațiilor.
(3) În măsura în care dintre membrii desemnați potrivit
alin. (2) unul sau mai mulți dintre aceștia își exprimă intenția de
a candida la președinția Consiliului Național de Soluționare a
Contestațiilor, din comisie vor face parte următorii clasați.
(4) Procedura de votare se organizează în termen de 24 de
ore de la expirarea perioadei de depunere a candidaturilor.
(5) Membrii Consiliului Național de Soluționare a Contestațiilor
pot contesta procedura de alegere a președintelui într-un termen
de 24 de ore de la validarea votului. Contestațiile se soluționează
în termen de cel mult 24 de ore de la expirarea termenului
pentru depunerea contestațiilor, de către comisia pentru
organizarea procedurii de alegere a președintelui Consiliului
Național de Soluționare a Contestațiilor.
(6) Procedura de alegere a președintelui Consiliului Național
de Soluționare a Contestațiilor se consemnează într-un procesverbal semnat de membrii comisiei și care are calitatea de act
de învestitură a președintelui.
(7) În situația în care unul dintre termenele prevăzute la
alin. (1), (2), (4) și (5) se împlinește într-o zi nelucrătoare, acesta
se prelungește corespunzător.
Art. 8. — (1) Președintele Consiliului Național de Soluționare a
Contestațiilor poate fi revocat înainte de expirarea mandatului la
cererea scrisă și motivată a majorității membrilor, pentru
neîndeplinirea sau îndeplinirea defectuoasă a atribuțiilor care îi
revin potrivit legii.
(2) După luarea la cunoștință a cererii, Colegiul Consiliului
Național de Soluționare a Contestațiilor convoacă de urgență
membrii în plen și se ia act, prin proces-verbal semnat de către
aceștia, asupra măsurii revocării.
(3) Măsura de revocare poate fi contestată într-un termen de
5 zile de la luarea la cunoștință, la instanța competentă.
(4) Revocarea din funcția de președinte nu conduce la
pierderea calității de membru al Consiliului Național de
Soluționare a Contestațiilor.
(5) În caz de vacanță a funcției de președinte, într-un termen
de cel mult 7 zile se procedează la alegerea noului președinte.
Art. 9. — (1) Până la data de 31 decembrie 2006, Consiliul
Național de Soluționare a Contestațiilor funcționează fără
personalitate juridică, iar președintele acestuia îl reprezintă în
relațiile care nu implică raporturi patrimoniale cu celelalte autorități
și instituții publice naționale sau internaționale.
(2) Începând cu data de 1 ianuarie 2007, Consiliul Național
de Soluționare a Contestațiilor dobândește personalitate juridică,
iar președintele acestuia îl angajează patrimonial prin semnătura
sa în raporturile cu terții, având calitatea de ordonator terțiar de
credite.
(3) În situația în care președintele Consiliului Național de
Soluționare a Contestațiilor nu își poate îndeplini atribuțiile pe o
perioadă mai mare de 3 zile, acesta are obligația de a-și delega
prin ordin atribuțiile unuia dintre membrii Colegiului Consiliului
Național de Soluționare a Contestațiilor.
Art. 10. — (1) În scopul organizării eficiente a activității,
președintele Consiliului Național de Soluționare a Contestațiilor are
următoarele atribuții manageriale:
a) aprobă, ulterior dobândirii personalității juridice,
Regulamentul de organizare și funcționare al Consiliului Național
de Soluționare a Contestațiilor;
b) ia măsuri pentru organizarea și buna funcționare a
Consiliului Național de Soluționare a Contestațiilor;
c) înaintează primului-ministru, ulterior dobândirii personalității
juridice, propunerile de numire a membrilor Consiliului Național de

Soluționare a Contestațiilor, pentru candidații declarați admiși la
concursul pentru ocuparea posturilor vacante de consilier de
soluționare a contestațiilor;
d) asigură și verifică respectarea prevederilor legale și a
regulamentelor, atât de către membrii Consiliului Național de
Soluționare a Contestațiilor, cât și de personalul tehnicadministrativ;
e) asigură și răspunde de repartizarea aleatorie a contestațiilor
către consilierii de soluționare a contestațiilor;
f) desemnează membrii Consiliului Național de Soluționare a
Contestațiilor care urmează să îndeplinească și alte atribuții decât
cele privind activitatea de soluționare a contestațiilor, în condițiile
legii;
g) răspunde de organizarea activității de formare profesională
continuă;
h) convoacă Colegiul Consiliului Național de Soluționare a
Contestațiilor sau sesizează Comisia de disciplină ori de câte ori
este cazul;
i) numește personalul tehnic-administrativ, aprobă delegarea,
detașarea, dispune promovarea și aplică sancțiunile pentru
această categorie de personal, conform dispozițiilor legale în
vigoare;
j) ia măsuri pentru respectarea de către personalul Consiliului
Național de Soluționare a Contestațiilor a tuturor drepturilor
și obligațiilor stabilite prin reglementările legale în vigoare și a
regulamentelor interne;
k) răspunde de modul de organizare a arhivei;
l) numește consilierul de serviciu, stabilind locul, atribuțiile și
programul de desfășurare a activității acestuia;
m) prezintă și susține în fața Parlamentului raportul de
activitate anual, pe care îl transmite spre informare și Cancelariei
Primului-Ministru;
n) coordonează activitatea de redactare și editare a Buletinului
Oficial al Consiliului Național de Soluționare a Contestațiilor;
o) asigură constituirea de baze de date privind litigiile cu care
a fost sesizat spre soluționare Consiliul Național de Soluționare a
Contestațiilor;
p) colaborează cu Autoritatea Națională pentru Reglementarea
și Monitorizarea Achizițiilor Publice în scopul promovării unor
politici optime în domeniul achizițiilor publice.
(2) În exercitarea atribuțiilor sale, președintele Consiliului
Național de Soluționare a Contestațiilor emite ordine.
(3) Îndeplinirea atribuțiilor manageriale prevăzute la alin. (2) nu
conduce la restrângerea sarcinilor care decurg din calitatea de
membru al Consiliului Național de Soluționare a Contestațiilor.
Art. 11. — (1) Colegiul Consiliului Național de Soluționare a
Contestațiilor este format din 3 membri aleși prin vot cu
majoritate simplă de toți membrii Consiliului, dintre consilierii de
soluționare a contestațiilor în domeniul achizițiilor publice care
și-au exprimat intenția de a candida.
(2) Procedura de alegere a Colegiului Consiliului Național de
Soluționare a Contestațiilor se desfășoară cu respectarea
procedurii de alegere a președintelui Consiliului Național de
Soluționare a Contestațiilor, prevăzută la art. 7.
(3) Colegiul Consiliului Național de Soluționare a Contestațiilor
este ales pentru o perioadă de 2 ani, numărul de mandate
nefiind limitat.
(4) La ședințele Colegiului Consiliului Național de Soluționare
a Contestațiilor pot participa și reprezentanți ai altor instituții, care
se stabilesc prin hotărâre a Guvernului, în condițiile prevăzute la
art. 263 alin. (3) din Ordonanța de urgență a Guvernului
nr. 34/2006.
Art. 12. — (1) Membrii Colegiului Consiliului Național de
Soluționare a Contestațiilor pot fi revocați înainte de expirarea
mandatului la cererea scrisă și motivată a majorității membrilor
Consiliului Național de Soluționare a Contestațiilor, în condițiile
prevăzute la art. 8.
(2) În caz de vacanță a funcției de membru al Colegiului
Consiliului Național de Soluționare a Contestațiilor, într-un termen
de cel mult 15 zile se procedează la alegerea noului membru.

MONITORUL OFICIAL AL ROMÂNIEI, PARTEA I, Nr. 553/27.VI.2006
Art. 13. — Colegiul Consiliului Național de Soluționare a
Contestațiilor are următoarele atribuții:
a) asigură efectuarea evaluării membrilor Consiliului Național
de Soluționare a Contestațiilor, în condițiile art. 263 alin. (2) din
Ordonanța de urgență a Guvernului nr. 34/2006;
b) elaborează și propune spre aprobare președintelui, ulterior
dobândirii personalității juridice, Regulamentul de organizare și
funcționare al Consiliului Național de Soluționare a Contestațiilor;
c) elaborează și propune spre aprobare membrilor Consiliului
Național de Soluționare a Contestațiilor, reuniți în plen, Codul etic
aplicabil personalului acestuia;
d) analizează activitatea desfășurată de Consiliul Național de
Soluționare a Contestațiilor și întocmește raportul de activitate
anual, pe care îl înaintează președintelui, în vederea aprobării
acestuia de către membrii reuniți în plen;
e) propune președintelui măsuri pentru suplimentarea sau
reducerea numărului de posturi;
f) formulează puncte de vedere la proiectele de acte normative
în domeniul achizițiilor publice, la solicitarea Autorității Naționale
pentru Reglementarea și Monitorizarea Achizițiilor Publice;
g) propune președintelui componența completelor de
soluționare a contestațiilor la începutul fiecărui an calendaristic,
urmărind pe cât posibil asigurarea continuității acestora;
h) propune președintelui schimbarea membrilor completelor de
soluționare a contestațiilor, în cazurile în care, potrivit legii, se
impune acest lucru;
i) soluționează cererile membrilor Consiliului Național de
Soluționare a Contestațiilor și le supune spre aprobare
președintelui;
j) avizează proiectul de buget al Consiliului Național de
Soluționare a Contestațiilor.
Art. 14. — Personalul tehnic-administrativ al Consiliului
Național de Soluționare a Contestațiilor funcționează în cadrul
următoarelor compartimente:
a) Serviciul registratură, arhivă și bibliotecă;
b) Serviciul economic-administrativ ce include și Oficiul de
informare și relații publice.
Art. 15. — Serviciul registratură, arhivă și bibliotecă are
următoarele atribuții:
a) întocmește și completează registrul general de dosare,
opisul alfabetic, condica ședințelor de soluționare a contestațiilor
și orice alte registre speciale;
b) primește și înregistrează actele de sesizare ale Consiliului
Național de Soluționare a Contestațiilor, dosarele de la alte
instanțe, precum și restul corespondenței;
c) ține evidența actelor de sesizare, precum și a circulației
acestora în cadrul Consiliului Național de Soluționare a
Contestațiilor;
d) arhivează dosarele soluționate;
e) întocmește citațiile și toate celelalte acte de procedură
dispuse de membrii Consiliului Național de Soluționare a
Contestațiilor;
f) completează borderourile și predă corespondența privind
activitatea de soluționare a contestațiilor pentru expediere;
g) tehnoredactează deciziile completelor de soluționare a
contestațiilor sau orice alte lucrări repartizate de președintele
Consiliului Național de Soluționare a Contestațiilor;
h) comunică deciziile completelor de soluționare a contestațiilor
în termenul prevăzut de lege;
i) asigură păstrarea în bună stare a dosarelor și registrelor;
j) înaintează curților de apel dosarele în care s-a formulat
plângere;
k) ține evidența legislației, jurisprudenței și a doctrinei;
l) ține evidența și gestiunea bibliotecii;
m) informează periodic Serviciul economic-administrativ asupra
necesarului de carte sau de alte publicații;
n) informează periodic membrii Consiliului Național de
Soluționare a Contestațiilor cu privire la actele normative în
domeniu, publicate în Monitorul Oficial al României, Partea I;
o) asigură accesul părților la dosarele în curs de soluționare.

9

Art. 16. — (1) Serviciul economic-administrativ are următoarele
atribuții:
a) răspunde de aprovizionarea cu materialele necesare
desfășurării activității Consiliului Național de Soluționare a
Contestațiilor;
b) asigură, ulterior dobândirii personalității juridice, gestionarea
și administrarea resurselor materiale și bănești ale Consiliului
Național pentru Soluționarea Contestațiilor;
c) verifică modul în care se respectă regulile de acces al
publicului în incinta Consiliului Național pentru Soluționarea
Contestațiilor;
d) întocmește corespondența cu caracter administrativ a
Consiliului Național pentru Soluționarea Contestațiilor;
e) duce la îndeplinire măsurile pentru asigurarea pazei sediului
Consiliului Național pentru Soluționarea Contestațiilor, securitatea
bunurilor, paza contra incendiilor și protecția muncii;
f) ține legătura cu Autoritatea Națională pentru Reglementarea
și Monitorizarea Achizițiilor Publice, în scopul asigurării de către
aceasta a sprijinului logistic;
g) îndeplinește orice alte sarcini cu caracter administrativ
dispuse de președintele Consiliului Național de Soluționare a
Contestațiilor;
h) asigură fundamentarea și elaborarea proiectului de buget
propriu al Consiliului Național de Soluționare a Contestațiilor;
proiectul de buget pentru anul 2007 se înaintează Autorității
Naționale pentru Reglementarea și Monitorizarea Achizițiilor
Publice pentru includerea în proiectul de buget al Cancelariei
Primului-Ministru, în mod distinct;
i) întocmește, ulterior dobândirii personalității juridice,
raportările financiar-contabile și operative potrivit legii;
j) propune modul de cheltuire a fondurilor puse la dispoziție;
k) analizează petițiile înregistrate și face propuneri
președintelui Consiliului Național de Soluționare a Contestațiilor în
legătură cu modul de soluționare;
l) face mențiune în registrul de petiții, înregistrând cererile și
răspunsurile privind accesul la informațiile publice;
m) organizează activitatea de formare și perfecționare
profesională a membrilor Consiliului Național de Soluționare a
Contestațiilor și a personalului tehnic-administrativ;
n) organizează, ulterior dobândirii personalității juridice,
procedurile legale privind recrutarea, încadrarea, numirea,
promovarea, transferul, detașarea, delegarea ori încetarea din
funcție a membrilor Consiliului Național de Soluționare a
Contestațiilor și a personalului tehnic-administrativ;
o) fundamentează și întocmește deciziile de stabilire a
drepturilor salariale ale membrilor Consiliului Național de
Soluționare a Contestațiilor și ale personalului tehnic-administrativ,
pe care le supune aprobării președintelui;
p) coordonează activitatea de completare, actualizare și de
ținere a evidenței fișelor posturilor din cadrul Consiliului Național
de Soluționare a Contestațiilor;
q) coordonează activitatea de completare, actualizare și de
ținere a evidenței declarațiilor de avere și a declarațiilor de
interese pentru membrii Consiliului Național de Soluționare a
Contestațiilor, potrivit legii;
r) alcătuiește și gestionează dosarele profesionale ale
membrilor Consiliului Național de Soluționare a Contestațiilor.
(2) Oficiul de informare și relații publice din cadrul Serviciului
economic-administrativ are următoarele atribuții:
a) asigură îndeplinirea obligației de furnizare a informațiilor cu
caracter public cu privire la activitatea de soluționare a
contestațiilor, prin afișare în locuri vizibile la sediul Consiliului
Național de Soluționare a Contestațiilor ori prin publicarea pe
pagina web proprie;
b) identifică știrile difuzate în mass-media, care au un impact
asupra activității Consiliului Național de Soluționare a
Contestațiilor, verifică veridicitatea informațiilor și asigură
informarea corectă a opiniei publice;

10

MONITORUL OFICIAL AL ROMÂNIEI, PARTEA I, Nr. 553/27.VI.2006

c) redactează comunicate și participă la conferințe de presă,
furnizând informațiile de interes public, în scopul unei informări
corecte și complete;
d) sprijină membrii Consiliului Național de Soluționare a
Contestațiilor în exercitarea dreptului la replică;
e) asigură legătura Consiliului Național de Soluționare a
Contestațiilor cu mass-media în vederea garantării transparenței
activității desfășurate, în condițiile legii;
f) organizează și gestionează pagina web a Consiliului
Național de Soluționare a Contestațiilor;
g) redactează Buletinul Oficial al Consiliului Național de
Soluționare a Contestațiilor;
h) orice alte atribuții stabilite în sarcina oficiului de conducerea
Consiliului Național de Soluționare a Contestațiilor.
Art. 17. — Conducerea structurilor organizatorice din aparatul
propriu al Consiliului Național de Soluționare a Contestațiilor se
asigură de șefi de serviciu, birou sau oficiu, după caz, care
organizează, coordonează, îndrumă și răspund de activitatea
compartimentului pe care îl conduc.
CAPITOLUL III
Statutul membrilor Consiliului Național de Soluționare
a Contestațiilor
Art. 18. — (1) Membrii Consiliului Național de Soluționare a
Contestațiilor sunt numiți în funcție prin decizie a primului-ministru,
pe baza promovării concursului organizat în conformitate cu
dispozițiile Legii nr. 188/1999 privind Statutul funcționarilor publici,
republicată, cu modificările și completările ulterioare, precum și cu
cele ale Hotărârii Guvernului nr. 1.209/2003 privind organizarea și
dezvoltarea carierei funcționarilor publici, cu modificările ulterioare.
(2) Până la dobândirea personalității juridice, concursul este
organizat de Autoritatea Națională pentru Reglementarea și
Monitorizarea Achizițiilor Publice. Ulterior dobândirii personalității
juridice, concursul se organizează de Consiliul Național de
Soluționare a Contestațiilor.
Art. 19. — (1) Pot participa la concursul pentru ocuparea
funcției publice de consilier de soluționare a contestațiilor în
domeniul achizițiilor publice persoanele care îndeplinesc condițiile
generale prevăzute în Legea nr. 188/1999, republicată, cu
modificările și completările ulterioare, precum și condițiile specifice
prevăzute la art. 261 alin. (2) din Ordonanța de urgență a
Guvernului nr. 34/2006.
(2) Experiența în domeniul achizițiilor publice se poate
demonstra prin prezentarea unor documente din care să rezulte
îndeplinirea următoarelor activități:
a) organizarea în mod regulat a unor proceduri de achiziție
publică;
b) întocmirea în mod regulat a unor documentații pentru
elaborarea și prezentarea ofertelor;
c) participarea în mod regulat la evaluarea ofertelor, în calitate
de membru al comisiei de evaluare;
d) soluționarea unor contestații la procedura de atribuire a
unor contracte de achiziție publică.
(3) În aplicarea prevederilor alin. (2), documente doveditoare
sunt considerate, fără a se limita la acestea, fișa postului din
care să rezulte atribuțiile exprese în domeniul achizițiilor
publice/concurenței, ordinele de numire în comisiile de evaluare
sau de soluționare a contestațiilor, diplomele obținute în urma
absolvirii unor cursuri în domeniul achizițiilor publice/concurenței.
Art. 20. — (1) Membrii comisiei de concurs, precum și cei ai
comisiei de soluționare a contestațiilor trebuie să îndeplinească
aceleași condiții ca și cele prevăzute pentru înscrierea candidaților
la concurs.
(2) Numărul membrilor fiecărei comisii este de 5, dintre care
unul este numit președinte.
Art. 21. — (1) Concursul de admitere constă în două probe, o
probă scrisă, cu caracter teoretic și practic, și o probă orală, care
constă într-un interviu.

(2) Tematica de concurs se stabilește din legislația aplicabilă
în domeniul achizițiilor publice și în domeniile conexe.
(3) Pentru proba scrisă se elaborează minimum 5 variante de
subiecte.
(4) Partea cu caracter practic a probei scrise constă în
soluționarea unei contestații.
(5) Interviul urmărește motivația, abilitățile de comunicare,
aptitudinile și experiența profesională ale candidaților; întrebările și
răspunsurile candidaților se consemnează în fișa de interviu, care
se semnează la sfârșitul acestuia de membrii comisiei de
examinare, candidat și secretarul comisiei de concurs.
(6) Ponderea probelor de concurs este următoarea: 80%
proba scrisă, din care proba scrisă cu caracter teoretic 50%, iar
proba scrisă cu caracter practic 30%, și 20% proba orală.
Art. 22. — Pentru a fi admiși la interviu, candidații trebuie să
obțină la proba scrisă cel puțin 70 de puncte.
Art. 23. — Membrii Consiliului Național de Soluționare a
Contestațiilor au următoarele îndatoriri:
a) să soluționeze în termen contestațiile repartizate, dând
dovadă de imparțialitate și obiectivitate;
b) să asigure prin activitatea desfășurată respectarea legislației
în vigoare, precum și independența Consiliului Național de
Soluționare a Contestațiilor;
c) să aducă la cunoștință președintelui Consiliului Național de
Soluționare a Contestațiilor și instituțiilor abilitate orice ingerință în
activitatea de soluționare a contestațiilor din partea unor persoane
fizice sau juridice ori a unui grup de interese care ar putea să le
afecteze independența sau imparțialitatea ori ar putea crea
suspiciuni cu privire la acestea;
d) să participe la ședințele de soluționare a contestațiilor și să
respecte secretul deliberărilor;
e) să își perfecționeze continuu pregătirea profesională,
conform cerințelor de specializare;
f) să dea dovadă de competență profesională, calm, politețe
și imparțialitate față de persoanele cu care intră în contact în
calitate oficială;
g) să asigure securitatea și confidențialitatea dosarelor pe
perioada în care acestea le sunt încredințate spre soluționare;
h) să îndeplinească, în limitele funcției și competenței, alte
atribuții decât cele privind activitatea de soluționare a
contestațiilor, stabilite de președintele Consiliului Național de
Soluționare a Contestațiilor;
i) să respecte normele codului deontologic al funcționarilor
publici, obligațiile stabilite în sarcina funcționarilor publici prin
Legea nr. 188/1999, republicată, cu modificările și completările
ulterioare, precum și deciziile Colegiului Consiliului Național de
Soluționare a Contestațiilor și ale Comisiei de disciplină.
Art. 24. — (1) Membrii Consiliului Național de Soluționare a
Contestațiilor sunt obligați să se abțină de la orice activitate
legată de soluționarea unei contestații, în cazurile în care se
presupune existența unui conflict de interese, așa cum acesta
este definit la art. 264 alin. (3) din Ordonanța de urgență a
Guvernului nr. 34/2006.
(2) Exercitarea activităților în domeniul didactic, al cercetării
științifice și al creației literar-artistice se poate desfășura de
membrii Consiliului Național de Soluționare a Contestațiilor numai
în afara programului de lucru.
Art. 25. — Membrii Consiliului Național de Soluționare a
Contestațiilor beneficiază anual de un concediu de odihnă,
precum și de alte concedii, în condițiile Legii nr. 188/1999,
republicată, cu modificările și completările ulterioare.
Art. 26. — (1) Membrii Consiliului Național de Soluționare a
Contestațiilor au obligația soluționării contestațiilor cu celeritate,
înaintea oricăror alte obligații.
(2) Completul de soluționare a contestației este independent,
deciziile pronunțate fiind bazate pe stricta aplicare și respectare a
legii.
(3) Completul de soluționare a contestației poate fi considerat
răspunzător pentru decizia pronunțată, în următoarele cazuri:

MONITORUL OFICIAL AL ROMÂNIEI, PARTEA I, Nr. 553/27.VI.2006
a) nu ia în considerare documentele relevante aflate la
dosarul cauzei;
b) se demonstrează reaua-credință, respectiv soluționarea
contestației cu părtinire;
c) interpretează în sens contrar dispozițiilor legale documentele
relevante aflate la dosarul cauzei.
(4) Constatarea existenței unuia dintre cazurile prevăzute la
alin. (3) se face de Comisia de disciplină și de alte organe
abilitate potrivit legii, după caz.
Art. 27. — (1) Membrii Consiliului Național de Soluționare a
Contestațiilor au obligația formării profesionale continue.
(2) Formarea profesională continuă trebuie să țină seama de
dinamica procesului legislativ și constă, în principal, în
cunoașterea și aprofundarea legislației achizițiilor publice și a
domeniilor conexe, a jurisprudenței instanțelor judecătorești și a
jurisprudenței Curții de Justiție a Comunităților Europene în
domeniu.
(3) Responsabilitatea pentru organizarea activității de formare
profesională continuă revine președintelui Consiliului Național de
Soluționare a Contestațiilor, în calitatea sa de conducător al
instituției, precum și fiecărui membru, prin pregătire individuală.
Art. 28. — (1) Membrii Consiliului Național de Soluționare a
Contestațiilor și personalul tehnic-administrativ au obligația de a
participa anual la programe de formare profesională continuă
organizate de instituții de formare profesională specializate din
țară sau din străinătate, cel puțin 15 zile pe an.
(2) Complementar activităților de formare profesională, în
cadrul Consiliului Național de Soluționare a Contestațiilor se
organizează lunar activități constând în dezbateri și consultări
privind soluțiile pronunțate, în scopul aplicării unitare a legislației.
Art. 29. — (1) Pentru verificarea îndeplinirii criteriilor de
competență profesională și de performanță, membrii Consiliului
Național de Soluționare a Contestațiilor sunt supuși anual unei
evaluări privind eficiența și calitatea activității, integritatea,
absolvirea unor cursuri de specializare și de formare continuă și,
după caz, privind modul de îndeplinire a atribuțiilor manageriale.
(2) Evaluarea prevăzută la alin. (1) se realizează în
conformitate cu Regulamentul pentru verificarea îndeplinirii
criteriilor de competență profesională și de performanță ale
membrilor Consiliului Național de Soluționare a Contestațiilor,
prevăzut în anexa nr. 2.
Art. 30. — (1) Abaterile disciplinare și sancțiunile aplicabile
membrilor Consiliului Național de Soluționare a Contestațiilor sunt
cele prevăzute în Legea nr. 188/1999, republicată, cu modificările
și completările ulterioare.
(2) Constatarea abaterilor disciplinare ale membrilor Consiliului
Național de Soluționare a Contestațiilor se realizează în
conformitate cu prevederile Hotărârii Guvernului nr. 1.210/2003
privind organizarea și funcționarea comisiilor de disciplină și a
comisiilor paritare din cadrul autorităților și instituțiilor publice.
(3) Membrii Comisiei de disciplină nu pot avea calitatea de
membru al Colegiului Consiliului Național de Soluționare a
Contestațiilor.
Art. 31. — (1) Membrii Consiliului Național de Soluționare a
Contestațiilor pot fi suspendați din funcție în condițiile dispozițiilor
Legii nr. 188/1999, republicată, cu modificările și completările
ulterioare.
(2) Încetarea raporturilor de serviciu ale membrilor Consiliului
Național de Soluționare a Contestațiilor poate avea loc în
condițiile dispozițiilor Legii nr. 188/1999, republicată, cu
modificările și completările ulterioare.
CAPITOLUL IV
Statutul personalului tehnic-administrativ
al Consiliului Național de Soluționare a Contestațiilor
Art. 32. — (1) Personalul tehnic-administrativ al Consiliului
Național de Soluționare a Contestațiilor este constituit din
personal angajat pe bază de contract individual de muncă, în
conformitate cu prevederile legislației în vigoare.

11

(2) Angajarea, modificarea sau încetarea raporturilor de muncă
ale personalului tehnic-administrativ se aprobă prin ordin al
președintelui Consiliului Național de Soluționare a Contestațiilor, în
condițiile legii.
(3) Drepturile și obligațiile specifice ale personalului tehnicadministrativ se stabilesc prin contractul individual de muncă, în
condițiile legii.
Art. 33. — Poate ocupa un post de personal contractual în
aparatul propriu al Consiliului Național de Soluționare a
Contestațiilor persoana care îndeplinește următoarele condiții:
a) are capacitate deplină de exercițiu și vârsta de cel puțin
18 ani;
b) are studii ce corespund funcției;
c) îndeplinește condițiile de vechime stabilite pentru ocuparea
funcției respective;
d) are o stare de sănătate corespunzătoare funcției respective,
atestată pe bază de certificat medical;
e) nu are antecedente penale;
f) a promovat concursul de angajare.
Art. 34. — Personalul contractual din aparatul propriu al
Consiliului Național de Soluționare a Contestațiilor este supus
anual unei verificări privind îndeplinirea criteriilor de competență
profesională și de performanță stabilite prin fișa postului, în
condițiile legii.
Art. 35. — (1) Personalul tehnic-administrativ răspunde
disciplinar pentru abaterile de la îndatoririle de serviciu.
(2) Constituie abateri disciplinare următoarele:
a) nerespectarea secretului profesional sau a confidențialității
lucrărilor care au acest caracter;
b) manifestările care aduc atingere probității și demnității
profesionale;
c) întârzierea sistematică în efectuarea lucrărilor;
d) absențele nemotivate de la serviciu;
e) nerespectarea în mod repetat a programului de lucru;
f) refuzul de a îndeplini atribuțiile de serviciu;
g) desfășurarea în timpul programului de lucru a altor activități
decât cele profesionale.
Art. 36. — Până la dobândirea personalității juridice, concursul
pentru angajarea personalului tehnic-administrativ este organizat
de Autoritatea Națională pentru Reglementarea și Monitorizarea
Achizițiilor Publice, conform Regulamentului de organizare a
concursului pentru numirea personalului tehnic-administrativ al
Consiliului Național de Soluționare a Contestațiilor, prevăzut în
anexa nr. 3. Ulterior dobândirii personalității juridice, concursul se
organizează de Consiliul Național de Soluționare a Contestațiilor.
CAPITOLUL V
Modul de întocmire a evidenței activității desfășurate
de Consiliul Național de Soluționare a Contestațiilor
Art. 37. — În concordanță cu obiectul său de activitate,
Consiliul Național de Soluționare a Contestațiilor întocmește și
păstrează următoarele registre:
a) Registrul general de contestații: în acest registru se trec în
ordinea intrării toate contestațiile primite, cu rubricile stabilite în
acest scop. Toate cererile depuse ulterior sau corespondența în
legătură cu dosarul vor fi înregistrate sub același număr;
b) Registrul informativ: în acest registru se menționează,
pentru fiecare dosar înregistrat în ordine numerică, data ieșirii
dosarului din arhivă și persoana căreia i s-a predat, data reintrării
în arhivă, numărul, data deciziei și soluția pe scurt, data trimiterii
dosarului către instanța competentă și data revenirii dosarului,
conexarea sau atașarea acestuia;
c) Registrul de termene al arhivei: în acest registru se trec
toate dosarele soluționate pe termene de soluționare,
consemnându-se numărul și data înregistrării lor;

12

MONITORUL OFICIAL AL ROMÂNIEI, PARTEA I, Nr. 553/27.VI.2006

d) Opisul alfabetic: în acest registru se trec numele și
prenumele sau, după caz, denumirea părților din dosar, inclusiv a
celor introduse ulterior în procedura de soluționare, precum și
numărul dosarului;
e) Registrul de evidență a redactării deciziilor: în acest registru
se trec în ordine numerică toate deciziile pronunțate și se
notează numărul dosarului și numele membrului Consiliului
Național de Soluționare a Contestațiilor care a redactat decizia;
f) Registrul de evidență a căilor de atac: în acest registru se
trec, în ordinea datei introducerii plângerii, denumirea părții care a
introdus plângerea, numărul dosarului, data declarării căii de atac
și data înaintării dosarului către Curtea de Apel;
g) Registrul privind evidența practicii instanțelor de judecată:
în acest registru se trec toate dosarele sosite de la Curtea de
Apel și soluțiile pronunțate în căile de atac;
h) Registrul de intrare-ieșire a corespondenței administrative.
Art. 38. — Înregistrările în registrele existente la nivelul
Consiliului Național de Soluționare a Contestațiilor se țin de
regulă în sistem informatizat.
Art. 39. — Evidența în sistem informatizat se păstrează și pe
suport hârtie, prin listarea periodică a înregistrărilor și legarea lor
în mape distincte.
CAPITOLUL VI
Relația cu Autoritatea Națională pentru Reglementarea
și Monitorizarea Achizițiilor Publice
Art. 40. — (1) Autoritatea Națională pentru Reglementarea și
Monitorizarea Achizițiilor Publice asigură suportul logistic pentru
desfășurarea în bune condiții a activității Consiliului Național de
Soluționare a Contestațiilor.
(2) Relațiile funcționale dintre Autoritatea Națională pentru
Reglementarea și Monitorizarea Achizițiilor Publice și Consiliul
Național de Soluționare a Contestațiilor vor face obiectul unui
protocol semnat între președinții celor două instituții.
Art. 41. — Până la intrarea în vigoare a unor dispoziții
contrare:
a) cheltuielile curente și de capital ale Consiliului Național de
Soluționare a Contestațiilor se asigură prin bugetul Autorității

Naționale pentru Reglementarea și Monitorizarea Achizițiilor
Publice;
b) înregistrările contabile și evidența resurselor umane pentru
personalul Consiliului Național de Soluționare a Contestațiilor vor
fi efectuate prin grija Direcției economic-administrativ din cadrul
Autorității Naționale pentru Reglementarea și Monitorizarea
Achizițiilor Publice.
Art. 42. — (1) La solicitarea scrisă a președintelui Consiliului
Național de Soluționare a Contestațiilor, Autoritatea Națională
pentru Reglementarea și Monitorizarea Achizițiilor Publice are
obligația de a asigura, în limita fondurilor disponibile, resursele
necesare pentru desfășurarea în bune condiții a activității
Consiliului Național de Soluționare a Contestațiilor.
(2) Responsabilitatea privind gestiunea resurselor prevăzute la
alin. (1) revine președintelui Consiliului Național de Soluționare a
Contestațiilor.
CAPITOLUL VII
Dispoziții finale
Art. 43. — Consiliul Național de Soluționare a Contestațiilor
utilizează un parc propriu de mijloace de transport dotat cu două
autoturisme, prin suplimentarea numărului de autoturisme aflat la
dispoziția Autorității Naționale pentru Reglementarea și
Monitorizarea Achizițiilor Publice.
Art. 44. — (1) Autoritatea Națională pentru Reglementarea și
Monitorizarea Achizițiilor Publice va începe demersurile pentru
operaționalizarea Consiliului Național de Soluționare a
Contestațiilor în termen de 3 zile de la intrarea în vigoare a
prezentei hotărâri.
(2) Primul concurs de admitere în Consiliul Național de
Soluționare a Contestațiilor va fi organizat potrivit dispozițiilor
Ordonanței de urgență a Guvernului nr. 1/2006 privind unele
măsuri pentru întărirea capacității administrative a României
pentru integrarea în Uniunea Europeană.
Art. 45. — Anexele nr. 1—3 fac parte integrantă din prezentul
regulament.

ANEXA Nr. 1
la regulament
STRUCTURA ORGANIZATORICĂ

a Consiliului Național de Soluționare a Contestațiilor

Colegiul Consiliului Național
de Soluționare a Contestațiilor

Președinte

Completele de soluționare
a contestațiilor

Serviciul registratură,
arhivă și bibliotecă

Serviciul
economic-administrativ

Oficiul de informare
și relații publice

MONITORUL OFICIAL AL ROMÂNIEI, PARTEA I, Nr. 553/27.VI.2006

13
ANEXA Nr. 2
la regulament

REGULAMENT
pentru verificarea îndeplinirii criteriilor de competență profesională și de performanță
ale membrilor Consiliului Național de Soluționare a Contestațiilor
Art. 1. — (1) Pentru verificarea îndeplinirii criteriilor de
competență profesională și de performanță, membrii Consiliului
Național de Soluționare a Contestațiilor sunt supuși anual unei
evaluări privind eficiența, calitatea activității, integritatea și obligația
de formare profesională continuă și, după caz, unei evaluări
privind modul de îndeplinire a atribuțiilor manageriale.
(2) Criteriile de evaluare aplicabile sunt cele prevăzute în fișa
postului, în condițiile prezentului regulament.
Art. 2. — (1) Evaluarea membrilor Consiliului Național de
Soluționare a Contestațiilor se face în luna ianuarie a fiecărui an
și are în vedere perioada cuprinsă între datele de 1 ianuarie și
31 decembrie ale anului anterior.
(2) În mod excepțional, evaluarea membrilor Consiliului
Național de Soluționare a Contestațiilor se poate realiza și în
cursul anului, în situația în care raporturile de serviciu ale celui
evaluat încetează, se suspendă sau se modifică, în condițiile legii;
în acest caz, persoana în cauză va fi evaluată pentru toată
perioada, până la încetarea, suspendarea sau modificarea
raporturilor de serviciu.
Art. 3. — (1) În condițiile în care în cursul unui an
președintele Consiliului Național de Soluționare a Contestațiilor
sau membrii Colegiului Consiliului Național de Soluționare a
Contestațiilor renunță ori sunt revocați din funcția deținută, se
efectuează, în mod excepțional, o evaluare a acestora, ținându-se
cont de specificul activității desfășurate până la acel moment.
(2) Evaluarea menționată la alin. (1) se efectuează în termen
de 15 zile de la data revocării din funcția deținută sau de la data
la care a fost depusă cererea de transfer ori de demisie.
Art. 4. — Evaluarea membrilor Consiliului Național de
Soluționare a Contestațiilor se efectuează după cum urmează:
a) se alcătuiesc 3 grupuri, formate din câte 7 membri ai
Consiliului Național de Soluționare a Contestațiilor. În fiecare
dintre cele 3 grupuri se regăsește câte un membru al Colegiului
Consiliului Național de Soluționare a Contestațiilor, care deține și
calitatea de coordonator al grupului respectiv;
b) fiecare dintre grupurile constituite efectuează evaluarea unui
grup, astfel încât niciunul dintre grupuri să nu se evalueze
reciproc;
c) fiecare dintre membrii unui grup efectuează evaluarea
individuală a membrilor celuilalt grup, potrivit criteriilor de evaluare
prevăzute în Fișa pentru stabilirea criteriilor de performanță
profesională care sunt avute în vedere pentru evaluarea anuală a
activității membrilor Consiliului Național de Soluționare a
Contestațiilor, anexă la prezentul regulament;
d) evaluarea fiecărui membru este rezultatul mediei aritmetice
a evaluărilor individuale realizate de membrii grupului evaluator;
e) în cazul președintelui Consiliului Național de Soluționare a
Contestațiilor și al membrilor Colegiului Consiliului Național de
Soluționare a Contestațiilor se ține cont în evaluarea efectuată și
de criteriile specifice prevăzute în fișa pentru stabilirea criteriilor
de performanță profesională, menționată la lit. c).
Art. 5. — Evaluatorii au în vedere în cursul procedurii de
evaluare verificarea criteriilor prevăzute în fișa pentru stabilirea
criteriilor de performanță profesională și pot utiliza orice lucrare
îndeplinită în perioada avută în vedere, precum și dosarul
profesional al persoanei evaluate.
Art. 6. — Procedura de evaluare cuprinde completarea
raportului de evaluare de către evaluatori și contrasemnarea
raportului de evaluare final de către persoana evaluată.
Art. 7. — În vederea completării raportului de evaluare,
evaluatorii:
a) notează criteriile de performanță profesională în funcție de
importanța acestora;

b) stabilesc calificativul final de evaluare a performanțelor
profesionale individuale;
c) consemnează rezultatul final al evaluării în fișa de evaluare
și rezultatele persoanei evaluate, dificultățile obiective întâmpinate
de aceasta în perioada evaluată și orice alte observații pe care le
consideră relevante.
Art. 8. — (1) Pentru membrii Consiliului Național de
Soluționare a Contestațiilor, criteriile menționate în fișa pentru
stabilirea criteriilor de performanță profesională au următoarea
pondere:
a) pentru criteriile menționate la pct. 1 din fișă, ponderea
acestora este de 25% din nota finală; în măsura în care, din
motive independente de voința persoanei evaluate, programele de
instruire sau de perfecționare nu au putut fi urmate în perioada
evaluată, se vor lua în considerare doar criteriile menționate la
pct. 2 din fișă;
b) pentru criteriile menționate la pct. 2 din fișă, ponderea
acestora este de 75% din nota finală, după cum urmează:
obiectivele menționate la lit. A din fișă au o pondere de 60% din
ponderea acordată criteriilor de la pct. 2, iar criteriile menționate
la lit. B din fișă au o pondere de 40 % din ponderea acordată
criteriilor de la pct. 2, astfel: criteriile menționate la lit. a) 20%,
criteriile menționate la lit. b) 15% și criteriile menționate la lit. c) 5%.
(2) Pentru președintele Consiliului Național de Soluționare a
Contestațiilor sau pentru membrii Colegiului Consiliului Național de
Soluționare a Contestațiilor, criteriile menționate în fișă au
următoarea pondere:
a) pentru criteriile menționate la pct. 1 din fișă, ponderea
acestora este de 10 % din nota finală; în măsura în care, din
motive independente de voința persoanei evaluate, programele de
instruire sau de perfecționare nu au putut fi urmate în perioada
evaluată, ponderea menționată pentru acest punct se va lua în
considerare la ponderea acordată pentru criteriile menționate la
pct. 3 din fișă;
b) pentru criteriile menționate la pct. 2 din fișă, ponderea
acestora este de 60% din nota finală, după cum urmează:
obiectivele menționate la lit. A au o pondere de 60% din
ponderea acordată criteriilor de la pct. 2, iar criteriile menționate
la lit. B au o pondere de 40 % din ponderea acordată criteriilor
de la pct. 2, astfel: criteriile menționate la lit. a) 20%, criteriile
menționate la lit. b) 15% și criteriile menționate la lit. c) 5%;
c) pentru criteriile menționate la pct. 3 din fișă, ponderea
acestora este de 30% din nota finală.
Art. 9. — Raportul de evaluare a activității profesionale se
întocmește separat, pentru fiecare dintre persoanele evaluate și
de către fiecare dintre membrii grupului de evaluare.
Art. 10. — Prin raportul de evaluare a activității profesionale a
persoanei evaluate, întocmit de evaluatori, se poate acorda unul
dintre calificativele prevăzute în Legea nr. 188/1999, republicată,
cu modificările și completările ulterioare.
Art. 11. — (1) Notarea criteriilor de performanță se face
parcurgându-se următoarele etape:
a) fiecare criteriu de performanță se notează de la 1 la 5,
nota exprimând aprecierea îndeplinirii criteriului de performanță în
realizarea activității;
b) pentru fiecare criteriu de performanță se stabilește ponderea
individuală, astfel încât suma totală a ponderilor să fie 100%;
c) nota acordată pentru îndeplinirea criteriilor de performanță
se obține prin însumarea notelor acordate pentru îndeplinirea
fiecărui criteriu, ținându-se cont de ponderea acordată fiecărui
criteriu.
(2) Semnificațiile notelor prevăzute la alin. (1) sunt
următoarele: nota 1 — nivel minim și nota 5 — nivel maxim.

14

MONITORUL OFICIAL AL ROMÂNIEI, PARTEA I, Nr. 553/27.VI.2006

Art. 12. — Raportul final de evaluare se înaintează pentru
semnare și luare la cunoștință persoanei evaluate. Acest raport
se semnează și de membrul Colegiului Consiliului Național de
Soluționare a Contestațiilor coordonator al grupului.
Art. 13. — Persoana evaluată care este nemulțumită de
calificativul obținut poate face contestație în termen de 30 de zile
de la comunicarea rezultatului final al evaluării la instanța
competentă.
Art. 14. — (1) Consilierul de soluționare a contestațiilor care
la evaluare a primit calificativul îNesatisfăcător“ este eliberat din
funcție prin decizie a primului-ministru, raportul de serviciu al
acestuia încetând în condițiile legii.

(2) Consilierul de soluționare a contestațiilor în domeniul
achizițiilor publice care la evaluare a primit calificativul
îSatisfăcător“ este obligat să urmeze cursurile de formare
specializată indicate de președintele Consiliului Național de
Soluționare a Contestațiilor.
Art. 15. — (1) Evoluția persoanei evaluate se consemnează
în fișa din dosarul profesional care se întocmește și se păstrează
la Serviciul economic-administrativ.
(2) Datele conținute în dosarul profesional sunt confidențiale,
în condițiile prevăzute de lege.
(3) Fiecare persoană are acces la propriul dosar profesional
și poate obține copii de pe actele existente la dosar.
Anexă
la regulamentul de verificare

FIȘA

pentru stabilirea criteriilor de performanță profesională care sunt avute în vedere pentru evaluarea anuală a activității
membrilor Consiliului Național de Soluționare a Contestațiilor
Numele: ..............................................................................................................................................................................
Prenumele: .........................................................................................................................................................................
Funcția ocupată: ................................................................................................................................................................
Perioada evaluată: ............................................................................................................................................................
1. Programele de instruire sau de perfecționare urmate în perioada evaluată:
(Pondere 25% din total, respectiv pondere 10% din total în cazul președintelui/colegiului de conducere)
A. Programe de formare continuă organizate la nivelul Consiliului Național de Soluționare a Contestațiilor:
Tematica: ...........................................................................................................................................................................
Rezultatul obținut: .............................................................................................................................................................
B. Programe de perfecționare sau de instruire organizate prin intermediul formelor centralizate de pregătire
(Institutul Național de Administrație ori alte forme de instruire sau de perfecționare centralizată):
Instituția formatoare: .........................................................................................................................................................
Perioada desfășurării: .......................................................................................................................................................
Tematica: ...........................................................................................................................................................................
Rezultatul obținut: .............................................................................................................................................................
C. Alte forme de perfecționare sau de instruire urmate în perioada evaluată (instituții de învățământ ori de
formare din țară sau din străinătate):
Tematica: ...........................................................................................................................................................................
Diploma obținută: ..............................................................................................................................................................
Nota acordată pentru îndeplinirea criteriilor de la pct. 1:
2. Activitatea profesională a membrilor Consiliului Național de soluționare a contestațiilor
(Pondere 75% din total, respectiv pondere 60% din total în cazul președintelui/colegiului de conducere)
A. Obiective
(Pondere 60% din total pondere pct. 2)
Nr.
crt.

1.
2.
3.
4.
5.

Indicatori

Exemple:
Nr. decizii casate
Nr. decizii casate imputabile
Nr. avize de legalitate emise
Plângeri, reclamații, cereri soluționate
Alte activități

Pondere obiectiv
(%)

Număr

Nota acordată

20%
40%
10%
20%
10%

Nota acordată pentru îndeplinirea obiectivelor: ..............................................................................................................
Comentarii: .........................................................................................................................................................................
B. Criteriile referitoare la performanța profesională
(Pondere 40% din total pondere pct. 2)
a) Competența profesională
(Pondere 20% din total pondere pct. 2 lit. B)
Nr.
crt.

1.
2.
3.
4.

Criteriu

Cunoașterea legislației specifice domeniului de activitate
Capacitatea de interpretare și aplicare a legii
Capacitatea de rezolvare a lucrărilor cu un grad de complexitate ridicat
Capacitatea de organizare a timpului propriu de lucru pentru rezolvarea lucrărilor la termenele planificate

Nota
acordată

MONITORUL OFICIAL AL ROMÂNIEI, PARTEA I, Nr. 553/27.VI.2006
Nr.
crt.

5.
6.
7.
8.

Nr.
crt.

1.
2.
3.
4.
5.
6.
7.
8.

Nr.
crt.

Criteriu

15
Nota
acordată

Capacitate de sinteză și analiză în redactarea lucrărilor specifice domeniului de activitate
Capacitate de rezolvare a problemelor
Capacitate de implementare a soluțiilor
Flexibilitate în îndeplinirea sarcinilor suplimentare: adaptarea programului de lucru în funcție de necesități
Nota acordată pentru îndeplinirea criteriilor de competență profesională: ...................................................................
Comentarii: .........................................................................................................................................................................
b) Calități ale persoanei evaluate
(Pondere 15% din total pondere pct. 2 lit. B)
Criteriu

Nota
acordată

Capacitatea de a lucra în echipă
Capacitatea de a lucra independent
Inițiativa în muncă
Asumarea responsabilităților
Conduita în timpul orelor de serviciu (în relațiile cu colegii și în relațiile cu justițiabilii)
Respectarea normelor de deontologie
Capacitatea de adaptare la noi reguli sau la noi sarcini în timpul serviciului
Rezistența la stres
Nota acordată pentru îndeplinirea criteriului: ......................
Comentarii: .......................
c) Alte cunoștințe de specialitate
(Pondere 5% din total pondere pct. 2 lit. B)
Criteriu

Nota
acordată

1.
2.

Abilități în utilizarea calculatorului și a echipamentelor informatice
Abilități de comunicare în limbi de circulație internațională, în măsura în care acestea sunt cerute
în îndeplinirea atribuțiilor de serviciu
Nota acordată pentru îndeplinirea criteriului: ..................................................................................................................
Comentarii: .........................................................................................................................................................................
Nota acordată pentru îndeplinirea criteriilor de la pct. 2: .............................................................................................
Comentarii: .........................................................................................................................................................................
3. Criterii avute în vedere pentru evaluarea performanțelor președintelui/colegiului de conducere al Consiliului
Național de Soluționare a Contestațiilor
(Pondere 30% din total)
Nr.
crt.

Criteriu

1. Capacitatea de organizare a activităților specifice prin repartizarea echilibrată a sarcinilor,
în funcție de obiectivele individuale ale fiecărui angajat
2. Capacitatea de decizie în organizarea activităților specifice
3. Capacitatea de monitorizare a activității desfășurate
4. Capacitatea de coordonare și gestionare a resurselor umane existente, în sensul motivării acestora,
a dezvoltării abilităților profesionale și personale, a identificării nevoii de perfecționare individuală
5. Gradul de comunicare cu persoanele aflate în subordonare
6. Atitudinea în relațiile cu:
— subordonații;
— petiționarii;
— alte instituții
7. Obiectivitatea în aprecierea referitoare la munca subalternilor și în evaluarea anuală a acestora
8. Gradul de complexitate al activității desfășurate
9. Capacitatea de gestionare a resurselor materiale și financiare disponibile, în scopul bunei desfășurări
a activității
10. Capacitatea de delegare obiectivă a atribuțiilor în funcție de obiectivele individuale
11. Capacitatea de a gestiona situațiile de criză
12. Abilități de mediere și negociere
13. Capacitatea de planificare și de a acționa strategic
14. Capacitatea de îndrumare
15. Capacitate și spirit de inițiativă

Nota
acordată

16

MONITORUL OFICIAL AL ROMÂNIEI, PARTEA I, Nr. 553/27.VI.2006
Nota acordată pentru îndeplinirea criteriilor de la pct. 3: .............................................................................................
Comentarii: .........................................................................................................................................................................
Rezultate deosebite: .........................................................................................................................................................
Dificultăți obiective întâmpinate în perioada evaluată: .........................
Alte observații: ...................................................................................................................................................................
Comentariile persoanei evaluate: .....................................................................................................................................
Nota finală a evaluării: .....................................................................................................................................................
Nota finală a evaluării după contestație: ........................................................................................................................
Calificativul final al evaluării: ............................................................................................................................................
Calificativul final al evaluării după contestație: ...............................................................................................................
Semnătura evaluatorului: ..................................................................................................................................................
Data: ..................................................................................................................................................................................
Semnătura persoanei evaluate: .......................................................................................................................................
Data: ..................................................................................................................................................................................
ANEXA Nr. 3
la regulament

REGULAMENT

de organizare a concursului pentru numirea personalului tehnic-administrativ al Consiliului Național
de Soluționare a Contestațiilor
Art. 1. — (1) Angajarea personalului tehnic-administrativ la
Consiliul Național de Soluționare a Contestațiilor se face pe bază
de concurs și competență profesională.
(2) Poate ocupa un post cu contract individual de muncă în
aparatul tehnic-administrativ al Consiliului Național de Soluționare
a Contestațiilor orice persoană care îndeplinește condițiile
prevăzute la art. 33 din Regulamentul de organizare și funcționare
al Consiliului Național de Soluționare a Contestațiilor.
Art. 2. — (1) Data, locul, modul de desfășurare a concursului,
tematica și bibliografia, numărul de posturi scoase la concurs și
termenul limită pentru depunerea dosarelor se publică în cel puțin
un cotidian de circulație națională, la sediul instituției organizatoare
și pe pagina web a instituției organizatoare a concursului.
(2) Publicarea anunțului prevăzut la alin. (1) se efectuează cu
cel puțin 15 zile înainte de data desfășurării concursului.
Art. 3. — (1) Dosarele de concurs se depun la secretariatul
instituției organizatoare cu minimum 5 zile înainte de data
desfășurării concursului.
(2) Pentru înscrierea la concurs, candidații vor prezenta:
a) cerere-tip;
b) copie de pe buletinul/cartea de identitate;
c) copie legalizată de pe actul doveditor al studiilor urmate;
d) certificatul de cazier judiciar;
e) curriculum vitae;
f) copie de pe carnetul de muncă.
Art. 4. — (1) Comisia de concurs și comisia de soluționare a
contestațiilor sunt numite prin ordin al președintelui instituției
organizatoare, fiind alcătuite din câte 3 membri.
(2) Comisia de concurs se numește înainte de publicarea
anunțului de desfășurare a concursului și are următoarele atribuții:
a) elaborează tematica de concurs;
b) verifică dosarele candidaților înscriși la concurs;
c) elaborează subiectele de concurs și baremele de corectare;
d) corectează lucrările pe baza baremelor stabilite;
e) stabilește candidații admiși și candidații respinși.
Art. 5. — (1) Membrii comisiei de concurs elaborează
minimum 3 variante de subiecte pentru proba scrisă.

(2) Timpul destinat elaborării probei scrise este de două ore
din momentul comunicării subiectelor.
Art. 6. — (1) Concursul constă într-o probă scrisă/practică și
un interviu, care sunt notate cu note între 1 și 10 de fiecare
membru al comisiei de examinare. Ponderea celor două probe în
nota finală este egală.
(2) Pentru a fi declarați admiși, candidații trebuie să obțină la
fiecare probă cel puțin nota 7.
(3) La note egale, comisia de examinare va stabili candidatul
admis în raport cu datele personale cuprinse în recomandări,
nivelul studiilor sau experiența profesională.
(4) Rezultatul concursului se consemnează într-un procesverbal semnat de toți membrii comisiei de examinare și se
afișează la sediul instituției organizatoare a concursului.
Art. 7. — (1) În termen de 3 zile de la afișarea rezultatelor
candidații nemulțumiți pot depune contestație.
(2) Contestațiile se analizează de comisia de soluționare a
contestațiilor, răspunsul urmând a fi comunicat petentului într-un
termen de maximum 5 zile.
(3) Hotărârea comisiei de soluționare a contestațiilor poate fi
contestată la instanța de contencios administrativ competentă.
(4) După confirmarea rezultatelor obținute la concurs se fac
comunicările pentru candidații declarați admiși.
Art. 8. — Candidații declarați admiși sunt obligați să se
prezinte pentru angajare într-un termen de maximum 15 zile de la
comunicare. În cazul neprezentării la termenul stabilit, postul este
declarat vacant.
Art. 9. — (1) Persoanele angajate vor fi supuse unei perioade
de probă cu o durată de 30 de zile calendaristice. Dacă la
sfârșitul perioadei de probă persoana angajată s-a dovedit
corespunzătoare, angajarea va fi definitivată de la data începerii
perioadei de probă.
(2) Definitivarea se acordă pe baza notărilor președintelui
Consiliului Național de Soluționare a Contestațiilor.
(3) Dacă după expirarea perioadei de probă persoana
angajată nu corespunde sarcinilor ce-i revin, aceasta va fi trecută
pe un post corespunzător pregătirii și competenței sau, după caz,
i se va desface contractul de muncă, în condițiile legii.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 553/27.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117297]
ISSN 1453—4495

