Anul 174 (XVIII) — Nr. 839

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 11 octombrie 2006

SUMAR

Nr.

Pagina

2

DECIZII ALE CURȚII CONSTITUȚIONALE
Decizia nr. 581 din 19 septembrie 2006 referitoare la
excepția de neconstituționalitate a dispozițiilor
art. 32 alin. (1) lit. b) din Legea nr. 50/1991
privind autorizarea executării lucrărilor de construcții
Decizia nr. 599 din 21 septembrie 2006 referitoare la
excepția de neconstituționalitate a dispozițiilor
art. 14 alin. (1) lit. b) și c), art. 18, art. 28
alin. (1), art. 32, 33 și 35 din Legea nr. 115/1996
pentru declararea și controlul averii demnitarilor,
magistraților, a unor persoane cu funcții de
conducere și de control și a funcționarilor publici ......

1.358. — Hotărâre pentru modificarea și completarea
Normelor metodologice de aplicare a Ordonanței
Guvernului nr. 79/2003 privind controlul și
recuperarea fondurilor comunitare, precum și a
fondurilor de cofinanțare aferente utilizate

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2–3

614. — Ordin al directorului general al Agenției
Naționale de Cadastru și Publicitate Imobiliară
pentru modificarea Ordinului directorului general al
Agenției Naționale de Cadastru și Publicitate
Imobiliară nr. 558/2006 privind stabilirea persoanelor
împuternicite să constate contravențiile și faptele
ce pot fi considerate infracțiuni și să aplice
sancțiunile pentru contravențiile constatate................

9–10

4–5

1.212. — Ordin al ministrului sănătății publice privind
aprobarea Normelor de organizare și desfășurare
a concursurilor pentru ocuparea funcției de
manager, persoană fizică, din spitalele publice......

10–15

1.214. — Ordin al ministrului sănătății publice pentru
aprobarea Normelor privind formarea profesională
adecvată a personalului implicat în stabilirea
admiterii la donarea, colecta, controlul biologic,
prepararea, conservarea, distribuția și administrarea
de sânge și componente sanguine umane .............

15–16

1.657. — Ordin al ministrului finanțelor publice privind
susținerea examenului pentru atribuirea calității de
consultant fiscal — sesiunea noiembrie 2006 ........

16

HOTĂRÂRI ALE GUVERNULUI ROMÂNIEI
1.357. — Hotărâre pentru modificarea Normelor
metodologice privind etichetarea alimentelor,
prevăzute în anexa nr. 1 la Hotărârea Guvernului
nr. 106/2002 privind etichetarea alimentelor ...........

Pagina
necorespunzător, aprobate prin Hotărârea Guvernului
nr. 1.510/2003 ...........................................................

HOTĂRÂRI ALE SENATULUI
33. — Hotărâre privind validarea unor membri ai
Consiliului Superior al Magistraturii..........................

Nr.

6–7

2

MONITORUL OFICIAL AL ROMÂNIEI, PARTEA I, Nr. 839/11.X.2006

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
privind validarea unor membri
ai Consiliului Superior al Magistraturii
În temeiul prevederilor art. 133 alin. (2) lit. a) și alin. (4) din Constituția
României, republicată, precum și ale art. 18 alin. (4) din Legea nr. 317/2004
privind Consiliul Superior al Magistraturii, republicată,
Senatul adoptă prezenta hotărâre.
Articol unic. — Se validează doamna judecător Ana Cristina Lăbuș și
doamna procuror Grațiana Daniela Petronela Isac, ca membri ai Consiliului
Superior al Magistraturii.
Această hotărâre a fost adoptată de Senat în ședința din 5 octombrie
2006, cu respectarea prevederilor art. 76 alin. (2) din Constituția României,
republicată.
p. PREȘEDINTELE SENATULUI,

TEODOR VIOREL MELEȘCANU
București, 5 octombrie 2006.
Nr. 33.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 581
din 19 septembrie 2006

referitoare la excepția de neconstituționalitate a dispozițiilor art. 32 alin. (1) lit. b)
din Legea nr. 50/1991 privind autorizarea executării lucrărilor de construcții
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Tiucă
Daniela Ramona Marițiu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 32 alin. (1) lit. b) din Legea
nr. 50/1991 privind autorizarea executării lucrărilor de
construcții, excepție ridicată de Societatea Comercială îIpso
Serv“ — S.R.L. din București în Dosarul nr. 29.653/299/2005
al Judecătoriei Sectorului 1 București.
La apelul nominal răspunde partea Ciulin Nedelcu,
personal și asistat de avocat Haralambie Voicilaș, lipsă
fiind celelalte părți, față de care procedura de citare este
legal îndeplinită.
Cauza fiind în stare de judecată, avocatul părții prezente
solicită respingerea excepției de neconstituționalitate ca

neîntemeiată. În acest sens, face referire la jurisprudența în
materie a Curții Constituționale.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, făcând referire la jurisprudența în materie a
Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 10 februarie 2006, pronunțată în
Dosarul nr. 29.653/299/2005, Judecătoria Sectorului 1
București a sesizat Curtea Constituțională cu excepția de
neconstituționalitate a dispozițiilor art. 32 alin. (1) lit. b) din
Legea nr. 50/1991 privind autorizarea executării lucrărilor
de construcții. Excepția a fost ridicată de Societatea
Comercială îIpso Serv“ — S.R.L. cu ocazia soluționării unei
cauze ce are ca obiect obligarea de a desființa lucrări
nelegal realizate.
În motivarea excepției de neconstituționalitate autorul
acesteia susține că dispozițiile de lege criticate, care

MONITORUL OFICIAL AL ROMÂNIEI, PARTEA I, Nr. 839/11.X.2006
prevăd posibilitatea organului care a aplicat sancțiunea de
a sesiza instanțele judecătorești pentru a se dispune
demolarea construcțiilor realizate nelegal, încalcă
prevederile art. 44 alin. (2) din Constituție, deoarece
desființează dreptul de proprietate privată asupra unui
imobil deja edificat, fără a fi nevoie de obținerea unei
autorizații de demolare. De asemenea, arată că dispozițiile
art. 32 alin. (1) lit. b) din Legea nr. 50/1991 contravin și
prevederilor art. 53 și 136 din Constituție.
Judecătoria Sectorului 1 București apreciază că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că excepția de
neconstituționalitate este neîntemeiată. În acest sens, face
referire la jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 32 alin. (1) lit. b) din Legea nr. 50/1991
privind autorizarea executării lucrărilor de construcții,
republicată în Monitorul Oficial al României, Partea I,
nr. 933 din 13 octombrie 2004.
Textul de lege criticat are următorul conținut: î(1) În
cazul în care persoanele sancționate contravențional au oprit
executarea lucrărilor, dar nu s-au conformat în termen celor
dispuse prin procesul-verbal de constatare a contravenției,
potrivit prevederilor art. 28 alin. (1), organul care a aplicat

3

sancțiunea va sesiza instanțele judecătorești pentru a dispune,
după caz: (...)
b) desființarea construcțiilor realizate nelegal.“
În susținerea neconstituționalității acestor dispoziții
legale autorul excepției invocă încălcarea prevederilor
constituționale ale art. 44 alin. (2) referitoare la dreptul de
proprietate privată, ale art. 53 referitoare la restrângerea
exercițiului unor drepturi sau al unor libertăți și ale art. 136
alin. (5) referitoare la inviolabilitatea proprietății private.
Examinând excepția de neconstituționalitate, Curtea
constată că prin Decizia nr. 159 din 28 februarie 2006,
publicată în Monitorul Oficial al României, Partea I, nr. 270
din 24 martie 2006, a statuat că în ceea ce privește
edificarea de construcții nu se poate susține că prin
desființarea unei construcții nelegal executate s-ar încălca
dreptul de proprietate, întrucât demolarea, dispusă de o
instanță judecătorească la finalul unui proces în care s-au
putut formula apărări și administra probe, este consecința
nerespectării de către constructor a prevederilor imperative
ale legii privitoare la autorizările necesare edificării
imobilului respectiv. În ceea ce privește necesitatea emiterii
unei autorizații prealabile de desființare a construcției,
prevăzută la art. 8 din lege, de către președinții consiliilor
județene, de primarul general al municipiului București sau
de primari, după caz, se constată că această obligație nu
incumbă, în mod evident, instanțelor de judecată, care pot
dispune demolarea prin hotărâre judecătorească, în virtutea
prerogativei lor generale de jurisdicție.
Totodată, prin Decizia nr. 367 din 28 septembrie 2004,
publicată în Monitorul Oficial al României, Partea I,
nr. 1.118 din 27 noiembrie 2004, Curtea a statuat că
dispozițiile de lege criticate nu contravin nici prevederilor
art. 136 alin. (5) din Constituție.
De asemenea, prin Decizia nr. 199 din 14 aprilie 2005,
publicată în Monitorul Oficial al României, Partea I, nr. 507
din 15 iunie 2005, referitor la îRestrângerea exercițiului unor
drepturi sau al unor libertăți“, Curtea a reținut că prin textul
de lege criticat se instituie obligația obținerii autorizației de
construcție, al cărei scop este prevenirea consecințelor
negative în cazul unor construcții necorespunzătoare,
sancțiunea nerespectării acestei obligații — desființarea
construcției — nefiind contrară prevederilor constituționale
menționate.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (1) lit. b) din Legea nr. 50/1991 privind
autorizarea executării lucrărilor de construcții, excepție ridicată de Societatea Comercială îIpso Serv“ — S.R.L. din București
în Dosarul nr. 29.653/299/2005 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 19 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

4

MONITORUL OFICIAL AL ROMÂNIEI, PARTEA I, Nr. 839/11.X.2006
CURTEA CONSTITUȚIONALĂ

D E C I Z I A Nr. 599
din 21 septembrie 2006

referitoare la excepția de neconstituționalitate a dispozițiilor art. 14 alin. (1) lit. b) și c), art. 18,
art. 28 alin. (1), art. 32, 33 și 35 din Legea nr. 115/1996 pentru declararea
și controlul averii demnitarilor, magistraților, a unor persoane cu funcții de conducere
și de control și a funcționarilor publici
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a dispozițiilor art. 14 alin. (1) lit. b) și c),
art. 18, art. 28 alin. (1), art. 32, 33 și 35 din Legea
nr. 115/1996 pentru declararea și controlul averii
demnitarilor, magistraților, a unor persoane cu funcții de
conducere și de control și a funcționarilor publici, modificată
și completată, excepție ridicată direct de Avocatul
Poporului.
La apelul nominal lipsește autorul excepției, față de care
procedura de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Adresa nr. 2.412 din 29 martie 2006, trimisă Curții
Constituționale în temeiul prevederilor art. 146 lit. d) teza
finală din Constituție, Avocatul Poporului a ridicat direct
excepția de neconstituționalitate a dispozițiilor art. 14
alin. (1) lit. b) și c), art. 18, art. 28 alin. (1), art. 32, 33 și 35
din Legea nr. 115/1996 pentru declararea și controlul averii
demnitarilor, magistraților, a unor persoane cu funcții de
conducere și de control și a funcționarilor publici,
modificată și completată, la solicitarea deputatului Eugen
Nicolicea.
În motivarea excepției de neconstituționalitate autorul
acesteia susține că textele de lege menționate nu sunt
conforme cu prevederile constituționale ale art. 44 alin. (8)
și (9), deoarece îse abat terminologic de la uniformitatea
reglementării cuprinse în celelalte treizeci și patru de
articole“. Consideră că lipsa de claritate și de uniformitate a
textelor de lege indicate cu prevederile constituționale îar
putea genera interpretări greșite, confuzii în aplicarea
acestora, de natură să aducă atingere garantării dreptului
de proprietate“. Astfel, în legătură cu dobândirea sau
proveniența bunurilor, sunt utilizate alternativ conceptele de
proveniența bunurilor — dobândirea bunurilor și caracter
licit/ilicit — justificat/nejustificat, formularea proveniența

bunurilor este justificată nefiind sinonimă cu proveniența sau
dobândirea legală este licită. îJustificarea“ nu poate fi o
dovadă certă, în înțelesul art. 1 din Legea nr. 115/1996, și
nu este recunoscută ca mijloc de probă în fața instanțelor
judecătorești. Folosirea unor asemenea exprimări duce la
îndepărtarea de norma constituțională instituită prin alin. (8)
al art. 44 privind prezumția caracterului licit al dobândirii
averii, corelată cu garantarea dreptului de proprietate
privată care încetează să funcționeze numai în condițiile
legii. În acest context, autorul excepției apreciază că legea
criticată operează cu îmăsuri diferite, ceea ce poate
dezechilibra balanța justiției“, în sensul că îinstanțele
judecătorești nu pot aplica terminologia menționată, care
vine în contradicție cu terminologia consacrată constituțional
și de codurile de procedură civilă și penală“.
În conformitate cu dispozițiile art. 30 alin. (1) și ale art. 33
din Legea nr. 47/1992, sesizarea a fost transmisă
președinților celor două Camere ale Parlamentului și
Guvernului, pentru a-și formula punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată de Avocatul Poporului este neîntemeiată. În acest
sens, arată că art. 44 alin. (8) și (9) din Constituție instituie
o prezumție relativă a dobândirii bunurilor în mod licit, ca o
măsură de protecție a dreptului de proprietate privată, ceea
ce face ca sarcina probei să incumbe celui care susține
caracterul ilicit al dobândirii unui bun. Legea nr. 115/1996
reglementează procedura și condițiile în care această
prezumție poate fi răsturnată. Consideră că noțiunile folosite
în acest act normativ, ilicit — nejustificat, proveniență —
dobândire, au aceeași semnificație și valoare juridică, fără
nicio diferență de conținut, iar legiuitorul, folosindu-le
alternativ, nu le acordă efecte juridice diferite.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctul de vedere al
Guvernului, raportul întocmit în cauză de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) teza finală
din Constituție și celor ale art. 1 alin. (1), ale art. 2, 3, 10 și
29—33 din Legea nr. 47/1992, să soluționeze excepția de
neconstituționalitate ridicată direct de Avocatul Poporului.

MONITORUL OFICIAL AL ROMÂNIEI, PARTEA I, Nr. 839/11.X.2006
Obiectul excepției de neconstituționalitate îl constituie
dispozițiile art. 14 alin. (1) lit. b) și c), art. 18, art. 28
alin. (1), art. 32, 33 și 35 din Legea nr. 115/1996 pentru
declararea și controlul averii demnitarilor, magistraților, a
unor persoane cu funcții de conducere și de control și a
funcționarilor publici, publicată în Monitorul Oficial al
României, Partea I, nr. 263 din 28 octombrie 1996, cu
modificările și completările ulterioare.
Textele de lege criticate au următorul conținut:
— Art. 14 alin. (1) lit. b) și c): î(1) Comisia de cercetare
hotărăște cu majoritate de voturi, în cel mult 3 luni de la data
sesizării, pronunțând o ordonanță motivată, prin care poate
dispune: [...]
b) clasarea cauzei, când constată că proveniența bunurilor
este justificată;
c) suspendarea cercetării și trimiterea cauzei parchetului
competent, dacă în legătură cu bunurile a căror proveniență
este nejustificată rezultă săvârșirea unei infracțiuni.“;
— Art. 18: î(1) Dacă se constată că dobândirea unor
bunuri anume determinate sau a unei cote-părți dintr-un bun nu
este justificată, curtea de apel va hotărî fie confiscarea
bunurilor sau a cotei-părți nejustificate, fie plata unei sume de
bani, egală cu valoarea bunului, stabilită de instanță pe bază
de expertiză. În cazul obligării la plata contravalorii bunului,
instanța va stabili și termenul de plată.
(2) Dacă în legătură cu bunurile a căror proveniență este
nejustificată rezultă săvârșirea unei infracțiuni, instanța trimite
dosarul la parchetul competent, pentru a analiza dacă este
cazul să pună în mișcare acțiunea penală.
(3) În cazul în care se constată că proveniența bunurilor
este justificată, instanța hotărăște închiderea dosarului.“;
— Art. 28 alin. (1): î(1)Procedura de cercetare și de
judecare a provenienței bunurilor, începută asupra unei
persoane, continuă și împotriva moștenitorilor acesteia.“;
— Art. 32: îOrdonanța de clasare a comisiei de cercetare
rămasă definitivă sau, după caz, hotărârea instanței de
judecată rămasă irevocabilă, prin care se constată că
proveniența bunurilor este justificată, va fi publicată în
Monitorul Oficial al României, Partea a III-a. Cheltuielile de
publicare se suportă din bugetul Ministerului Justiției.“;

5

— Art. 33: î(1) Persoana a cărei avere a fost declarată, în
total sau în parte, nejustificată, printr-o hotărâre
judecătorească irevocabilă, va fi destituită sau revocată, după
caz, din funcția pe care o deține.
(2) Deputatul sau senatorul a cărui avere a fost declarată
nejustificată, printr-o hotărâre judecătorească irevocabilă, este
considerat incompatibil.“;
— Art. 35: î(1) Fapta aceluia care, în sesizarea adresată
persoanelor prevăzute la art. 9 alin. (2) lit. a) și la art. 22 lit. a),
face afirmații mincinoase cu privire la caracterul ilicit al
provenienței bunurilor unei persoane fizice ce ocupă una dintre
funcțiile prevăzute la art. 2, constituie infracțiune și se
pedepsește cu închisoare de la 6 luni la 3 ani.
(2) Producerea ori ticluirea de probe mincinoase cu privire
la caracterul ilicit al provenienței bunurilor unei persoane ce
ocupă una dintre funcțiile publice prevăzute la art. 2 se
pedepsește cu închisoare de la un an la 5 ani.“
Critica de neconstituționalitate constă, în esență, în
susținerea că redactarea textelor de lege sus-menționate
îexcedează sau deformează“ art. 44 alin. (8) și (9) din
Constituție, care consfințește că: î(8) Averea dobândită licit
nu poate fi confiscată. Caracterul licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
Examinând excepția de neconstituționalitate, Curtea
constată că, deși dispozițiile de lege criticate sunt redactate
cu destulă precizie și claritate pentru a face efectivă
protecția instituită de textul constituțional invocat și pentru a
permite reglarea conduitei celor interesați, în cuprinsul lor
sunt utilizate formule inadecvate, ceea ce, într-adevăr, ar
putea genera probleme și greutăți în aplicarea acestora.
Pe această linie de interpretare, Curtea Europeană a
Drepturilor Omului a admis că, datorită caracterului de
generalitate al legilor și în scopul evitării unei rigidități
excesive, redactarea acestora nu poate avea o precizie
absolută. (Cauza Cantoni contra Franței, 1996)
Astfel, rămâne în sarcina judecătorilor ca, în cadrul
actului de justiție pe care îl înfăptuiesc, să decidă cu
privire la interpretarea și aplicarea unor norme legale.

Pentru considerentele expuse, în temeiul art. 146 lit. d) teza finală și al art. 147 alin. (4) din Constituție, precum
și al art. 1 alin. (1), al art. 2, 3, 10 și 29—33 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor
art. 32, 33 și 35 din Legea nr. 115/1996 pentru declararea
persoane cu funcții de conducere și de control și a funcționarilor
de Avocatul Poporului.
Definitivă și general obligatorie.
Pronunțată în ședința publică din data de 21 septembrie

art. 14 alin. (1) lit. b) și c), art. 18, art. 28 alin. (1),
și controlul averii demnitarilor, magistraților, a unor
publici, modificată și completată, excepție ridicată direct

2006.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

6

MONITORUL OFICIAL AL ROMÂNIEI, PARTEA I, Nr. 839/11.X.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Normelor metodologice privind etichetarea alimentelor, prevăzute
în anexa nr. 1 la Hotărârea Guvernului nr. 106/2002 privind etichetarea alimentelor
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice privind etichetarea
alimentelor, prevăzute în anexa nr. 1 la Hotărârea
Guvernului nr. 106/2002 privind etichetarea alimentelor,
publicată în Monitorul Oficial al României, Partea I, nr. 147
din 27 februarie 2002, cu modificările și completările
ulterioare, se modifică după cum urmează:
1.La articolul 5, litera g) va avea următorul cuprins:
îg) denumirea sau denumirea comercială și adresa
producătorului ori ale ambalatorului sau ale distribuitorului;
în cazul produselor din import se înscriu numele și adresa
Ingrediente

importatorului sau ale distribuitorului înregistrat în
România;“.
2. Anexa nr. 1f) la normele metodologice se modifică și
se înlocuiește cu anexa la prezenta hotărâre.
Art. II. — Până la data de 25 noiembrie 2007 sunt
exceptate din cuprinsul anexei nr. 1f) la Normele
metodologice privind etichetarea alimentelor, aprobate prin
Hotărârea Guvernului nr. 106/2002, cu modificările și
completările ulterioare, următoarele produse:

Produse provizoriu excluse din această cauză

Cereale care conțin gluten

Siropuri de glucoză pe bază de grâu conținând dextroză*)
Maltodextrine pe bază de grâu*)
Siropuri de glucoză pe bază de orz
Cereale utilizate în distilate pentru băuturi spirtoase

Ouă

Lizozim (produs obținut din ouă) utilizat în vin
Albumină (produs obținut din ouă) utilizată ca stabilizator pentru vin
și cidru

Pește

Gelatină de pește utilizată ca suport pentru vitamine sau preparate
carotenoidice și arome
Gelatină de pește sau clei de pește, utilizate ca stabilizatori pentru
bere, cidru și vin

Soia

Ulei și grăsime de soia complet rafinate*)
Amestec natural de tocoferoli (E 306), tocoferol D-alfa natural, acetat
de tocoferol D-alfa natural, succinat de tocoferol D-alfa natural
obținuți din soia
Fitosteroli și esteri de fitosteroli derivați din uleiuri vegetale de soia
Ester de stanol vegetal produs din steroli obținuți din uleiuri vegetale
din soia

Lapte

Zer utilizat în distilate pentru băuturi spirtoase
Lactitol
Produse din lapte (caseină) utilizate ca stabilizatori la fabricarea
vinului și a cidrului

Fructe în coajă

Fructe în coajă utilizate în distilatele pentru băuturi spirtoase
Fructe în coajă (migdale, nuci) utilizate (ca aromă) în băuturi
spirtoase

Țelină

Ulei de frunze de țelină și semințe
Oleorășini din semințe de țelină

Muștar

Ulei de muștar
Ulei de semințe de muștar
Oleorășini din semințe de muștar

*) Și produse care rezultă din acestea, în măsura în care procesul pe care l-au suferit nu este probabil să crească
nivelul de alergenicitate stabilit de EFSA (European Food Safety Authority) pentru produsul relevant din care provine.

MONITORUL OFICIAL AL ROMÂNIEI, PARTEA I, Nr. 839/11.X.2006
Art. III. — La data intrării în vigoare a prezentei hotărâri
se abrogă art. II din Hotărârea Guvernului nr. 1.870/2005
pentru modificarea și completarea Normelor metodologice
privind etichetarea alimentelor, prevăzute în anexa nr. 1 la
Hotărârea Guvernului nr. 106/2002 privind etichetarea
alimentelor, publicată în Monitorul Oficial al României,
Partea I, nr. 114 din 7 februarie 2006.

7

Art. IV. — Hotărârea Guvernului nr. 106/2002 privind
etichetarea alimentelor, publicată în Monitorul Oficial al
României, Partea I, nr. 147 din 27 februarie 2002, cu
modificările și completările ulterioare, precum și cu
modificările aduse prin prezenta hotărâre, va fi republicată
în Monitorul Oficial al României, Partea I, dându-se textelor
o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Autoritatea Națională pentru Protecția Consumatorilor,
Cătălin Florin Teodorescu,
secretar de stat
Ministrul sănătății publice,
Gheorghe Eugen Nicolăescu
Ministrul integrării europene,
Anca Daniela Boagiu
București, 27 septembrie
Nr. 1.357.

2006.
ANEXĂ
[anexa nr. 1f) la normele metodologice]
LISTA

cuprinzând ingredientele la care se face referire în art. 7 alin. (62), (11)—(14)
— Cereale care conțin gluten (de exemplu: grâu,
secară, orz etc. sau soiurile lor hibride) și produse pe bază
de cereale
— Crustacee și produse pe bază de crustacee
— Ouă și produse pe bază de ouă
— Pește și produse pe bază de pește
— Arahide și produse pe bază de arahide
— Soia și produse pe bază de soia
— Lapte și produsele lactate (inclusiv lactoza)
— Fructe în coajă, de exemplu: migdale (Amygdalus
communis L), alune (Corylus avellana), nuci (Juglans regia),

nuci de cajou (Anacardium occidentale), nuci Pecan [Carya
illinoiesis (Wangenh) K. Koch], nuci de Brazilia (Bertholletia
excelsa), fistic (Pistacia vera), nuci de Macadamia și nuci
de Queensland (Macadamia terifolia) și produsele pe bază
de aceste fructe
— Țelină și produse pe bază de țelină
— Muștar și produse pe bază de muștar
— Semințe de susan și produse pe bază de semințe
de susan
— Dioxid de sulf și sulfiți la concentrații mai mari de
10 mg/kg sau 10 mg/litru, exprimate în SO2.

GUVERNUL ROMÂNIEI

HOTĂRÂRE
pentru modificarea și completarea Normelor metodologice de aplicare a Ordonanței Guvernului
nr. 79/2003 privind controlul și recuperarea fondurilor comunitare, precum și a fondurilor
de cofinanțare aferente utilizate necorespunzător, aprobate prin Hotărârea Guvernului
nr. 1.510/2003
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Normele metodologice de aplicare a
Ordonanței Guvernului nr. 79/2003 privind controlul și
recuperarea fondurilor comunitare, precum și a fondurilor de
cofinanțare aferente utilizate necorespunzător, aprobate prin
Hotărârea Guvernului nr. 1.510/2003, publicată în Monitorul
Oficial al României, Partea I, nr. 914 din 20 decembrie
2003, cu modificările și completările ulterioare, se modifică
și se completează după cum urmează:

1. Articolul 4 va avea următorul cuprins:
îArt. 4. — (1) Activitatea de control privind respectarea
legalității și regularității în utilizarea și administrarea
fondurilor comunitare și a fondurilor de cofinanțare aferente
prezintă două forme: controlul intern și controlul prin misiuni
de control operativ.
(2) Controlul intern reprezintă ansamblul formelor de
control exercitate la nivelul entității, inclusiv auditul intern,

8

MONITORUL OFICIAL AL ROMÂNIEI, PARTEA I, Nr. 839/11.X.2006

și include structurile organizatorice, metodele, procedurile,
scopul fiind cel de asigurare a administrării fondurilor
comunitare și de cofinanțare în mod economic, eficient și
eficace.
(3) Auditul public intern și controlul financiar preventiv
se organizează și se exercită la toate structurile de
implementare, conform legislației în vigoare privind auditul
public intern și controlul financiar preventiv.
(4) Sfera auditului public intern cuprinde activitățile
financiare sau cu implicații financiare desfășurate de
entitatea publică din momentul constituirii angajamentelor
până la utilizarea fondurilor de către beneficiarii finali,
inclusiv a fondurilor provenite din asistența externă.
Auditorii interni elaborează un proiect de raport de audit
public intern la sfârșitul fiecărei misiuni de audit public
intern.
(5) Conducătorul entității trebuie să asigure elaborarea,
aprobarea, aplicarea și perfecționarea structurilor
organizatorice, reglementărilor metodologice, procedurilor și
criteriilor de evaluare pentru a satisface cerințele generale
și specifice de control intern.
(6) Controlul prin misiuni de control operativ se
declanșează în cazurile când există indicii și/sau sesizări
din partea compartimentelor operative interne, a structurilor
de audit intern și/sau extern, a altor instituții abilitate de
lege, precum și a cetățenilor sau mass-media cu privire la
gestiunea financiară defectuoasă sau frauduloasă a
fondurilor publice, inclusiv asistența financiară externă
nerambursabilă. Acest control poate fi efectuat și pe
eșantion de proiecte, în baza unor analize de risc
elaborate de fiecare agenție de implementare.
(7) În urma efectuării controlului documentar și/sau
operativ, pentru cele două forme definite conform art. 4
alin. (1)—(6), se întocmește un proces-verbal de control
care individualizează creanța bugetară, document ce
reprezintă în condițiile legii titlu de creanță.“
2. Alineatele (1), (2), (3), (10), (14) și (15) ale articolului 6
vor avea următorul cuprins:
î(1) Conducerea instituției care îndeplinește rolul de
agenție de implementare este responsabilă de luarea
măsurilor necesare pentru organizarea și funcționarea
structurilor specializate în efectuarea controlului prevăzut la
art. 4.
(2) Pentru controlul efectuat prin misiuni de control
operativ conform art. 4 alin. (6), conducătorul entității
stabilește prin decizie următoarele:
a) componența nominală a echipei de control;
b) durata controlului, care nu poate depăși 90 de zile;
c) mandatul privind verificarea obiectivelor sesizării,
stabilirea prejudiciului și a persoanelor responsabile.
(3) În cazul efectuării controlului prin misiune de control
operativ, echipa de control comunică structurii supuse

verificării data declanșării acțiunii cu cel puțin 5 zile înainte,
precizându-se scopul și durata acesteia; controalele
declanșate ca urmare a unor sesizări nu se comunică.
...............................................................................................
(10) Cuantumul prejudiciului va fi stabilit de la data la
care acesta a fost produs, iar în cazul în care această
dată nu poate fi stabilită, de la data la care a fost
constatat; creanța bugetară din nereguli și/sau fraudă va
cuprinde, pe lângă prejudiciu, penalitățile și dobânzile
prevăzute în contractele economice/acordurile încheiate în
conformitate cu procedurile de implementare.
.............................................................................................
(14) După expirarea termenului prevăzut la art. 7
alin. (2), organele structurilor specializate prevăzute la
art. 5 vor sesiza în scris organele de executare din cadrul
organelor teritoriale subordonate Agenției Naționale de
Administrare Fiscală sau ale celorlalți creditori bugetari care
administrează, potrivit legii, bugetele prevăzute la art. 2
lit. d) din Ordonanța Guvernului nr. 79/2003, cu modificările
și completările ulterioare, după caz, comunicându-le
documentul care constituie titlu de creanță devenit titlu
executoriu, în condițiile legii, precum și dovada comunicării
procesului-verbal de control către debitor.“
(15) Titlul executoriu va cuprinde elementele prevăzute
la art. 137 alin. (5) din Ordonanța Guvernului nr. 92/2003
privind Codul de procedură fiscală, republicată, cu
modificările și completările ulterioare.“
3. După alineatul (3) al articolului 6 se introduce un nou
alineat, alineatul (31), cu următorul cuprins:
î(31) În cazul efectuării controlului intern, conform art. 4
alin. (2)—(5), persoanele care efectuează verificările
conform atribuțiilor din procedurile interne de lucru și a
documentelor elaborate conform acestor proceduri vor
întocmi procese-verbale de control, potrivit alin. (11).“
4. La articolul 6 alineatul (11), literele b) și d) vor avea
următorul cuprins:
îb) descrierea contextului în care s-au/s-a produs
neregulile/frauda, actele normative încălcate, creanța
bugetară, penalitățile și dobânzile prevăzute în contractele
economice/acordurile încheiate în conformitate cu
procedurile de implementare, precum și accesoriile datorate
de la data producerii/constatării prejudiciului, calculate
potrivit prevederilor legale în vigoare referitoare la
colectarea creanțelor fiscale, cu defalcarea acestora pe
bugetele afectate, inclusiv fondurile europene, precum și
persoanele responsabile;
................................................................................................
d) întregul material probant care a condus la stabilirea
constatărilor se constituie ca anexă la procesul-verbal de
control.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul integrării europene,
Anca Daniela Boagiu
București, 27 septembrie 2006.
Nr. 1.358.

9

MONITORUL OFICIAL AL ROMÂNIEI, PARTEA I, Nr. 839/11.X.2006

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ DE CADASTRU ȘI PUBLICITATE IMOBILIARĂ

ORDIN
pentru modificarea Ordinului directorului general al Agenției Naționale
de Cadastru și Publicitate Imobiliară nr. 558/2006 privind stabilirea persoanelor împuternicite
să constate contravențiile și faptele ce pot fi considerate infracțiuni și să aplice sancțiunile
pentru contravențiile constatate
Având în vedere prevederile art. 64 și 65 din Legea cadastrului și publicității imobiliare nr. 7/1996, republicată,
în temeiul art. 9 alin. (5) din Hotărârea Guvernului nr. 1.210/2004 privind organizarea și funcționarea Agenției Naționale de
Cadastru și Publicitate Imobiliară, republicată,
directorul general al Agenției Naționale de Cadastru și Publicitate Imobiliară emite prezentul ordin.
Art. I. — Se înlocuiește anexa nr. 1 la Ordinul directorului
general al Agenției Naționale de Cadastru și Publicitate Imobiliară
nr. 558/2006 privind stabilirea persoanelor împuternicite să
constate contravențiile și faptele ce pot fi considerate infracțiuni
și să aplice sancțiunile pentru contravențiile constatate, publicat
în Monitorul Oficial al României, Partea I, nr. 795 din

21 septembrie 2006, cu anexa care face parte integrantă din
prezentul ordin.
Art. II. — Celelalte dispoziții ale Ordinului directorului general
al Agenției Naționale de Cadastru și Publicitate Imobiliară
nr. 558/2006 rămân neschimbate.
Art. III. — Prezentul ordin intră în vigoare la data publicării în
Monitorul Oficial al României, Partea I.

Directorul general al Agenției Naționale de Cadastru și Publicitate Imobiliară,
Mihai Busuioc
București, 3 octombrie 2006.
Nr. 614.
ANEXĂ*)
(anexa nr. 1 la Ordinul nr. 558/2006)

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 839/11.X.2006

MINISTERUL SĂNĂTĂȚII PUBLICE

ORDIN
privind aprobarea Normelor de organizare și desfășurare a concursurilor
pentru ocuparea funcției de manager, persoană fizică, din spitalele publice
În conformitate cu prevederile art. 179 alin. (2) din Legea nr. 95/2006 privind reforma în domeniul sănătății, cu modificările
ulterioare,
în temeiul dispozițiilor Hotărârii Guvernului nr. 862/2006 privind organizarea și funcționarea Ministerului Sănătății Publice,
având în vedere Referatul de aprobare al Direcției generale organizare, resurse umane, dezvoltare profesională și salarizare
nr. E.N. 4.829/2006,
ministrul sănătății publice emite prezentul ordin.

Art. 1. — Se aprobă Normele de organizare și desfășurare
a concursurilor pentru ocuparea funcției de manager, persoană
fizică, din spitalele publice, prevăzute în anexa care face
parte integrantă din prezentul ordin.

Art. 2. — Direcția generală organizare, resurse umane,
dezvoltare profesională și salarizare va duce la îndeplinire
prevederile prezentului ordin.
Art. 3. — Prezentul ordin se va publica în Monitorul Oficial al
României, Partea I.

Ministrul sănătății publice,
Gheorghe Eugen Nicolăescu
București, 5 octombrie 2006.
Nr. 1.212.
ANEXĂ

NORME
de organizare și desfășurare a concursurilor pentru ocuparea funcției de manager, persoană fizică, din spitalele publice
CAPITOLUL I
Dispoziții generale
Art. 1. — (1) Prezentele norme reglementează selecționarea
managerului, persoană fizică, care conduce un spital public din
rețeaua Ministerului Sănătății Publice.
(2) Managerul este selecționat prin concurs de o comisie
numită prin ordin al ministrului sănătății publice.
(3) Concursul de selecție a managerului de spital public se
organizează la nivel regional, astfel:
a) la București — pentru municipiul București și județul Ilfov;

b) la Cluj-Napoca — pentru județele: Bihor, Bistrița-Năsăud,
Cluj, Maramureș, Satu Mare, Sălaj;
c) la Constanța — pentru județele: Brăila, Buzău, Constanța,
Galați, Tulcea, Vrancea;
d) la Craiova — pentru județele: Dolj, Olt, Mehedinți, Gorj,
Vâlcea;
e) la Iași — pentru județele: Bacău, Botoșani, Iași, Neamț,
Suceava, Vaslui;
f) la Ploiești — pentru județele: Argeș, Călărași, Dâmbovița,
Giurgiu, Ialomița, Prahova, Teleorman;
g) la Timișoara — pentru județele: Arad, Caraș-Severin,
Hunedoara, Timiș;

MONITORUL OFICIAL AL ROMÂNIEI, PARTEA I, Nr. 839/11.X.2006
h) la Târgu Mureș — pentru județele: Alba, Brașov, Covasna,
Harghita, Mureș, Sibiu.
(4) Autoritățile de sănătate publică ale județelor Cluj,
Constanța, Dolj, Iași, Mureș, Prahova, Timiș și a municipiului
București, denumite în continuare instituții organizatoare, asigură
logistica, personalul și spațiile necesare organizării concursurilor,
conform prezentelor norme.
Art. 2. — (1) Concursul de selecție cuprinde:
a) studierea dosarului de candidat — etapă eliminatorie;
b) concursul propriu-zis.
(2) În cadrul concursului propriu-zis candidații susțin
următoarele probe de evaluare:
a) test-grilă de verificare a cunoștințelor — eliminatoriu;
b) susținerea proiectului de management;
c) interviu de selecție.
(3) Concursul de selecție se finalizează, pentru fiecare post
scos la concurs, cu ierarhizarea candidaților în ordinea
descrescătoare a mediilor finale obținute în urma concursului și
cu nominalizarea candidatului admis pe postul pentru care a
concurat.
(4) Pentru a fi declarați îAdmis“ candidații trebuie să obțină
media finală cel puțin 8,00, iar la fiecare probă de evaluare
minimum nota 7,00.
Art. 3. — (1) Numirea în funcția de manager al spitalului
public se face prin ordin al ministrului sănătății publice.
(2) Managerul încadrat în condițiile alin. (1) încheie contract
de management cu Ministerul Sănătății Publice pe o perioadă de
3 ani. Contractul de management poate fi prelungit sau poate
înceta înainte de termen, în urma evaluării anuale efectuate pe
baza indicatorilor de performanță stabiliți prin ordin al ministrului
sănătății publice.
Art. 4. — (1) În vederea organizării și desfășurării concursului,
Ministerul Sănătății Publice publică în ziarul îViața Medicală“
anunțul de concurs, cu cel puțin 30 de zile înainte de data
începerii concursului de selecție.
(2) Anunțul de concurs cuprinde:
a) posturile scoase la concurs;
b) locul și perioada de desfășurare a concursului de selecție;
c) criteriile de selecție;
d) locul și perioada de înscriere;
e) conținutul dosarului de înscriere;
f) cuantumul sumei de participare la concurs.
(3) Temele-cadru pentru proiectul de management și
bibliografia de concurs sunt stabilite de Școala Națională de
Sănătate Publică și Management Sanitar, la solicitarea Ministerului
Sănătății Publice. După ce sunt avizate de președintele comisiei
centrale de concurs, temele-cadru și bibliografia sunt publicate, cu
cel puțin 30 de zile înainte de data începerii concursului, pe
site-urile Școlii Naționale de Sănătate Publică și Management
Sanitar: www.snspms.ro, www.drg.ro, www.incds.ro.
(4) Cuantumul sumei de participare la concurs se stabilește
prin ordin al ministrului sănătății publice.
CAPITOLUL II
Organizarea concursului de selecție
Art. 5. — (1) Pentru organizarea și desfășurarea concursului
de selecție se constituie o comisie centrală și 8 comisii regionale.
(2) Comisia centrală de concurs are următoarea componență:
a) președinte:
— un secretar de stat sau director general din Ministerul
Sănătății Publice;
b) membri: — 3-5 reprezentanți ai Ministerului Sănătății
Publice;
— 2 reprezentanți ai Școlii Naționale de Sănătate Publică și
Management Sanitar;
— un cadru didactic (profesor sau conferențiar) de la Catedra
de sănătate publică și management a Universității de Medicină și
Farmacie îCarol Davila“ București;
— un cadru didactic (profesor sau conferențiar) în specialitatea
management din cadrul Facultății de Management a Academiei de
Studii Economice București;

11

— un cadru didactic (profesor sau conferențiar) în specialitatea
psihologie din cadrul Facultății de Psihologie și Științele Educației
a Universității București;
c) secretariat: 1-2 persoane din cadrul Ministerului Sănătății
Publice.
(3) Comisia regională de concurs are următoarea componență:
a) președinte: un director din Ministerul Sănătății Publice;
b) vicepreședinte: un cadru didactic (profesor sau conferențiar)
în specialitatea management din cadrul facultăților de
management (similare) de stat;
c) membri: — 2 reprezentanți ai Ministerului Sănătății Publice;
— un reprezentant al Școlii Naționale de Sănătate Publică și
Management Sanitar;
— un cadru didactic (profesor sau conferențiar) de la Catedra
de sănătate publică (similare) a unei universități de medicină și
farmacie de stat;
— două cadre didactice (profesor sau conferențiar) în
specialitatea management din cadrul facultăților de management
(similare) de stat;
— un cadru didactic (profesor sau conferențiar) în specialitatea
psihologie din cadrul facultăților de psihologie (similare) de stat;
d) secretariat: 1-2 persoane din cadrul instituției organizatoare.
În funcție de numărul de candidați, comisiile regionale de
concurs pot avea un număr mai mare de membri, aprobat prin
ordin al ministrului sănătății publice.
(4) Cadrele didactice din componența comisiei centrale și
comisiilor regionale de concurs sunt propuse de rectorii instituțiilor
de învățământ superior, la solicitarea Ministerului Sănătății
Publice.
(5) La constituirea comisiilor regionale de concurs, cadrele
didactice de specialitate sunt nominalizate din cadrul instituțiilor de
învățământ superior de stat, altele decât cele din centrul
universitar situat în localitatea organizatoare.
(6) După constituire, până la finalizarea concursului de selecție
și soluționarea contestațiilor, comisia centrală și comisiile regionale
de concurs își desfășoară activitatea în încăperi destinate special,
dotate cu mijloace birotice și de securitate a informațiilor,
asigurate de Ministerul Sănătății Publice și de instituțiile
organizatoare.
Art. 6. — Nu pot face parte din comisia centrală, comisiile
regionale de concurs și din comisia de soluționare a contestațiilor
cei care declară sau despre care sunt informații certe că au rude
ori afini până la gradul al IV-lea inclusiv în rândul candidaților.
Art. 7. — (1) Președinții comisiei centrale și comisiilor
regionale de concurs poartă întreaga răspundere pentru buna
organizare și desfășurare a concursului, asigurarea legalității în
ceea ce privește evaluarea candidaților, asigurarea șanselor egale
pentru aceștia, securitatea conținutului probelor de evaluare și a
documentelor elaborate de comisie și candidați în vederea
evaluării și ierarhizării acestora.
(2) Președintele comisiei centrale de concurs stabilește:
a) cu cel puțin 45 de zile înainte de data începerii
concursului, componența nominală a comisiei centrale și a
comisiilor regionale de concurs, în baza nominalizărilor făcute de
rectorii instituțiilor de învățământ superior, pe care le supune
aprobării ministrului sănătății publice;
b) atribuțiile membrilor comisiei centrale de concurs și ale
președinților comisiilor regionale de concurs, astfel încât să se
asigure răspunderea personală a fiecăruia;
c) componența nominală a comisiei de soluționare a
contestațiilor, pe care o supune aprobării ministrului sănătății
publice, cu cel puțin 10 zile înainte de data începerii concursului.
Art. 8. — (1) Atribuțiile comisiei centrale de concurs sunt:
a) elaborarea anunțului de concurs și publicarea acestuia;
b) avizarea temelor pentru proiectul de management și a
bibliografiei de concurs stabilite de Școala Națională de Sănătate
Publică și Management Sanitar și dispunerea publicării lor pe
internet;
c) elaborarea variantelor de întrebări pentru testul de verificare
a cunoștințelor.
(2) Atribuțiile comisiei regionale de concurs sunt:
a) preluarea și studierea dosarelor de înscriere ale
candidaților;

12

MONITORUL OFICIAL AL ROMÂNIEI, PARTEA I, Nr. 839/11.X.2006

b) luarea în evidență a candidaților al căror dosar a fost
declarat îAdmis“;
c) instruirea candidaților înainte de începerea probelor de
evaluare privind regulile ce trebuie respectate pe timpul
desfășurării concursului;
d) organizarea și desfășurarea probelor de evaluare;
e) elaborarea documentelor necesare pentru derularea
operativă a probelor de evaluare și pentru finalizarea concursului;
f) înaintarea contestațiilor depuse la secretariatul comisiei
regionale de concurs către comisia de soluționare a contestațiilor.
Art. 9. — (1) Comisia de soluționare a contestațiilor se
constituie la nivel central și este formată din președinte și alți
2 membri ai comisiei, personal de specialitate.
(2) Atribuțiile președintelui comisiei de soluționare a
contestațiilor sunt:
a) pregătirea comisiei;
b) înregistrarea contestațiilor primite de la comisiile regionale
de concurs;
c) repartizarea sarcinilor ce revin fiecărui membru al comisiei;
d) comunicarea deciziei de soluționare a contestațiilor.
(3) Comisia soluționează contestațiile cu privire la respingerea
dosarelor, la rezultatul testului-grilă și la rezultatul final al
concursului. Deciziile comisiei de soluționare a contestațiilor sunt
definitive.
CAPITOLUL III
Înscrierea candidaților
Art. 10. — La concursul de selecție se pot înscrie candidații
care îndeplinesc, cumulativ, următoarele criterii:
a) sunt absolvenți de învățământ universitar de lungă durată
cu diplomă de licență;
b) sunt absolvenți ai cursului de perfecționare în management
sanitar, stabilit prin ordin al ministrului sănătății publice;
c) au cel puțin 2 ani vechime în posturi cu studii universitare
de lungă durată;
d) nu sunt condamnați penal sau în curs de urmărire penală;
e) sunt apți din punct de vedere medical (fizic și neuropsihic);
f) au achitat suma de participare la concurs.
Art. 11. — Dosarul de înscriere trebuie să conțină următoarele
documente:
a) cererea de înscriere;
b) copia legalizată a actului de identitate;
c) copia legalizată a diplomei de licență;
d) copia legalizată a certificatului de absolvire a cursului de
perfecționare în management spitalicesc;
e) curriculum vitae;
f) copii ale diplomelor de studii și alte acte ce atestă
efectuarea unor specializări, competențe/atestate etc. în domeniul
managementului sanitar;
g) adeverința care atestă vechimea în posturi cu studii
universitare de lungă durată sau copie de pe carnetul de muncă,
certificată îîn conformitate cu originalul“ de către conducerea
unității;
h) cazierul judiciar;
i) adeverința din care rezultă că este apt medical;
j) declarația pe propria răspundere privind colaborarea cu
Securitatea înainte de anul 1989;
k) copie legalizată a actelor (certificat de căsătorie etc.) prin
care și-a schimbat numele, după caz;
l) proiectul de management realizat de candidat;
m) chitanța de plată a sumei de participare la concurs.
Art. 12. — (1) Dosarele de înscriere se depun la
secretariatele comisiilor regionale de concurs, până la termenul
stabilit pentru finalizarea înscrierilor, care nu poate fi mai târziu
de 5 zile înainte de începerea concursului.
(2) Comisia regională de concurs, în termen de 3 zile de la
data finalizării înscrierilor, studiază dosarele depuse și stabilește
pentru fiecare rezultatul prin înscrierea mențiunii îAdmis“ sau
îRespins“.
(3) Rezultatul studierii dosarelor de înscriere se afișează la
sediul instituției organizatoare.
(4) Candidații au dreptul să conteste rezultatul studierii
dosarelor, în termen de 24 de ore de la data afișării. Contestația

se rezolvă în timp de 72 de ore de la data depunerii de către
comisia de soluționare a contestațiilor.
(5) Concursul de selecție este continuat numai de candidații
al căror dosar a fost declarat îAdmis“.
(6) Candidaților al căror dosar a fost declarat îRespins“ li se
returnează 75 % din suma de participare la concurs, în termen
de 30 de zile de la data la care a fost declarat îRespins“.
CAPITOLUL IV
Desfășurarea concursului propriu-zis
Art. 13. — (1) Testul-grilă de verificare a cunoștințelor se
elaborează de un colectiv de specialitate din cadrul comisiei
centrale de concurs, stabilit de președintele acesteia.
(2) Testul-grilă are caracter eliminatoriu și se desfășoară pe
durata a 2 ore.
(3) Testul-grilă conține 50 de întrebări, din care 40% din
domeniul legislației specifice activității spitalului public și 60% din
domeniul managementului sanitar.
(4) Fiecare întrebare are 4 variante de răspuns (a, b, c, d),
din care:
a) 40% din totalul întrebărilor au un singur răspuns corect din
4 și se notează fiecare răspuns corect cu 0,2 puncte;
b) 60% din totalul întrebărilor au două răspunsuri corecte din
4 și se notează fiecare răspuns corect cu 0,1 puncte.
Art. 14. — (1) Colectivul stabilit de președintele comisiei
centrale de concurs pentru elaborarea testului-grilă se întrunește
cu cel mult 12 ore înaintea susținerii probei, în spații special
destinate care să asigure secretizarea activității și condiții optime
de lucru.
(2) La stabilirea testului-grilă se folosesc și variantele de
întrebări elaborate de membrii comisiei centrale de concurs.
(3) Testul-grilă elaborat se transmite președinților comisiilor
regionale de concurs cu două ore înainte de începerea probei, în
format electronic, pe o adresă special creată. În cazul în care nu
funcționează internetul, testul-grilă se poate transmite și prin fax.
(4) Grila de corectare a testului se transmite comisiilor
regionale de concurs după finalizarea probei, în condițiile alin. (3).
(5) Testul-grilă primit se multiplică, în prezența președintelui
comisiei regionale de concurs, într-un număr de exemplare mai
mare cu 10% față de numărul candidaților înscriși în concurs.
După multiplicare testele-grilă se introduc în plicuri, câte unul
pentru fiecare sală de concurs, și se sigilează. Fiecare plic va
conține o rezervă de 10% față de numărul candidaților din sala
respectivă.
(6) Persoanele care au participat la multiplicarea și sigilarea
plicurilor cu testele-grilă, indiferent de funcția pe care o au, pot
să părăsească spațiile în care s-au desfășurat aceste activități
după 30 de minute de la ora fixată pentru deschiderea plicurilor
cu teste și difuzarea lor candidaților.
Art. 15. — Exigențe cu privire la elaborarea întrebărilor:
a) conținutul să fie clar exprimat, să fie exclusă orice
ambiguitate sau capcană;
b) formularea să fie în strictă concordanță cu bibliografia
stabilită pentru concurs;
c) gradul de complexitate al întrebărilor să fie de nivel mediu;
d) să acopere o arie cât mai extinsă a bibliografiei de
concurs;
e) să poată fi rezolvate în timpul stabilit.
Art. 16. — (1) Pentru fiecare sală de concurs în care se
desfășoară proba de test-grilă, vicepreședintele comisiei regionale
de concurs stabilește, prin tragere la sorți, cu două ore înainte
de începerea probei, din rândul personalului pus la dispoziție de
instituția organizatoare, responsabilul de sală.
(2) Responsabilul de sală are următoarele atribuții;
a) verifică sala de concurs îndepărtând toate materialele care
îi pot influența pe candidați în rezolvarea testului-grilă;
b) afișează la intrare tabelul nominal cu candidații, în ordine
alfabetică, repartizați să susțină proba de evaluare în sala
respectivă;
c) stabilește locul fiecărui candidat, în funcție de numărul
curent din tabelul nominal;
d) verifică prezența și identitatea candidaților și o
consemnează în documentele de evidență;

MONITORUL OFICIAL AL ROMÂNIEI, PARTEA I, Nr. 839/11.X.2006
e) distribuie candidaților, la ora stabilită pentru începerea
probei, câte un test-grilă;
f) precizează și verifică modul de identificare a fiecărei lucrări
și ia măsuri de secretizare a acestora, aplicând pe fiecare test,
până la finalizarea probei, ștampila specială de concurs sau cea
stabilită de președintele comisiei centrale de concurs;
g) verifică existența unor semne distinctive pe teste, luând
măsuri de anulare a celor descoperite cu asemenea semne prin
înscrierea pe lucrare îANULAT“, cu semnătura proprie, și asigură
un nou test-grilă candidatului în cauză, cu respectarea
transparenței acestei activități. La fel se procedează și în cazul
în care unii candidați doresc să își transcrie testul-grilă, fără să
depășească timpul afectat probei;
h) preia de la candidați, pe bază de semnătură, testele-grilă;
i) predă secretariatului comisiei regionale de concurs, pe bază
de semnătură, în prezența cel puțin a unui supraveghetor și a doi
candidați, testele-grilă ale candidaților.
Art. 17. — (1) Supraveghetorii se numesc de vicepreședintele
comisiei regionale de concurs, prin tragere la sorți, cu două ore
înainte de începerea probei, din rândul personalului pus la
dispoziție de instituția organizatoare, asigurându-se un
supraveghetor la 25 de candidați, dar nu mai puțin de 3 pentru o
sală.
(2) Supraveghetorii se subordonează șefului de sală și
îndeplinesc sarcinile stabilite de acesta.
Art. 18. — Pe timpul desfășurării probei, responsabilii de săli
și supraveghetorii nu rezolvă întrebări, nu dau indicații privind
rezolvarea întrebărilor, nu permit intrarea în sală a altor persoane,
cu excepția președintelui comisiei regionale de concurs.
Art. 19. — (1) Candidații au acces în sălile de susținere a
testului-grilă înainte cu 30 de minute de deschiderea plicurilor cu
teste, dar nu cu mai puțin de 15 minute, pe baza tabelelor aflate
la șefii de săli și afișate la intrare și a actului de identitate.
(2) Candidații care nu se află în sălile de susținere a probei
de evaluare în momentul deschiderii plicului cu testele-grilă pierd
dreptul de participare la concurs.
(3) În sălile de concurs este interzisă utilizarea telefoanelor
mobile.
Art. 20. — (1) La ora înscrisă pe plic, responsabilul de sală
deschide plicul cu teste în fața tuturor candidaților, le distribuie
fiecărui candidat și stabilește ora de finalizare a probei.
(2) Din momentul deschiderii plicului cu teste, candidații nu
pot părăsi sala de concurs decât după 30 de minute și numai
după predarea lucrării. Pentru necesități fiziologice candidații pot
părăsi sala de concurs numai însoțiți de 2 supraveghetori, iar
timpul absenței din sală nu prelungește durata probei pentru
candidații respectivi.
(3) Pentru rezolvarea testului-grilă candidații folosesc numai
cerneală sau pastă de culoare albastră ori neagră.
Art. 21. — (1) După expirarea timpului, lucrările candidaților
se preiau de secretariatul comisiei, sub semnătură, și se
repartizează pentru a fi evaluate de membrii comisiei regionale de
concurs nominalizați de președintele comisiei.
(2) Fiecare test-grilă este evaluat, independent, de două
persoane și se apreciază separat, conform grilei de corectare
aprobate de președintele comisiei centrale de concurs. Punctajul
maxim este de 10 puncte, corespunzător notei 10.
(3) În situația în care există diferențe între punctajele acordate
de cei doi evaluatori, președintele comisiei regionale de concurs
stabilește un alt membru al comisiei care, în prezența celor care
au evaluat testul-grilă, reverifică și stabilește punctajul definitiv.
Art. 22. — (1) Rezultatul testului-grilă se comunică prin
afișare, la sediul instituției organizatoare, în termen de 24 de ore
de la finalizarea probei, dar nu mai târziu de 48 de ore.
(2) Sunt declarați îrespins“ candidații care au obținut la testulgrilă de verificarea cunoștințelor o notă mai mică de 7,00 sau un
număr de puncte echivalent cu aceasta, fiind scoși din concurs și
nemaiputându-se prezenta la susținerea probelor prevăzute la
art. 2 alin. (2) lit. b) și c).
(3) Candidații au dreptul să conteste rezultatul testului-grilă în
termen de 24 de ore de la data afișării. Contestația se
soluționează de comisia de soluționare a contestațiilor în termen
de 48 de ore de la data depunerii.

13

Art. 23. — (1) Proiectul de management urmărește modul în
care candidatul analizează și propune soluții de rezolvare a temei
date, utilizând aparatul științific și conceptual specific.
(2) Tema aleasă de candidat pentru proiectul de management
vizează spitalul public pentru care candidează. Informațiile
necesare pentru realizarea proiectului trebuie să fie libere la
publicare și obținute în conformitate cu prevederile legale în
vigoare.
(3) La cererea candidaților, autoritățile de sănătate publică sau
Ministerul Sănătății Publice, după caz, pun/pune la dispoziția
acestora, în maximum 3 zile de la data solicitării, copii ale
bugetului de venituri și cheltuieli aprobat, structura organizatorică
aprobată prin ordin al ministrului sănătății publice și structura de
personal la data solicitării, aferente unităților sanitare la care sunt
înscriși candidații.
Art. 24. — (1) Candidații își aleg tema pentru proiectul de
management și îl depun odată cu înscrierea la concurs.
(2) Proiectul de management trebuie să fie realizat individual
de către candidat și să rezolve problemele solicitate într-un volum
de maximum 8—10 pagini, tehnoredactate pe calculator, cu
fonturi de 14.
(3) Proiectele sunt evaluate, până la data susținerii orale de
către candidat, de un colectiv de specialiști stabilit de președintele
comisiei regionale de concurs dintre membrii comisiei de concurs.
(4) Fiecare lucrare este notată, independent, de minimum
două persoane, conform grilei de punctare stabilite de Școala
Națională de Sănătate Publică și Management Sanitar. Nota
finală, cu două zecimale, este media notelor acordate de fiecare
evaluator.
(5) Grila de punctare a proiectelor de management este
elaborată de Școala Națională de Sănătate Publică și
Management Sanitar și publicată pe site-urile sale, după
încheierea perioadei de înscriere a candidaților.
(6) În cazul în care există diferențe mai mari de un punct
între notele acordate de cei doi evaluatori, proiectul de
management este încredințat altul specialist care, în prezența
celor care au evaluat lucrarea, reverifică și stabilește nota finală.
Art. 25. — (1) Susținerea proiectului se face în plenul comisiei
regionale de concurs sau pe subcomisii, pe durata a maximum
15 minute, plus 5 minute acordate pentru răspunsurile la
întrebările adresate de membrii comisiei/subcomisiei de concurs.
O subcomisie are cel puțin 3 membri.
(2) Nota acordată inițial poate fi mărită sau micșorată în
funcție de modul de susținere a lucrării și a răspunsurilor date
membrilor comisiei de concurs.
(3) În urma susținerii orale a proiectului de management,
comisia regională de concurs stabilește nota definitivă pentru
această probă de evaluare.
(4) Comunicarea notelor definitive la proiectul de management
se face prin afișare, la sfârșitul fiecărei zile de concurs, la sediul
instituției organizatoare.
Art. 26. — (1) Interviul de selecție are scopul de a permite
membrilor comisiei regionale de concurs să constate, analizând și
rezultatele obținute la probele de evaluare susținute anterior, dacă
respectivul candidat își va putea îndeplini obligațiile în noua
funcție și dacă este cel mai potrivit pentru acest post.
(2) Fiecare membru al comisiei regionale de concurs, după
finalizarea interviului, întocmește îFișa interviului de selecție“
(conform anexei).
(3) Nota finală, cu două zecimale, este media notelor acordate
de fiecare membru al comisiei de concurs în fișă.
Art. 27. — (1) Interviul de selecție se desfășoară pe durata a
maximum 15 minute, în plenul comisiei regionale de concurs sau
pe subcomisii, în funcție de numărul candidaților. O subcomisie
are cel puțin 3 membri.
(2) În cadrul interviului de selecție se pot adresa candidatului
următoarele categorii de întrebări:
a) întrebări deschise: cu scopul de a atrage mai multe
informații de la candidat, dezvoltând datele furnizate prin
curriculum vitae (de exemplu: Ce puteți să spuneți despre......?);
b) întrebări închise: cu scopul de a clarifica unele fapte,
evenimente sau situații (de exemplu: Ați condus un colectiv de
muncă/echipă vreodată?);

14

MONITORUL OFICIAL AL ROMÂNIEI, PARTEA I, Nr. 839/11.X.2006

c) întrebări ipotetice: cu scopul de a evalua răspunsurile
candidatului asupra unor anumite situații sau evenimente ipotetice
(de exemplu: În cazul în care sunteți angajat, cum ați proceda în
administrarea cheltuielilor legate de personal?);
d) întrebări de probă: cu scopul de a clarifica unele aspecte
prezentate de candidat prin revenirea la subiectul anterior (de
exemplu: Am dori să revenim la subiectul anterior. Spuneați că.........).
(3) Nu se adresează candidatului întrebări referitoare la
opiniile sale politice, la activitatea sindicală, religie, etnie, sex,
starea materială și originea socială.
CAPITOLUL V
Dispoziții finale
Art. 28. — (1) Media finală a fiecărui candidat se calculează
cu două zecimale, ca medie aritmetică a notelor obținute la
testul-grilă, proiectul de management și interviul de selecție.
(2) În baza mediilor finale ale candidaților se întocmesc,
pentru fiecare post scos la concurs, în ordine descrescătoare,
listele finale ale concursului de selecție.
(3) La medii egale, departajarea candidaților se face pe baza
mediei obținute la testul-grilă, iar la menținerea egalității, pe baza
notei obținute la interviul de selecție.
Art. 29. — (1) Comunicarea rezultatelor finale se face prin
afișare la sediul instituției organizatoare, în termen de 24 de ore
de la finalizarea concursului.

(2) Mediile finale obținute de candidați sunt valabile pentru
stabilirea ordinii de clasificare numai la postul pentru care aceștia
au candidat.
(3) Candidații au dreptul să conteste rezultatul final al
concursului, în termen de 24 de ore de la data afișării.
Contestația se soluționează de comisia de soluționare a
contestațiilor în timp de 48 de ore de la data depunerii.
Art. 30. — (1) În termen de 48 de ore de la finalizarea
concursului și rezolvarea contestațiilor, președintele comisiei
regionale de concurs înaintează comisiei centrale de concurs
procesul-verbal cu rezultatele concursului și nominalizările pentru
fiecare post de manager scos la concurs, însoțite de o copie a
dosarelor de înscriere ale celor nominalizați, certificate pe fiecare
pagină de președintele comisiei regionale de concurs.
(2) Președintele comisiei centrale de concurs, după verificarea
documentelor primite de la comisiile regionale de concurs,
propune ministrului sănătății publice validarea concursurilor și
emiterea ordinelor de încadrare pentru cei nominalizați.
(3) Lucrările scrise ale candidaților, precum și toate
documentele întocmite pentru organizarea și desfășurarea
concursului se păstrează în arhiva instituției organizatoare și au
regimul documentelor de personal și învățământ.
Art. 31. — Anexa face parte integrantă din prezentele norme.
ANEXĂ

ROMÂNIA
MINISTERUL SĂNĂTĂȚII PUBLICE
...................................................................
(instituția organizatoare)

Comisia de concurs
FIȘA INTERVIULUI DE SELECȚIE

Candidat ................................................................
Postul solicitat ......................................................
Data interviului ......................................................
Intervievator ..........................................................
1. Aptitudini de comunicare

2. Aptitudini și cunoștințe manageriale

3. Ambiții profesionale

4. Motivare

5. Potrivire de post

6. Autocontrol

—
—
—
—
—
—
—
—
—
—
—
—
—
—
—
—
—
—
—
—
—
—
—
—
—
—
—
—
—
—

Excelente (10—9,50)
Foarte bune (9,49—9,00)
Acceptabile (8,99—7,00)
Minime (6,99—5,00)
Insuficiente (4,99—1,00)
Excelente, capabil să își asume postul fără o pregătire prealabilă (10—9,50)
Foarte bune, este necesară puțină pregătire (9,49—9,00)
Bune, are cunoștințe elementare, dar este capabil să învețe (8,99—7,00)
Necesită multă pregătire (6,99—5,00)
Nu are aptitudini manageriale (4,99—1,00)
Fixează obiective foarte ambițioase (10—9,50)
Scopuri de nivel înalt (9,49—9,00)
Obiective de nivel mediu (8,99—7,00)
Obiective limitate, nu este foarte ambițios (6,99—5,00)
Se bazează pe alții prea des, obiective minime (4,99—1,00)
Motivare excelentă, dorință puternică de a munci (10—9,50)
Foarte interesat de post; pune multe întrebări (9,49—9,00)
Dorință de a munci (8,99—7,00)
Puțin interesat de post (6,99—5,00)
Nu este interesat de post, impasibil (4,99—1,00)
Excelent pentru acest post (10—9,50)
Foarte bun pentru acest post (9,49—9,00)
Satisfăcător pentru acest post (8,99—7,00)
Incert pentru acest post (6,99—5,00)
Nesatisfăcător pentru acest post (4,99—1,00)
Are o excelentă abilitate de a se controla (10—9,50)
Siguranță de sine, încredere în capacitatea sa de a rezolva problemele (9,49—9,00)
Autocontrol mediu (8,99—7,00)
Pare suprasolicitat, nervos (6,99—5,00)
Greoi, pare preocupat, îngrijorat (4,99—1,00)

MONITORUL OFICIAL AL ROMÂNIEI, PARTEA I, Nr. 839/11.X.2006
7. Impresie generală

—
—
—
—
—

15

Excelentă (10—9,50)
Foarte bună (9,49—9,00)
Bună (8,99—7,00)
Satisfăcătoare (6,99—5,00)
Nesatisfăcătoare (4,99—1,00)

Solicitantul este un candidat*):
— Foarte potrivit (10—9,50)
— Potrivit (9,49—9,00)
— Destul de potrivit (8,99—7,00)
— Posibil, dar pentru un alt post (6,99—5,00)
— Nepotrivit (4,99—1,00)
Evaluator,
............................................................

............................................................

(semnătura)

(data)

*) Se trece nota finală a interviului de selecție, calculată cu două zecimale, ca medie aritmetică a notelor acordate la fiecare dintre cei 7 indicatori evaluați.

MINISTERUL SĂNĂTĂȚII PUBLICE

ORDIN
pentru aprobarea Normelor privind formarea profesională adecvată a personalului implicat
în stabilirea admiterii la donarea, colecta, controlul biologic, prepararea, conservarea,
distribuția și administrarea de sânge și componente sanguine umane
Având în vedere prevederile art. 23 din Legea nr. 282/2005 privind organizarea activității de transfuzie sanguină, donarea de
sânge și componente sanguine de origine umană, precum și asigurarea calității și securității sanitare, în vederea utilizării lor
terapeutice, cu modificările ulterioare,
în temeiul prevederilor Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției generale relații externe și afaceri europene și al Direcției generale organizare,
resurse umane, dezvoltare profesională și salarizare nr. E.N. 4.791/2006,
ministrul sănătății publice emite următorul ordin:
Art. 1. — Formarea profesională a personalului implicat în
stabilirea admiterii la donarea, colecta, controlul biologic,
prepararea, conservarea, distribuția și administrarea de sânge și
componente sanguine umane se realizează prin programe de
educație continuă, organizate anual de Centrul Național de
Perfecționare în Domeniul Sanitar București, în colaborare cu
Institutul Național de Transfuzie Sanguină, Centrul de Transfuzie
Sanguină al Municipiului București, centrele regionale de transfuzie
sanguină și cu organizațiile profesionale respective.
Art. 2. — (1) Programele de educație continuă se elaborează
de Comisia consultativă de specialitate hematologie și transfuzii
a Ministerului Sănătății Publice pentru satisfacerea nevoilor de
formare în domeniul transfuziei sanguine a grupurilor-țintă,
corespunzător profesiei, nivelului de pregătire și activităților
desfășurate.
(2) Programele de educație continuă sunt structurate în
programe de pregătire inițială și programe de pregătire continuă
în domeniul transfuziei sanguine.
(3) Pregătirea inițială în domeniul transfuziei sanguine se
efectuează în mod obligatoriu în primele 6 luni de la implicarea în
activitatea de transfuzie sanguină, donarea de sânge și
componente sanguine de origine umană, precum și asigurarea
calității și securității sanitare. Activitatea profesională în această
perioadă se desfășoară sub supravegherea unei persoane cu
experiență în domeniu.
Art. 3. — (1) Programele de educație continuă sunt acreditate
și certificate de Centrul Național de Perfecționare în Domeniul
Sanitar București, fiind creditate de către Colegiul Medicilor din

România, Ordinul Asistenților Medicali și Moașelor din România,
respectiv de Ordinul Biochimiștilor, Biologilor și Chimiștilor în
Sistemul Sanitar din România.
(2) La evaluarea finală a programelor de educație continuă se
acordă note cuprinse între 1—10, nota minimă de promovare fiind 7.
Participanților care au promovat evaluarea finală li se eliberează
certificate conform reglementărilor în vigoare.
Art. 4. — Programele de educație continuă pentru personalul
prevăzut la art. 1 sunt susținute de către formatorii acreditați în
domeniul medicinii transfuzionale și se desfășoară în cadrul
Institutului Național de Transfuzie Sanguină, al Centrului de
Transfuzie Sanguină al Municipiului București, al centrelor
regionale de transfuzie sanguină, precum și al centrelor de
transfuzie sanguină județene.
Art. 5. — În termen de maximum 6 luni de la intrarea în
vigoare a prezentului ordin, Comisia consultativă de specialitate
hematologie și transfuzii a Ministerului Sănătății Publice va
elabora programele de pregătire inițială și continuă în domeniul
transfuziei sanguine pentru grupurile-țintă menționate la art. 2
alin. (1), urmând ca organizarea acestor programe de educație
continuă să se facă până la sfârșitul anului 2007.
Art. 6. — Se asimilează ca pregătire inițială în domeniul
transfuziei sanguine experiența profesională dobândită de
personalul care la data intrării în vigoare a prezentului ordin
lucrează de cel puțin 3 ani în Institutul Național de Transfuzie
Sanguină, Centrul de Transfuzie Sanguină al Municipiului
București, centrele regionale de transfuzie sanguină, precum și în

16

MONITORUL OFICIAL AL ROMÂNIEI, PARTEA I, Nr. 839/11.X.2006

centrele de transfuzie sanguină județene, eliberându-se
certificate în acest sens.
Art. 7. — Masteratul efectuat în domeniul transfuziei sanguine
se echivalează cu programele de pregătire inițială și continuă în
domeniul transfuziei sanguine pentru o perioadă de 3 ani de la
intrarea în vigoare a prezentului ordin.
Art. 8. — Documentele care atestă efectuarea cursurilor și
stagiilor de pregătire în domeniul transfuziei sanguine efectuate în
ultimii 3 ani anteriori intrării în vigoare a prezentului ordin se
asimilează cu certificatul acordat pentru pregătirea inițială în
domeniul transfuziei sanguine.

Art. 9. — Direcția generală relații externe și afaceri europene,
Direcția generală organizare, resurse umane, dezvoltare
profesională și salarizare, Centrul Național de Perfecționare în
Domeniul Sanitar București, Institutul Național de Transfuzie
Sanguină, Centrul de Transfuzie Sanguină al Municipiului
București, centrele regionale de transfuzie sanguină și centrele de
transfuzie sanguină județene vor duce la îndeplinire dispozițiile
prezentului ordin.
Art. 10. — Prezentul ordin se publică în Monitorul Oficial al
României, Partea I.

Ministrul sănătății publice,
Gheorghe Eugen Nicolăescu
București, 5 octombrie 2006.
Nr. 1.214.
MINISTERUL FINANȚELOR PUBLICE

ORDIN
privind susținerea examenului pentru atribuirea calității de consultant fiscal — sesiunea noiembrie 2006
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare, ale art. 6 din Ordonanța
Guvernului nr. 71/2001 privind organizarea și exercitarea activității de consultanță fiscală, aprobată cu modificări prin Legea
nr. 198/2002, cu modificările ulterioare, precum și ale art. 3 din Regulamentul pentru organizarea examenului de atribuire a calității de
consultant fiscal, aprobat prin Ordinul ministrului finanțelor publice nr. 1.614/2006,
ministrul finanțelor publice emite următorul ordin:
Art. 1. — (1) Examenul de atribuire a calității de
consultant fiscal va avea loc în municipiul București, în zilele
de 25—26 noiembrie 2006.
(2) Locul de desfășurare a examenului se va publica pe site-ul
Ministerului Finanțelor Publice și în presa centrală până la data
de 13 noiembrie 2006.
Art. 2. — Examenul va fi susținut din tematica de examen
prevăzută în anexa nr. 1 la Regulamentul pentru organizarea
examenului de atribuire a calității de consultant fiscal, aprobat prin
Ordinul ministrului finanțelor publice nr. 1.614/2006, publicat în
Monitorul Oficial al României, Partea I, nr. 816 din 3 octombrie
2006, și va consta într-o probă scrisă sub formă de test-grilă.

Art. 3. — Înscrierile la examen și depunerea dosarelor se fac
în perioada 23 octombrie — 3 noiembrie 2006 inclusiv, în
municipiul București, la sediul Școlii de finanțe publice din
str. Lucrețiu Pătrășcanu nr. 10, sectorul 3.
Art. 4. — Colectivul pentru organizarea și desfășurarea
examenului de atribuire a calității de consultant fiscal, numit prin
Ordinul ministrului finanțelor publice nr. 1.523/2006, și comisiile de
examinare și de soluționare a contestațiilor vor duce la îndeplinire
prevederile prezentului ordin.
Art. 5. — Prezentul ordin va fi publicat în Monitorul Oficial al
României, Partea I.

Ministrul finanțelor publice,
Sebastian Teodor Gheorghe Vlădescu
București, 7 octombrie 2006.
Nr. 1.657.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 839/11.X.2006 conține 16 pagini.

Prețul: 1,15 lei

&JUYDGY|120150]
ISSN 1453—4495

