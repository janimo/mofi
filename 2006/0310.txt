Anul 174 (XVIII) — Nr. 310

PARTEA

I

LEGI, DECRETE, HOTĂRÂRI ȘI ALTE ACTE

Joi, 6 aprilie 2006

SUMAR

Nr.

14.
15.

381.

382.

383.

Pagina
HOTĂRÂRI ALE CAMEREI DEPUTAȚILOR
— Hotărâre privind demisia din funcție a unui
chestor al Camerei Deputaților ...............................
— Hotărâre pentru alegerea unui chestor al
Camerei Deputaților .................................................
DECRETE
— Decret privind supunerea spre ratificare
Parlamentului a Acordului de împrumut dintre
România și Banca Internațională pentru
Reconstrucție și Dezvoltare pentru finanțarea
Proiectului privind reforma sistemului judiciar,
semnat la București la 27 ianuarie 2006 ..............
— Decret privind supunerea spre ratificare
Parlamentului a Contractului de finanțare dintre
România și Banca Europeană de Investiții privind
Proiectul de reconstrucție a drumurilor afectate de
inundații, semnat la București la 22 decembrie
2005 și la Luxemburg la 27 decembrie 2005 ......
— Decret privind supunerea spre ratificare
Parlamentului a Contractului de finanțare dintre
România și Banca Europeană de Investiții și
Compania Națională de Căi Ferate îC.F.R.“ —
S.A. privind finanțarea Proiectului de reabilitare a
liniei de cale ferată Curtici—Simeria, semnat la
București la 22 decembrie 2005 și la Luxemburg
la 27 decembrie 2005 .............................................

Nr.
384.

2
2

Pagina
— Decret privind supunerea spre acceptare
Parlamentului a amendamentelor la Statutul
Conferinței de la Haga de drept internațional
privat, adoptate la cea de-a XX-a sesiune
diplomatică a Conferinței de drept internațional
privat, la Haga la 30 iunie 2005 ...........................

4

HOTĂRÂRI ALE GUVERNULUI ROMÂNIEI
427.
3

— Hotărâre privind acordarea unui ajutor umanitar
populației din satul Bădila, comuna Pârscov,
județul Buzău ...........................................................

5

428.

— Hotărâre privind acordarea unui ajutor umanitar
populației din comuna Bustuchin, județul Gorj .....

6

— Hotărâre privind numirea doamnei Coruț
Cristina-Ecaterina în funcția publică de subprefect
al municipiului București .........................................

7

429.
3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
304.

4

— Ordin al ministrului mediului și gospodăririi
apelor pentru contingentarea consumului și
producției de substanțe care epuizează stratul de
ozon în anul 2006 ...................................................

7–8

2

MONITORUL OFICIAL AL ROMÂNIEI, PARTEA I, Nr. 310/6.IV.2006

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind demisia din funcție a unui chestor
al Camerei Deputaților
În temeiul prevederilor art. 20 alin. (4) din Regulamentul Camerei
Deputaților, republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Camera Deputaților ia act de demisia domnului deputat
Marin Diaconescu, fără apartenență la grupuri parlamentare, din funcția de
chestor al Camerei Deputaților și declară vacant un loc de chestor în Biroul
permanent al Camerei Deputaților.
Această hotărâre a fost adoptată de Camera Deputaților în ședința din
4 aprilie 2006.
PREȘEDINTELE CAMEREI DEPUTAȚILOR

BOGDAN OLTEANU
București, 4 aprilie 2006.
Nr. 14.

PARLAMENTUL ROMÂNIEI
CAMERA DEPUTAȚILOR

HOTĂRÂRE
pentru alegerea unui chestor al Camerei Deputaților
În temeiul prevederilor art. 64 alin. (2) din Constituția României,
republicată, și ale art. 23 alin. (3) din Regulamentul Camerei Deputaților,
republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Domnul deputat Zgonea Valeriu Ștefan, aparținând
Grupului parlamentar al Partidului Social Democrat, se alege în funcția de
chestor al Camerei Deputaților, în locul devenit vacant ca urmare a demisiei
din această funcție a domnului deputat Diaconescu Marin.
Această hotărâre a fost adoptată de Camera Deputaților în ședința din
4 aprilie 2006.
PREȘEDINTELE CAMEREI DEPUTAȚILOR

BOGDAN OLTEANU
București, 4 aprilie 2006.
Nr. 15.

MONITORUL OFICIAL AL ROMÂNIEI, PARTEA I, Nr. 310/6.IV.2006

3

DECRETE
PREȘEDINTELE ROMÂNIEI

DECRET
privind supunerea spre ratificare Parlamentului a Acordului de împrumut dintre România
și Banca Internațională pentru Reconstrucție și Dezvoltare pentru finanțarea Proiectului
privind reforma sistemului judiciar, semnat la București la 27 ianuarie 2006
În temeiul prevederilor art. 91 alin. (1) și ale art. 100 din Constituția României, republicată, precum și ale art. 19
alin. (1) lit. a) din Legea nr. 590/2003 privind tratatele,
la propunerea Guvernului, potrivit Hotărârii nr. E 86 din 16 martie 2006,
Președintele României

d e c r e t e a z ă:

Articol unic. — Se supune spre ratificare Parlamentului
Acordul de împrumut dintre România și Banca Internațională
pentru Reconstrucție și Dezvoltare pentru finanțarea

Proiectului privind reforma sistemului judiciar, semnat la
București la 27 ianuarie 2006, și se dispune publicarea
prezentului decret în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 3 aprilie 2006.
Nr. 381.

PREȘEDINTELE ROMÂNIEI

DECRET
privind supunerea spre ratificare Parlamentului a Contractului de finanțare dintre România
și Banca Europeană de Investiții privind Proiectul de reconstrucție a drumurilor afectate
de inundații, semnat la București la 22 decembrie 2005 și la Luxemburg la 27 decembrie 2005
În temeiul prevederilor art. 91 alin. (1) și ale art. 100 din Constituția României, republicată, precum și ale art. 19
alin. (1) lit. a) din Legea nr. 590/2003 privind tratatele,
la propunerea Guvernului, potrivit Hotărârii nr. E 93 din 22 martie 2006,
Președintele României

d e c r e t e a z ă:

Articol unic. — Se supune spre ratificare Parlamentului
Contractul de finanțare dintre România și Banca Europeană de
Investiții privind Proiectul de reconstrucție a drumurilor afectate

de inundații, semnat la București la 22 decembrie 2005 și la
Luxemburg la 27 decembrie 2005, și se dispune publicarea
prezentului decret în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 3 aprilie 2006.
Nr. 382.

4

MONITORUL OFICIAL AL ROMÂNIEI, PARTEA I, Nr. 310/6.IV.2006
PREȘEDINTELE ROMÂNIEI

DECRET
privind supunerea spre ratificare Parlamentului a Contractului de finanțare dintre România
și Banca Europeană de Investiții și Compania Națională de Căi Ferate îC.F.R.“ — S.A.
privind finanțarea Proiectului de reabilitare a liniei de cale ferată Curtici—Simeria,
semnat la București la 22 decembrie 2005 și la Luxemburg la 27 decembrie 2005
În temeiul prevederilor art. 91 alin. (1) și ale art. 100 din Constituția României, republicată, precum și ale art. 19
alin. (1) lit. a) din Legea nr. 590/2003 privind tratatele,
la propunerea Guvernului, potrivit Hotărârii nr. E 92 din 22 martie 2006,
Președintele României

d e c r e t e a z ă:

Articol unic. — Se supune spre ratificare Parlamentului
Contractul de finanțare dintre România și Banca Europeană
de Investiții și Compania Națională de Căi Ferate
îC.F.R.“ — S.A. privind finanțarea Proiectului de reabilitare

a liniei de cale ferată Curtici—Simeria, semnat la București
la 22 decembrie 2005 și la Luxemburg la 27 decembrie
2005, și se dispune publicarea prezentului decret în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 3 aprilie 2006.
Nr. 383.

PREȘEDINTELE ROMÂNIEI

DECRET
privind supunerea spre acceptare Parlamentului a amendamentelor la Statutul Conferinței
de la Haga de drept internațional privat, adoptate la cea de-a XX-a sesiune diplomatică
a Conferinței de drept internațional privat, la Haga la 30 iunie 2005
În temeiul prevederilor art. 91 alin. (1) și ale art. 100 din Constituția României, republicată, precum și ale art. 19
alin. (1) lit. a) din Legea nr. 590/2003 privind tratatele,
la propunerea Guvernului, potrivit Hotărârii nr. E 91 din 22 martie 2006,
Președintele României

d e c r e t e a z ă:

Articol unic. — Se supun spre acceptare Parlamentului
amendamentele la Statutul Conferinței de la Haga de drept
internațional privat, adoptate la cea de-a XX-a sesiune

diplomatică a Conferinței de drept internațional privat, la
Haga la 30 iunie 2005, și se dispune publicarea prezentului
decret în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 3 aprilie 2006.
Nr. 384.

MONITORUL OFICIAL AL ROMÂNIEI, PARTEA I, Nr. 310/6.IV.2006

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor umanitar
populației din satul Bădila, comuna Pârscov, județul Buzău
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar de urgență, cu
titlu gratuit, în limita sumei de 89.000 lei (RON), constând
în 6 bucăți de construcții ușoare din elemente modulate
pentru cazarea provizorie a persoanelor sinistrate din satul
Bădila, comuna Pârscov, județul Buzău, ale căror locuințe
au fost grav afectate în urma reactivării alunecărilor de
teren.
Art. 2. — Administrația Națională a Rezervelor de Stat
va scădea din gestiune la prețurile de înregistrare, prin
debitarea contului 6891 îCheltuieli privind rezerva de stat“
prin creditul contului 3041 îMateriale rezerve de stat“,
cantitatea de 6 bucăți construcții ușoare din elemente
modulate pentru cazare familii sinistrate, aprobate a fi
scoase din rezervele de stat potrivit prezentei hotărâri, pe
baza avizului de expediție și a procesului-verbal de
predare-primire semnate de împuterniciții desemnați de
Instituția Prefectului Județului Buzău.
Art. 3. — (1) Transportul construcțiilor ușoare din
elemente modulate pentru cazare familii sinistrate până la
locul indicat de Instituția Prefectului Județului Buzău se va
efectua în regim de urgență, prin grija unităților teritoriale
din subordinea Administrației Naționale a Rezervelor de
Stat.
(2) Cheltuielile legate de transportul produselor
prevăzute la alin. (1) se suportă de către Administrația
Națională a Rezervelor de Stat, în limita bugetului aprobat.
(3) Distribuirea către populația sinistrată se va face de
către Comitetul Județean pentru Situații de Urgență Buzău,
prin grija Instituției Prefectului Județului Buzău.
(4) Preluarea locuințelor de către persoanele sinistrate
se face pe bază de proces-verbal de predare-primire, cu
precizarea obligațiilor și îndatoririlor primitorului, întocmit
după modelul Contractului-cadru de închiriere prevăzut în
anexa nr. 8 la Normele metodologice pentru punerea în
aplicare a prevederilor Legii locuinței nr. 114/1996, aprobate
prin Hotărârea Guvernului nr. 1.275/2000, cu modificările
ulterioare, pe termen de un an calendaristic, dar nu mai

puțin decât perioada necesară rezolvării situației locative
definitive a sinistratului beneficiar de locuință provizorie.
(5) Schimbarea sub orice formă a destinației,
deteriorarea, distrugerea sau modificarea constructivă a
construcțiilor ușoare din elemente modulate acordate ca
ajutor umanitar din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituția Prefectului Județului Buzău va
justifica distribuirea produsului scos din rezervele de stat în
condițiile prezentei hotărâri, conform prevederilor art. 7 din
Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul Instituției Prefectului Județului Buzău, în
vederea punerii lor la dispoziție organelor de control
abilitate.
Art. 5. — Autoritățile administrației publice locale din
județul Buzău vor asigura pentru zona sinistrată:
a) locația pentru amplasarea construcțiilor ușoare din
elemente modulate pentru cazare familii sinistrate, alta
decât aceea unde urmează să se reconstruiască locuințele
distruse;
b) energia electrică necesară iluminatului și, după caz,
încălzirii din sursă electrică;
c) grupuri sanitare și surse de apă potabilă.
Art. 6. — (1) Pe măsura finalizării reconstrucției
locuințelor, Instituția Prefectului Județului Buzău va prelua
de la populație construcțiile ușoare din elemente modulate,
acordate în condițiile prezentei hotărâri.
(2) Preluarea se va face pe bază de proces-verbal de
predare-primire, cu constatarea stării constructiv-funcționale
și aplicarea măsurilor, după caz.
(3) Construcțiile ușoare din elemente modulate astfel
preluate vor fi transmise, în condițiile legii, Inspectoratului
Județean pentru Situații de Urgență Buzău, care va asigura
demontarea și conservarea acestora.

PRIM-MINISTRU

CĂLIN POPESCU-TĂRICEANU

București, 5 aprilie 2006.
Nr. 427.

Contrasemnează:
p. Ministrul administrației și internelor,
Mircea Nicu Toader,
secretar de stat
Președintele Administrației Naționale a Rezervelor de Stat,
Sorin Vicol
p. Ministrul finanțelor publice,
Cătălin Doica,
secretar de stat

6

MONITORUL OFICIAL AL ROMÂNIEI, PARTEA I, Nr. 310/6.IV.2006
GUVERNUL ROMÂNIEI

HOTĂRÂRE
privind acordarea unui ajutor umanitar
populației din comuna Bustuchin, județul Gorj
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar de urgență, cu
titlu gratuit, în limita sumei de 148.000 lei (RON), constând
în 10 bucăți de construcții ușoare din elemente modulate
pentru cazarea provizorie a persoanelor sinistrate din
comuna Bustuchin, județul Gorj, ale căror locuințe au fost
afectate în urma alunecărilor de teren.
Art. 2. — Administrația Națională a Rezervelor de Stat
va scădea din gestiune la prețurile de înregistrare, prin
debitarea contului 6891 îCheltuieli privind rezerva de stat“
prin creditul contului 3041 îMateriale rezerve de stat“,
cantitatea de 10 bucăți construcții ușoare din elemente
modulate pentru cazare familii sinistrate, aprobate a fi
scoase din rezervele de stat potrivit prezentei hotărâri, pe
baza avizului de expediție și a procesului-verbal de
predare-primire semnate de împuterniciții desemnați de
Instituția Prefectului Județului Gorj.
Art. 3. — (1) Transportul construcțiilor ușoare din
elemente modulate pentru cazare familii sinistrate până la
locul indicat de Instituția Prefectului Județului Gorj se va
efectua în regim de urgență, prin grija unităților teritoriale
din subordinea Administrației Naționale a Rezervelor de
Stat.
(2) Cheltuielile legate de transportul produselor
menționate la alin. (1) se suportă de Administrația
Națională a Rezervelor de Stat, în limita bugetului aprobat.
(3) Distribuirea către populația sinistrată se va face de
Comitetul Județean pentru Situații de Urgență Gorj, prin
grija Instituției Prefectului Județului Gorj.
(4) Preluarea locuințelor de către persoanele sinistrate
se face pe bază de proces-verbal de predare-primire, cu
precizarea obligațiilor și îndatoririlor primitorului, întocmit
după modelul Contractului-cadru de închiriere prevăzut în
anexa nr. 8 la Normele metodologice pentru punerea în
aplicare a prevederilor Legii locuinței nr. 114/1996, aprobate
prin Hotărârea Guvernului nr. 1.275/2000, cu modificările
ulterioare, pe termen de un an calendaristic, dar nu mai
puțin decât perioada necesară rezolvării situației locative
definitive a sinistratului beneficiar de locuință provizorie.

(5) Schimbarea sub orice formă a destinației,
deteriorarea, distrugerea sau modificarea constructivă a
construcțiilor ușoare din elemente modulate acordate ca
ajutor umanitar din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituția Prefectului Județului Gorj va
justifica distribuirea produsului scos din rezervele de stat în
condițiile prezentei hotărâri, conform prevederilor art. 7 din
Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul Instituției Prefectului Județului Gorj, în
vederea punerii lor la dispoziție organelor de control
abilitate.
Art. 5. — Autoritățile administrației publice locale din
județul Gorj vor asigura pentru zona sinistrată:
a) locația pentru amplasarea construcțiilor ușoare din
elemente modulate pentru cazare familii sinistrate, alta
decât aceea unde urmează să se reconstruiască locuințele
distruse;
b) energia electrică necesară iluminatului și, după caz,
încălzirii din sursă electrică;
c) grupuri sanitare și surse de apă potabilă.
Art. 6. — (1) Pe măsura finalizării reconstrucției
locuințelor, Instituția Prefectului Județului Gorj va prelua de
la populație construcțiile ușoare din elemente modulate,
acordate în condițiile prezentei hotărâri.
(2) Preluarea se va face pe bază de proces-verbal de
predare-primire, cu constatarea stării constructiv-funcționale
și aplicarea măsurilor, după caz.
(3) Construcțiile ușoare din elemente modulate astfel
preluate vor fi transmise, în condițiile legii, Inspectoratului
Județean pentru Situații de Urgență Gorj, care va asigura
demontarea și conservarea acestora.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Președintele Administrației Naționale a Rezervelor de Stat,
Sorin Vicol
p. Ministrul finanțelor publice,
Cătălin Doica,
secretar de stat
București, 5 aprilie 2006.
Nr. 428.

MONITORUL OFICIAL AL ROMÂNIEI, PARTEA I, Nr. 310/6.IV.2006

7

GUVERNUL ROMÂNIEI

HOTĂRÂRE
privind numirea doamnei Coruț Cristina-Ecaterina
în funcția publică de subprefect al municipiului București
Având în vedere prevederile art. 45 alin. (1) din Ordonanța Guvernului
nr. 2/2006 privind reglementarea drepturilor salariale și a altor drepturi ale
funcționarilor publici pe anul 2006,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Doamna Coruț Cristina-Ecaterina se numește în funcția
publică de subprefect al municipiului București pe durata suspendării din
funcție a titularului postului.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației
și internelor,
Mircea Nicu Toader,
secretar de stat
București, 5 aprilie 2006.
Nr. 429.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL MEDIULUI ȘI GOSPODĂRIRII APELOR

ORDIN
pentru contingentarea consumului și producției de substanțe
care epuizează stratul de ozon în anul 2006
Având în vedere prevederile art. 2 și 5 din Protocolul de la Montreal privind substanțele care epuizează stratul de
ozon, adoptat la Montreal la 16 septembrie 1987, la care România a aderat prin Legea nr. 84/1993, și ale
Amendamentului la Protocolul de la Montreal privind substanțele care epuizează stratul de ozon, adoptat la cea de-a
doua reuniune a părților de la Londra, din 27—29 iunie 1990,
în baza prevederilor art. 3 alin. (2) și (3) din Ordonanța Guvernului nr. 89/1999 privind regimul comercial și
introducerea unor restricții la utilizarea hidrocarburilor halogenate care distrug stratul de ozon, aprobată cu modificări prin
Legea nr. 159/2000,
în temeiul Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările și completările ulterioare,
precum și în baza Ordinului ministrului apelor, pădurilor și protecției mediului nr. 506/1996 pentru aprobarea
Procedurii de reglementare a activităților de import și export cu substanțe, produse și echipamente înscrise în anexele
Protocolului de la Montreal privind substanțele care epuizează stratul de ozon,
ministrul mediului și gospodăririi apelor emite următorul ordin:
Art. 1. — Se contingentează în anul 2006 valoarea
nivelului calculat anual al consumului de substanțe înscrise
în anexa A, anexa B, anexa C grupa a II-a și anexa E la
Protocolul de la Montreal privind substanțele care
epuizează stratul de ozon.

Art. 2. — Valorile de contingentare pentru nivelurile
calculate anual ale consumului și producției de substanțe
înscrise în anexa A, anexa B, anexa C grupa a II-a și
anexa E la Protocolul de la Montreal privind substanțele
care epuizează stratul de ozon sunt stabilite conform
anexei care face parte integrantă din prezentul ordin.

8

MONITORUL OFICIAL AL ROMÂNIEI, PARTEA I, Nr. 310/6.IV.2006

Art. 3. — Nu fac obiectul contingentării stabilite prin
prezentul ordin producția și consumul de substanțe
reglementate, destinate utilizării ca agenți de proces și ca
aplicații analitice de laborator, aprobate printr-o decizie a
părților la Protocolul de la Montreal, precum și consumul
de bromură de metil destinat scopurilor de carantină, stabilit
în conformitate cu prevederile art. 9 alin. (2) din Ordonanța
Guvernului nr. 89/1999 privind regimul comercial și
introducerea unor restricții la utilizarea hidrocarburilor
halogenate care distrug stratul de ozon, aprobată cu
modificări prin Legea nr. 159/2000.

Art. 4. — Direcția generală gestiune deșeuri și
substanțe chimice periculoase emite acordurile de mediu
pentru importul/exportul de substanțe înscrise în anexele la
Protocolul de la Montreal, în condițiile respectării valorilor
de contingentare stabilite în anexa la prezentul ordin.
Art. 5. — Direcția generală gestiune deșeuri și
substanțe chimice periculoase va duce la îndeplinire
prevederile prezentului ordin.
Art. 6. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 28 martie 2006.
Nr. 304.
ANEXĂ

Anexa/Grupa

Anexa A
Grupa I

Anexa A
Grupa II
Anexa
Grupa
Anexa
Grupa
Anexa
Grupa
Anexa
Grupa
Anexa

B
I
B
II
B
III
C
II
E

Substanțele
înscrise
în anexă

Potențialul
de epuizare
al ozonului

CFC 11
CFC 12
CFC 113
CFC 114
CFC 115
halon-1211
halon-1301
halon-2402
Alți CFC

1,0
1,0
0,8
1,0
0,6
3,0
10
6,0
1

tetraclorură de carbon
metilcloroform
(1,1,1, Tricloretan)
HBrFC
bromură de metil

Valoarea
contingentului
pentru nivelul
calculat al
consumului1) în
anul 2006
(tone ODP2))

135

Valoarea
contingentului
pentru nivelul
calculat al
producției1) în
anul 2006
(tone ODP)

0

2,1

0

0

0

1,1

0

0

0,1

0

0

0,03—4,4

0

0

0,7

0

0

1)

Prin nivel calculat anual al consumului, respectiv al producției, se înțelege definiția prevăzută de Legea
nr. 84/1993 pentru aderarea României la Convenția privind protecția stratului de ozon, adoptată la Viena la 22 martie
1985, și la Protocolul privind substanțele care epuizează stratul de ozon, adoptat la Montreal la 16 septembrie 1987, și
pentru acceptarea Amendamentului la Protocolul de la Montreal privind substanțele care epuizează stratul de ozon, adoptat
la cea de-a doua reuniune a părților de la Londra, din 27—29 iunie 1990.
2) Prin tone ODP se înțelege valoarea rezultată prin multiplicarea valorilor exprimate în tone metrice cu potențialul
de epuizare al ozonului.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 310/6.IV.2006 conține 8 pagini.

Prețul: 0,60 lei noi/6.000 lei vechi

&JUYDGY|114869]
ISSN 1453—4495

