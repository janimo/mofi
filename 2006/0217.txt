Anul 174 (XVIII) — Nr. 217

PARTEA

I

LEGI, DECRETE, HOTĂRÂRI ȘI ALTE ACTE

Joi, 9 martie 2006

SUMAR

Nr.

Pagina

304.

HOTĂRÂRI ALE GUVERNULUI ROMÂNIEI
266.

291.

292.

— Hotărâre pentru modificarea și completarea
Hotărârii Guvernului nr. 63/2002 privind aprobarea
Principiilor de bună practică de laborator, precum
și inspecția și verificarea respectării acestora în
cazul testărilor efectuate asupra substanțelor
chimice .......................................................................
— Hotărâre privind achiziția de echipamente, în
vederea realizării Sistemului antiefracție, control
acces și supraveghere perimetrală la sediile
unităților Jandarmeriei Române, de către Ministerul
Administrației și Internelor ........................................
— Hotărâre pentru modificarea art. 4 alin. (2) din
Hotărârea Guvernului nr. 1.578/2002 privind
condițiile în baza cărora polițistul are dreptul la
concedii de odihnă, concedii de studii și învoiri
plătite, concedii fără plată, bilete de odihnă,
tratament și recuperare.............................................

HOTĂRÂRI

ALE

Nr.

Pagina
— Hotărâre privind trecerea unui imobil din
domeniul public al statului și din administrarea
Serviciului Român de Informații în domeniul privat
al statului și punerea acestuia la dispoziția
Serviciului Român de Informații în scopul restituirii
către persoanele îndreptățite ....................................

7

1–5
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.

— Decizie a președintelui Agenției Naționale
pentru Resurse Minerale privind încetarea
concesiunii activităților miniere de exploatare a
argilei comune din perimetrul Colina I ....................

7

43.

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind măsurile pentru controlul febrei aftoase......

8

6

6

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 63/2002 privind aprobarea Principiilor
de bună practică de laborator, precum și inspecția și verificarea respectării acestora
în cazul testărilor efectuate asupra substanțelor chimice
În temeiul prevederilor art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 63/2002 privind
aprobarea Principiilor de bună practică de laborator, precum
și inspecția și verificarea respectării acestora în cazul
testărilor efectuate asupra substanțelor chimice, publicată în
Monitorul Oficial al României, Partea I, nr. 102 din
6 februarie 2002, se modifică și se completează după cum
urmează:
1. După articolul 1 se introduce un nou articol,
articolul 11, cu următorul cuprins:

îArt. 11. — Prevederile prezentei hotărâri nu se aplică
interpretării și evaluării rezultatelor testărilor.“
2. După articolul 4 se introduce mențiunea privind
transpunerea directivelor Consiliului 2004/9/CE și
2004/10/CE, cu următorul cuprins:
îPrezenta hotărâre transpune prevederile Directivei
Consiliului 2004/9/CE privind inspecția și verificarea
respectării principiilor BPL, publicată în Jurnalul Oficial al
Uniunii Europene nr. L50/20.02.2004, exceptând prevederile

2

MONITORUL OFICIAL AL ROMÂNIEI, PARTEA I, Nr. 217/9.III.2006

Secțiunii B ale Anexei I care au fost preluate în legislația
națională prin Ordinul ministrului industriei și resurselor, al
ministrului sănătății și familiei și al ministrului agriculturii,
alimentației și pădurilor nr. 117/356/248/2002 pentru
aprobarea Procedurilor privind efectuarea inspecțiilor
instalațiilor de testare și verificarea studiilor în vederea
respectării principiilor de bună practică de laborator,
publicat în Monitorul Oficial al României, Partea I, nr. 521
din 18 iulie 2002, și ale Directivei Consiliului 2004/10/CE
privind aplicarea principiilor BPL și verificarea aplicării
acestora în cazul testărilor efectuate asupra substanțelor,
publicată în Jurnalul Oficial al Uniunii Europene
nr. L50/20.02.2004.“
3. În anexa nr. 1 punctul I îIntroducere“, după punctul 1
se introduc trei noi puncte, punctele 1 1 , 1 2 și 1 3 , cu
următorul cuprins:
î11. Principiile BPL reprezintă principiile bunei practici de
laborator, bazate pe principiile Organizației pentru
Cooperare și Dezvoltare Economică (OCDE) privind BPL,
prevăzute la punctul 12 din prezenta hotărâre.
12. Laboratoarele care realizează testări ale substanțelor
chimice în conformitate cu prevederile Hotărârii Guvernului
nr. 490/2002 pentru aprobarea Normelor metodologice de
aplicare a Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase trebuie să
respecte principiile BPL.
13. Pentru testele efectuate în laboratoarele care aplică
principiile BPL conform art. 12, introducerea pe piață a
substanțelor și preparatelor chimice testate în aceste
laboratoare nu poate fi interzisă, restrânsă sau împiedicată
din motive referitoare la principiile BPL.“
4. În anexa nr. 1 punctul I îIntroducere“, punctul 2 va
avea următorul cuprins:
î2. În sensul prezentelor principii BPL, prin substanțe și
preparate chimice se înțelege: substanțe și preparate
chimice industriale, medicamente de uz uman și veterinar,
pesticide, produse cosmetice, aditivi alimentari furajeri și
umani și alte produse chimice industriale. Aceste substanțe
și preparate chimice sunt în general substanțe chimice de
sinteză, dar pot fi și substanțe de origine naturală,
biologică și, în anumite condiții, organisme vii. Testele
efectuate asupra acestor substanțe vizează furnizarea
datelor asupra proprietăților și/sau calității lor de a nu fi
nocive pentru sănătatea umană și/sau pentru mediu.“
5. În anexa nr. 1 punctul I îIntroducere“, după punctul 2
se introduce un nou punct, punctul 2 1 , cu următorul
cuprins:
î2 1 . Principiile BPL se aplică tuturor studiilor de
siguranță neclinice referitoare la sănătate și mediu
prevăzute de legislația pentru înregistrarea sau autorizarea
medicamentelor de uz uman, a pesticidelor, produselor
cosmetice, medicamentelor de uz veterinar, aditivilor
alimentari furajeri și umani și a altor produse similare,
precum și reglementarea produselor chimice industriale.“
6. În anexa nr. 1 punctul I îIntroducere“, punctul 4 va
avea următorul cuprins:
î4. Autoritatea de monitorizare BPL este:
a) Agenția Națională pentru Substanțe și Preparate
Chimice Periculoase (ANSPCP), pentru substanțele și
preparatele chimice periculoase, produsele cosmetice, alte
produse chimice industriale;
b) Agenția Națională a Medicamentului, pentru
medicamentele de uz uman;
c) Autoritatea Națională Sanitară Veterinară și pentru
Siguranța Alimentelor (ANSVSA), pentru medicamentele de
uz veterinar și aditivii furajeri;
d) Ministerul Sănătății, pentru aditivi alimentari, pesticide,
produse biologice, contaminanți și biocide.“

7. În anexa nr. 1 punctul I îIntroducere“, după punctul 4
se introduc două noi puncte, punctele 4 1 și 4 2 , cu
următorul cuprins:
î41. Ministerul Economiei și Comerțului transmite Comisiei
Europene lista autorităților competente pentru verificarea
respectării principiilor BPL, prevăzute la punctul 4.
4 2 . Autoritatea de monitorizare BPL menționată la
punctul 4 inspectează laboratoarele și verifică studiile
conform prevederilor din anexa la principiile BPL și Ordinul
ministrului industriei și resurselor, al ministrului sănătății și
familiei și al ministrului agriculturii, alimentației și pădurilor
nr. 117/356/248/2002 pentru aprobarea Procedurilor privind
efectuarea inspecțiilor instalațiilor de testare și verificarea
studiilor în vederea respectării principiilor de bună practică
de laborator.“
8. În anexa nr. 1 punctul I îIntroducere“, după punctul 5
se introduc două noi puncte, punctele 5 1 și 5 2 , cu
următorul cuprins:
î51. Raportul anual privind aplicarea BPL
51.1. Autoritatea de monitorizare BPL elaborează, sub
coordonarea ANSPCP, un raport anual privind aplicarea
BPL pe teritoriul României.
51.2. Raportul conține o listă a laboratoarelor inspectate,
data la care s-au desfășurat inspecțiile și un scurt rezumat
al concluziilor inspecțiilor.
51.3. Rapoartele sunt transmise Comisiei Europene, de
către ANSPCP, până la data de 31 martie a fiecărui an.
51.4. Informațiile confidențiale cu valoare comercială la
care are acces autoritatea de monitorizare BPL în timpul
activităților de verificare a respectării principiilor BPL sunt
disponibile numai pentru Comisia Europeană, pentru
autoritățile de reglementare și pentru sponsorul care
finanțează un laborator sau un studiu și care este direct
interesat de o anumită inspecție sau verificare a studiului.
5 1.5. Nu se consideră ca fiind confidențiale numele
laboratoarelor supuse inspecțiilor de către autoritatea de
monitorizare, gradul de respectare BPL de către acestea și
datele la care s-au efectuat inspecțiile laboratoarelor sau
verificarea studiilor.
52. Dacă, urmare a verificării aplicării principiilor BPL la
testarea substanțelor chimice, autoritatea de monitorizare
constată că, deși o substanță chimică a fost testată în
conformitate cu cerințele prezentei hotărâri, ea prezintă
totuși pericol pentru om și mediu, poate decide provizoriu
să interzică sau să impună condiții speciale pentru
introducerea pe piață a acesteia. Autoritatea de
monitorizare informează imediat Comisia Europeană și
celelalte state membre ale Uniunii Europene cu privire la
decizia luată, precizând motivele care au stat la baza
acesteia.“
9. În anexa nr. 1 punctul I îIntroducere“, punctul 6 va
avea următorul cuprins:
î6. Certificatul de atestare
6.1. Dacă prevederile pct. 3 sunt respectate, iar
rezultatele inspecției și verificării sunt satisfăcătoare,
autoritatea de monitorizare poate să garanteze declarația
unui laborator, conform căreia acesta din urmă și testele
pe care le efectuează sunt conforme cu BPL, eliberând un
certificat de atestare în cadrul căruia se utilizează
formularea: îevaluarea conformității cu BPL potrivit Hotărârii
Guvernului nr. 63/2002 realizată la ..................... .“
(data)

6.2. În vederea obținerii certificatului de atestare,
instalațiile de testare prevăzute la pct. 1 solicită autorităților
prevăzute la pct. 4 verificarea instalațiilor lor de testări,
printr-o cerere în care sunt înscrise următoarele mențiuni:
a) denumirea firmei și sediul;
b) planul construcției, care indică fiecare loc de testare;
c) organigrama, care indică numele și atribuțiile
membrilor care conduc instalațiile de testare, personalul

MONITORUL OFICIAL AL ROMÂNIEI, PARTEA I, Nr. 217/9.III.2006
răspunzător pentru asigurarea calității și conducătorul
studiului;
d) numele și adresa persoanei de contact;
e) procedurile privind modul de operare pentru
asigurarea calității;
f) lista tuturor modurilor de operare procedurale;
g) categoriile de teste pe care le efectuează;
h) orice alte date solicitate de autoritatea competentă.
6.3. Orice modificare a datelor cuprinse în documentele
care au stat la baza obținerii certificatului de atestare va
trebui notificată în termen de 30 de zile autorității
prevăzute la pct. 4, care va evalua modul în care aceste
modificări afectează aplicarea principiilor BPL și va decide
prelungirea certificatului de atestare, eliberarea unui nou
certificat de atestare sau retragerea certificatului de
atestare, după caz.“
10. În anexa nr. 1 punctul II îOrganizarea și personalul
instalației de testare“, punctul 1.2, după litera f) se
introduc trei noi litere, literele f1), f2) și f3), cu următorul
cuprins:
îf 1) să verifice că, pentru fiecare studiu, înainte de
începerea acestuia, este numită de către conducerea
instalației o persoană având calificările, pregătirea și
experiența corespunzătoare în funcția de director de studiu;
înlocuirea directorului de studiu se face conform unor
proceduri stabilite și trebuie susținută cu documente;
f2) să verifice, în cazul unui studiu cu mai multe locuri
de testare, dacă este necesar, că a fost desemnat un
responsabil principal de teste, care are pregătirea,
calificările și experiența necesare pentru a supraveghea
faza/fazele studiului ce i-a/i-au fost încredințată/încredințate;
înlocuirea unui responsabil de teste trebuie făcută conform
unor proceduri stabilite și trebuie susținută cu documente;
f3) să se asigure că aprobarea planului de studiu de
către directorul de studiu se face pe baza unei analize
documentate;“.
11. În anexa nr. 1 punctul II îOrganizarea și personalul
instalației de testare“, punctul 1.3 va avea următorul
cuprins:
î1.3. Atunci când una sau mai multe faze ale studiului
se derulează într-un loc de testare, conducerea locului de
testare, dacă a fost desemnată, va exercita responsabilitățile menționate mai sus, cu excepția celor prevăzute la
pct. 1.2 lit. f1), f3), j) și l).“
12. În anexa nr. 1 punctul V îAparate, materiale și
reactivi“, după punctul 3 se introduce un nou punct,
punctul 4, cu următorul cuprins:
î4. Aparatele și materialele utilizate într-un studiu nu
trebuie să interfereze cu sistemele de testare astfel încât
să aducă prejudicii.“
13. În anexa nr. 1 punctul VIII îProceduri standard de
operare“, punctul 5.5 va avea următorul cuprins:
î5.5. proceduri de asigurare a calității:
• repartizarea personalului însărcinat cu asigurarea
calității la planificarea, stabilirea calendarului, realizarea,
documentarea și raportarea inspecțiilor.“
14. În anexa nr. 1 punctul IX îRealizarea studiului“,
punctul 2.4 va avea următorul cuprins:
î2.4. metodele de testare:
• indicarea ghidurilor de testare OCDE sau a altui ghid
de testare sau metoda utilizată.“
15. În anexa nr. 1 punctul X îÎntocmirea raportului
privind rezultatele studiului“, punctul 2.5 va avea
următorul cuprins:
î2.5. descrierea materialelor și metodelor de testare:
• descrierea metodelor și materialelor utilizate;
• indicarea ghidurilor de testare OCDE sau a altui ghid
de testare sau metode.“

3

16. În anexa nr. 1 punctul XI îStocarea și păstrarea
arhivelor și a materialelor“, punctul 1 va avea următorul
cuprins:
î1. Vor fi păstrate în arhive, pe o perioadă de 15 ani:
a) planul studiului, datele primare, mostrele substanțelor
chimice testate și ale celor de referință, eșantioanele și
raportul final al fiecărui studiu;
b) rapoartele privind toate controalele realizate conform
programului de asigurare a calității, precum și schemele de
desfășurare a studiului;
c) listele privind calificarea, instruirea, experiența și
descrierea sarcinilor personalului;
d) referate și rapoarte asupra întreținerii și etalonării
echipamentului;
e) documente referitoare la validarea sistemelor
informatice;
f) dosarul cronologic al tuturor metodelor de lucru
utilizate;
g) referate privind supravegherea mediului.
Atunci când mostrele substanțelor chimice testate, ale
celor de referință și eșantioanele sunt distruse înaintea
expirării perioadei de păstrare solicitate, din orice motiv,
această distrugere trebuie justificată și susținută cu
documente. Mostrele substanțelor chimice testate, ale celor
de referință și eșantioanele vor fi păstrate numai atât timp
cât calitatea lor o permite.“
17. În anexa nr. 1 punctul XI îStocarea și păstrarea
arhivelor și a materialelor“, punctul 4 va avea următorul
cuprins:
î4. Arhiva instalației de testare poate fi păstrată la
sediul acesteia sau la un depozit de arhivare. Dacă
instalația de testare sau depozitul de arhivare își încetează
activitatea și nu au un succesor legal, arhivele trebuie să
fie transferate în arhivele sponsorului/sponsorilor
studiului/studiilor.“
18. În anexa la principiile BPL punctul I îTermeni
generali“, punctul 1 va avea următorul cuprins:
î1. Buna practică de laborator reprezintă un sistem de
calitate privind procesul organizatoric, precum și condițiile
în care sunt planificate, realizate, verificate, înregistrate,
arhivate și difuzate studiile de siguranță neclinice referitoare
la sănătate și mediu.“
19. În anexa la principiile BPL punctul I îTermeni
generali“, punctul 3 va avea următorul cuprins:
î3. Programul de respectare a BPL este un sistem
special elaborat de autoritatea competentă pentru
verificarea respectării principiilor BPL în instalațiile de
testare prin inspecția acestora și verificarea studiilor
efectuate.“
20. În anexa la principiile BPL punctul I îTermeni
generali“, punctul 5 va avea următorul cuprins:
î5. Studiul de siguranță neclinic referitor la sănătate și
mediu, denumit în continuare studiu, constă într-o testare
sau într-un ansamblu de testări în care se efectuează
analiza unui element de încercat în condiții de laborator
sau de mediu pentru a obține date privind proprietățile
și/sau siguranța acestuia, în scopul prezentării acestora
autorităților de reglementare. Studiile de siguranță neclinice
referitoare la sănătate și la mediu, cărora le sunt aplicabile
BPL, includ activități efectuate în laborator, în sere și pe
teren.“
21. În anexa la principiile BPL punctul I îTermeni
generali“, punctul 7 va avea următorul cuprins:
î7. Inspecția instalației de testare este analiza la fața
locului a procedurilor standard de operare utilizate în
instalația de testare pentru evaluarea gradului de
conformitate a acesteia cu principiile BPL; în timpul
inspecțiilor sunt analizate structura administrativă, metodele
de lucru utilizate, este intervievat personalul tehnic, sunt

4

MONITORUL OFICIAL AL ROMÂNIEI, PARTEA I, Nr. 217/9.III.2006

evaluate calitatea și corectitudinea datelor obținute și este
redactat un raport.“
22. În anexa la principiile BPL punctul I îTermeni
generali“, după punctul 8 se introduc trei noi puncte,
punctele 9, 10 și 11, cu următorul cuprins:
î9. Gradul de respectare BPL reprezintă nivelul de
conformare al unei instalații de testare cu principiile BPL,
evaluat de autoritatea de monitorizare BPL.
10. Autoritatea de monitorizare BPL reprezintă structura
care are responsabilitatea monitorizării respectării BPL în
instalațiile de testare de pe teritoriul României și îndeplinirii
altor atribuții aferente BPL, în conformitate cu prevederile
legislației naționale.
11. Autoritatea de reglementare reprezintă structura
națională ce are responsabilități legale de a controla
respectarea prevederilor privind substanțele și preparatele
chimice din domeniul de competență, inclusiv de a
monitoriza respectarea principiilor BPL.“
23. În anexa la principiile BPL punctul II îTermeni
specifici“, punctul 1.4 va avea următorul cuprins:
î1.4. Sponsorul studiului este persoana juridică ce
comandă, finanțează și/sau propune un studiu de siguranță
neclinic referitor la sănătate și mediu.“
24. În anexa la principiile BPL punctul II îTermeni
specifici“, punctul 1.8 va avea următorul cuprins:
î1.8. Procedurile standard de operare sunt proceduri
susținute de documente, care descriu modul de realizare a
testelor sau a activităților, a căror detaliere nu figurează în
mod normal în planul studiului sau în ghidurile de testare.“
25. În anexa la principiile BPL punctul II îTermeni
specifici“, punctul 2.6 va avea următorul cuprins:
î2.6. Datele primare reprezintă ansamblul rapoartelor și
al documentelor originale ale instalației de testare sau al
copiilor conforme ale acestora, care rezultă din observații
și din lucrările originale realizate în cadrul studiului.
Acestea pot include, de exemplu, fotografii, copii pe
microfilme sau microfise, date pe suport informatic,
observații înregistrate pe casete, înregistrări automate ale
datelor sau orice alte suporturi recunoscute de stocare a
datelor care pot realiza o stocare sigură a informațiilor pe
parcursul intervalului de timp prevăzut la punctul 2.10.“
26. În anexa nr. 2 punctul 1 îAdministrație“, literele b)
și c) vor avea următorul cuprins:
îb) publică documente privind adoptarea principiilor BPL
pe teritoriul României;
c) păstrează în arhive rapoartele asupra inspecțiilor în
instalațiile de testare privind respectarea aplicării principiilor
BPL și a verificărilor studiilor în scopuri naționale și
internaționale.“
27. În anexa nr. 2 punctul 1 îAdministrație“, după litera b)
se introduce o nouă literă, litera b1), cu următorul cuprins:
îb1) publică documente cuprinzând informații detaliate
referitoare la programul privind aplicarea BPL, inclusiv
informații privind cadrul legal sau administrativ aferent
programului (de exemplu, regulamente, coduri de practică),
manuale de inspecție, ghiduri, periodicitatea inspecțiilor
și/sau criteriile pentru stabilirea programului de inspecție
etc.;“.
28. În anexa nr. 2 punctul 2.1, litera b) va avea
următorul cuprins:
îb) inspectorii cu calificarea necesară și instruirea
adecvată; inspectorii trebuie să aibă calificarea și
experiența practică în domeniul disciplinelor științifice
relevante pentru testarea substanțelor și preparatelor
chimice;“.
29. În anexa nr. 2 punctul 2.1, după litera b) se
introduce o nouă literă, litera b1), cu următorul cuprins:
îb 1 ) instruirea corespunzătoare a inspectorilor BPL,
având în vedere calificările și experiența lor individuală;“.

30. În anexa nr. 2, după punctul 2.1 se introduce un nou
punct, punctul 2.11, cu următorul cuprins:
î2.1 1 . Autoritatea de monitorizare BPL promovează
consultările, inclusiv activitățile comune de instruire, când
este cazul, cu autoritățile de monitorizare BPL din alte țări
membre OCDE, în scopul armonizării la nivel internațional
a interpretării și aplicării principiilor BPL, precum și cu
privire la monitorizarea respectării acestor principii.“
31. În anexa nr. 2, după punctul 2 îPersonal și
instruire“ se introduce un nou punct, punctul 2 1 , cu
următorul cuprins:
î21. Confidențialitatea
2 1 .1. Autoritatea de monitorizare BPL are acces la
informații confidențiale cu valoare comercială și, eventual,
dacă este necesar, poate reține de la instalația de testare
documentele ce conțin astfel de informații sau poate face
referiri detaliate la acestea în rapoartele sale.
21.2. Rapoartele inspecțiilor instalațiilor de testare și
verificările studiilor sunt disponibile numai pentru Comisia
Europeană și, atunci când este cazul, pentru instalațiile de
testare inspectate sau în care au fost efectuate verificări
de studiu și/sau pentru sponsorul studiului, cu excepția
informațiilor confidențiale cu valoare comercială care au
fost reținute.“
32. În anexa nr. 2, punctul 3 îProgramul privind
respectarea principiilor BPL“ va avea următorul cuprins:
î3. Programul privind respectarea principiilor BPL
3.1. Verificarea respectării BPL urmărește să stabilească
dacă instalațiile de testare au aplicat principiile BPL în
efectuarea studiilor și pot să garanteze o calitate adecvată
a datelor rezultate.
3.2. Autoritatea de monitorizare publică informații privind
programul de respectare a principiilor BPL, care trebuie,
între altele:
a) să definească domeniul de aplicare și amploarea
programului; programul privind respectarea principiilor BPL
poate să se refere numai la o gamă restrânsă de produse
chimice, de exemplu, produsele chimice industriale,
pesticidele, produsele farmaceutice și altele, sau poate să
includă toate produsele chimice; scopul inspecției trebuie
precizat atât pentru categorii de produse chimice, cât și
pentru tipuri de teste care fac obiectul inspecției, teste ce
pot fi, de exemplu, fizice, chimice, toxicologice și/sau
ecotoxicologice;
b) să indice modalitatea prin care instalațiile de testare
sunt înscrise în programul privind respectarea principiilor
BPL; verificările respectării principiilor BPL pentru datele
privind nocivitatea produselor pentru sănătate și mediu,
care au fost obținute în scopuri de reglementare, sunt
obligatorii;
c) să furnizeze informații asupra categoriilor de inspecții
ale instalațiilor de testare și asupra verificărilor de studiu;
d) să includă prevederi referitoare la inspecția efectuată
în instalațiile de testare privind controlul general al acesteia
și verificarea unuia sau mai multor studii în curs sau deja
finalizate;
e) să conțină prevederi privind inspecția instalațiilor de
testare și verificarea studiilor realizate la cererea unei
autorități de reglementare;
f) să confere inspectorilor autoritatea necesară pentru
accesul lor la instalațiile de testare și la datele deținute de
acestea [inclusiv eșantioane, proceduri standard de operare
(PSO), alte documente etc.];
g) să descrie procedurile de inspecție a instalației de
testare și de verificare a studiilor pentru a verifica
conformitatea cu principiile BPL;
h) să prevadă măsurile ce trebuie luate ca urmare a
inspecțiilor instalațiilor de testare și a verificărilor studiilor.“

MONITORUL OFICIAL AL ROMÂNIEI, PARTEA I, Nr. 217/9.III.2006
33. În anexa nr. 2 punctul 4.3, litera a) va avea
următorul cuprins:
îa) emiterea unui document, în condițiile legii, care să
certifice că instalația de testare a fost inspectată și că
funcționarea sa este conformă cu principiile BPL;
documentul va cuprinde data controlului și, după caz,
trebuie menționate categoriile de teste verificate în
instalația de testare la momentul respectiv; acest document
poate fi utilizat pentru a furniza informații autorităților de
monitorizare BPL din alte țări membre ale OCDE și/sau
poate furniza autorității de reglementare care a solicitat o
verificare de studiu un raport detaliat cuprinzând
concluziile.“
34. În anexa nr. 2, după punctul 4.4 se introduce un
nou punct, punctul 4.5, cu următorul cuprins:
î4.5. Instalațiile de testare certificate BPL sunt
inspectate o dată la 2 ani, în vederea verificării respectării
principiilor BPL.“
35. În anexa nr. 2, punctul 5.2 va avea următorul
cuprins:
î5.2. Problemele sau divergențele care nu au fost
soluționate potrivit pct. 5.1 se supun analizei unei comisii
interdepartamentale alcătuite din reprezentanți ai:
Ministerului Economiei și Comerțului, Ministerului Sănătății,
Ministerului Agriculturii, Pădurilor și Dezvoltării Rurale,
ANSVSA și ANSPCP.“
36. În anexa nr. 2, după punctul 5.2 se introduc două
noi puncte, punctele 5.3 și 5.4, cu următorul cuprins:
î5.3. Autoritatea de monitorizare și instalația inspectată
își exprimă punctul de vedere asupra problemelor sau
divergențelor prevăzute la pct. 5.2 în fața comisiei
interdepartamentale.
5.4. În cazul în care problemele sau divergențele nu au
fost soluționate conform pct. 5.2 și 5.3, acestea se supun
instanței judecătorești competente, potrivit legii.“
37. În anexa nr. 2, după punctul 5 se introduc trei noi
puncte, punctele 6, 7 și 8, cu următorul cuprins:
î6. Fără a aduce atingere prevederilor pct. 8, rezultatele
inspecțiilor laboratoarelor și ale verificărilor de studii privind
respectarea BPL, efectuate în statele membre ale Uniunii
Europene, sunt obligatorii pentru România.
7. În cazul în care autoritatea de monitorizare BPL
constată că un laborator de pe teritoriul României, care a
declarat că respectă BPL, în realitate nu o respectă, astfel
că integritatea sau autenticitatea studiilor realizate poate fi
compromisă, aceasta trebuie să informeze imediat Comisia
Europeană.
8. Atunci când autoritatea de monitorizare BPL are
suficiente argumente pentru a considera că un laborator
dintr-un stat membru al Uniunii Europene, care declară
conformitatea BPL, nu desfășoară teste în conformitate cu
BPL, ea poate solicita informații suplimentare de la acel

stat membru și, în particular, poate solicita o verificare de
studii și/sau o nouă inspecție. În cazul în care nu se
ajunge la o înțelegere cu statul membru respectiv,
autoritatea de monitorizare informează imediat celelalte
state membre și Comisia Europeană, indicând motivele
care au stat la baza deciziei sale.“
Art. II. — Structura și atribuțiile comisiei interdepartamentale BPL prevăzute la pct. 5.2 din anexa nr. 2
la Hotărârea Guvernului nr. 63/2002, cu modificările și
completările aduse prin prezenta hotărâre, se vor stabili
prin ordin al ministrului economiei și comerțului, al
ministrului sănătății, al ministrului agriculturii, pădurilor și
dezvoltării rurale și al președintelui Autorității Naționale
Sanitare Veterinare și pentru Siguranța Alimentelor, în
termen de 60 de zile de la publicarea în Monitorul Oficial
al României, Partea I, a prezentei hotărâri.
Art. III. — În textul Hotărârii Guvernului nr. 63/2002
următoarele sintagme se înlocuiesc după cum urmează:
a) îMinisterul Industriei și Comerțului“ cu îMinisterul
Economiei și Comerțului“;
b) îMinisterul Sănătății și Familiei“ cu îMinisterul
Sănătății“;
c) îMinisterul Agriculturii, Alimentației și Pădurilor“ cu
îMinisterul Agriculturii, Pădurilor și Dezvoltării Rurale“;
d) îAgenția Națională Sanitară Veterinară“ cu
îAutoritatea Națională Sanitară Veterinară și pentru
Siguranța Alimentelor“;
e) îAgenție“ cu îautoritatea de monitorizare BPL“;
f) îmetoda de lucru standard“ cu îproceduri standard de
operare“;
g) îconducătorul studiului“ cu îdirectorul de studiu“;
h) îbeneficiarul studiului“ cu îsponsorul studiului“.
Art. IV. — Prezenta hotărâre intră în vigoare la 3 luni
de la data publicării ei în Monitorul Oficial al României,
Partea I, cu excepția pct. 51.3 al pct. I îIntroducere“ din
anexa nr. 1 și a pct. 6—8 din anexa nr. 2 la Hotărârea
Guvernului nr. 63/2002, cu modificările și completările
aduse prin prezenta hotărâre, care intră în vigoare la data
aderării României la Uniunea Europeană.
Art. V. — Hotărârea Guvernului nr. 63/2002 privind
aprobarea Principiilor de bună practică de laborator,
precum și inspecția și verificarea respectării acestora în
cazul testărilor efectuate asupra substanțelor chimice,
publicată în Monitorul Oficial al României, Partea I, nr. 102
din 6 februarie 2002, cu modificările și completările aduse
prin prezenta hotărâre, se va republica în Monitorul Oficial
al României, Partea I, dându-se textelor o nouă
numerotare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Eugen Țapu-Nazare,
secretar de stat
Ministrul sănătății,
Gheorghe Eugen Nicolăescu
Ministrul agriculturii, pădurilor și dezvoltării rurale,
Gheorghe Flutur
p. Ministrul integrării europene,
Adrian Ciocănea,
secretar de stat
București, 22 februarie 2006.
Nr. 266.

5

6

MONITORUL OFICIAL AL ROMÂNIEI, PARTEA I, Nr. 217/9.III.2006
GUVERNUL ROMÂNIEI

HOTĂRÂRE
privind achiziția de echipamente, în vederea realizării Sistemului antiefracție,
control acces și supraveghere perimetrală la sediile unităților Jandarmeriei Române,
de către Ministerul Administrației și Internelor
În temeiul art. 108 din Constituția României, republicată, și al art. 3 alin. (1) lit. c) din Legea datoriei publice nr. 313/2004,
Guvernul României adoptă prezenta hotărâre.
Art. 1. — (1) Se autorizează Ministerul Administrației și
Internelor pentru încheierea contractelor de achiziție publică
pentru furnizarea de echipamente și servicii necesare
realizării Sistemului antiefracție, control acces și
supraveghere perimetrală la sediile unităților Jandarmeriei
Române, acțiune cuprinsă în strategia de dotare a
Ministerului Administrației și Internelor pentru perioada
2006—2009, cu respectarea prevederilor legale privind
achizițiile publice.
(2) Valoarea totală a contractelor prevăzute la alin. (1)
este de până la 8.000.000 euro.

Art. 2. — Livrările de bunuri și servicii care fac obiectul
contractelor de achiziție publică prevăzute la art. 1 vor fi
incluse în programele anuale de achiziții publice ale
Ministerului Administrației și Internelor.
Art. 3. — (1) Contractele de achiziție publică prevăzute
la art. 1 vor fi finanțate în conformitate cu prevederile Legii
datoriei publice nr. 313/2004.
(2) Celelalte cheltuieli aferente achizițiilor prevăzute la
art. 1 se vor asigura din sumele alocate cu această
destinație de la bugetul de stat, prin bugetele anuale ale
Ministerului Administrației și Internelor.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 291.
GUVERNUL ROMÂNIEI

HOTĂRÂRE
pentru modificarea art. 4 alin. (2) din Hotărârea Guvernului nr. 1.578/2002
privind condițiile în baza cărora polițistul are dreptul la concedii de odihnă,
concedii de studii și învoiri plătite, concedii fără plată, bilete de odihnă, tratament și recuperare
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (2) al articolului 4 din
Hotărârea Guvernului nr. 1.578/2002 privind condițiile în
baza cărora polițistul are dreptul la concedii de odihnă,
concedii de studii și învoiri plătite, concedii fără plată, bilete
de odihnă, tratament și recuperare, publicată în Monitorul
Oficial al României, Partea I, nr. 28 din 20 ianuarie 2003,
cu completările ulterioare, se modifică și va avea următorul
cuprins:

î(2) Dacă, din motive întemeiate, unii polițiști nu au
putut efectua concediul de odihnă la care aveau dreptul
într-un an calendaristic, la cerere, unitatea este obligată să
le acorde concediul până la sfârșitul anului calendaristic
următor, iar în situații cu totul deosebite, poate fi
compensat în bani, în limita fondurilor bugetare alocate, cu
aprobarea șefului eșalonului imediat superior, potrivit
competențelor stabilite prin ordin al ministrului administrației
și internelor.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 292.

MONITORUL OFICIAL AL ROMÂNIEI, PARTEA I, Nr. 217/9.III.2006

7

GUVERNUL ROMÂNIEI

HOTĂRÂRE
privind trecerea unui imobil din domeniul public al statului și din administrarea Serviciului Român
de Informații în domeniul privat al statului și punerea acestuia la dispoziția Serviciului Român
de Informații în scopul restituirii către persoanele îndreptățite
În temeiul art. 108 din Constituția României, republicată, și al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea imobilului, având datele
de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Serviciului Român de Informații
în domeniul privat al statului.

Art. 2. — Imobilul prevăzut la art. 1 se pune la
dispoziția Serviciului Român de Informații în scopul restituirii
către persoanele îndreptățite.
Art. 3. — Predarea-preluarea imobilului prevăzut la
art. 1 se face prin proces-verbal încheiat între părțile
interesate.

PRIM-MINISTRU

CĂLIN POPESCU-TĂRICEANU
Contrasemnează:
p. Directorul Serviciului Român de Informații,
Florian Coldea
Ministrul finanțelor publice,
Sebastian Teodor Gheorghe Vlădescu

București, 8 martie 2006.
Nr. 304.

ANEXĂ
DATELE DE IDENTIFICARE

a imobilului care trece din domeniul public al statului și din administrarea Serviciului Român de Informații
în domeniul privat al statului și care se pune la dispoziția Serviciului Român de Informații
în scopul restituirii către persoanele îndreptățite
Locul unde
este situat imobilul

Str. Armata Română
nr. 1, orașul Predeal,
județul Brașov

Persoana juridică
care administrează
imobilul

Persoana juridică
căreia i se pune
la dispoziție imobilul

Serviciul Român
de Informații

Serviciul Român
de Informații

Poziția din inventarul
bunurilor aparținând
domeniului public
al statului

Nr. M.F.P.: 105.974

Caracteristicile tehnice
ale imobilului

Suprafața construită = 147 m2
Suprafața desfășurată = 398 m2
Suprafața terenului = 2.686 m2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii activităților miniere
de exploatare a argilei comune din perimetrul Colina I
Având în vedere:
— art. 31 lit. b) coroborat cu art. 32 din Legea minelor nr. 85/2003, cu modificările și completările ulterioare;
— Referatul Direcției generale gestionare, evaluare și concesionare resurse/rezerve minerale. Integrare europeană
nr. 302.513 din 24 februarie 2006 privind încetarea concesiunii acordate prin licența de exploatare a zăcământului de
argilă comună în perimetrul Colina I,
în temeiul prevederilor art. 37 alin. (1) din Legea minelor nr. 85/2003, cu modificările și completările ulterioare, și
al Deciziei primului-ministru nr. 159/2005,
președintele Agenției Naționale pentru Resurse Minerale emite prezenta decizie.
Art. 1. — Concesiunea activităților miniere de exploatare
a argilei comune din perimetrul Colina I, convenită prin
licența de concesiune pentru exploatare încheiată între
Agenția Națională pentru Resurse Minerale, în calitate de

concedent, și Societatea Comercială îSanex“ — S.A., în
calitate de concesionar, încetează.
Art. 2. — Prezenta decizie va fi publicată în Monitorul
Oficial al României, Partea I.

Președintele Agenției Naționale pentru Resurse Minerale,
Gheorghe Buliga
București, 6 martie 2006.
Nr. 1.

8

MONITORUL OFICIAL AL ROMÂNIEI, PARTEA I, Nr. 217/9.III.2006

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind măsurile pentru controlul febrei aftoase
Văzând Referatul de aprobare nr. 21.281 din 20 februarie 2006, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
măsurile pentru controlul febrei aftoase, prevăzută în
anexa*) care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă Ordinul ministrului agriculturii, alimentației și
pădurilor nr. 44/2003 pentru aprobarea Normei sanitare
veterinare privind măsurile pentru controlul febrei aftoase,
publicat în Monitorul Oficial al României, Partea I, nr. 155
și nr. 155 bis din 11 martie 2003, și Ordinul ministrului
agriculturii, alimentației și pădurilor nr. 7/2003 pentru
aprobarea Normei sanitare veterinare privind desemnarea
laboratorului național de referință pentru identificarea
virusului febrei aftoase și funcțiile acestui laborator, publicat
în Monitorul Oficial al României, Partea I, nr. 152 și
nr. 152 bis din 10 martie 2003.
Art. 4. — Prezentul ordin transpune Directiva Consiliului
2003/85/CE privind măsurile comunitare pentru controlul

febrei aftoase, care abrogă Directiva 85/511/CEE și deciziile
89/531/CEE și 91/665/CEE și amendează Directiva
92/46/CEE, publicată în Jurnalul Oficial al Comunităților
Europene (JOCE) nr. L 306 din 22 noiembrie 2003, p. 1,
așa cum a fost modificată ultima dată prin Decizia Comisiei
2005/615/CE, care amendează anexa XI la Directiva
Consiliului 2003/85/CE, referitoare la laboratoarele naționale
în anumite state membre, publicată în Jurnalul Oficial al
Comunităților Europene (JOCE) nr. L 213 din 18 august
2005, p. 14.
Art. 5. — Art. 23 alin. (6) și (7), art. 25 alin. (7), art. 32
alin. (2), art. 37 alin. (8) și (9), art. 38 alin. (7), art. 52
alin. (7), art. 53 alin. (5), art. 56 alin. (10), (11) și (12),
art. 60, art. 64 alin. (2), art. 75 alin. (2), precum și pct. 5
din anexa nr. 13 la norma sanitară veterinară prevăzută la
art. 1 vor intra în vigoare la data aderării României la
Uniunea Europeană.
Art. 6. — Prezentul ordin va fi publicat în Monitorul
Oficial al României, Partea I, și va intra în vigoare la
30 de zile de la publicare.

Președintele Autorității Naționale Sanitare Veterinare și pentru Siguranța Alimentelor,
Ion Agafiței
București, 24 februarie 2006.
Nr. 43.
*) Anexa se publică ulterior în Monitorul Oficial al României, Partea I, nr. 217 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 217/9.III.2006 conține 8 pagini.

Prețul: 0,60 lei noi/6.000 lei vechi

&JUYDGY|113930]
ISSN 1453—4495

