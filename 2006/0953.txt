Anul 174 (XVIII) — Nr. 953

PARTEA

I

LEGI, DECRETE, HOTĂRÂRI ȘI ALTE ACTE

Luni, 27 noiembrie 2006

SUMAR

Nr.

Pagina

Decizia nr. 642 din 5 octombrie 2006 referitoare la
excepția de neconstituționalitate a prevederilor
art. 7 din Legea nr. 314/2001 pentru reglementarea
situației unor societăți comerciale ..........................
HOTĂRÂRI ALE GUVERNULUI ROMÂNIEI
1.582. — Hotărâre pentru aprobarea Listei amenajărilor
de îmbunătățiri funciare sau a părților de
amenajări de îmbunătățiri funciare declarate de
utilitate publică, care se administrează de
Administrația Națională a Îmbunătățirilor Funciare,
și a Listei amenajărilor de îmbunătățiri funciare
sau a părților de amenajări de îmbunătățiri funciare
din administrarea Administrației Naționale a

Pagina
Îmbunătățirilor Funciare, cărora li se retrage
recunoașterea de utilitate publică ............................

DECIZII ALE CURȚII CONSTITUȚIONALE
Decizia nr. 594 din 21 septembrie 2006 referitoare la
excepția de neconstituționalitate a prevederilor
art. 10 și art. 18 din Legea nr. 146/1997 privind
taxele judiciare de timbru .......................................

Nr.

2–3

4–5

6–28

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.405. — Ordin al ministrului afacerilor externe privind
publicarea Poziției comune a Consiliului Uniunii
Europene 2006/204/PESC de prelungire a
măsurilor de sprijinire a implementării efective a
mandatului Tribunalului Penal Internațional pentru
fosta Iugoslavie, instituite prin Poziția comună
2004/293/PESC ........................................................

29–30

ACTE ALE BĂNCII NAȚIONALE A ROMÂNIEI
23. — Circulară privind punerea în circulație a
bancnotei cu valoarea nominală de 200 lei ...........

31–32

Rectificări ...............................................................................

32

2

MONITORUL OFICIAL AL ROMÂNIEI, PARTEA I, Nr. 953/27.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 594
din 21 septembrie 2006

referitoare la excepția de neconstituționalitate a prevederilor art. 10 și art. 18
din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 10 și art. 18 din Legea nr. 146/1997
privind taxele judiciare de timbru, excepție ridicată de
Societatea Comercială îIntergraph Computer Services“ —
S.R.L. din București în Dosarul nr. 1.181/2005 al Tribunalului
Brașov — Secția comercială și de contencios administrativ.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției, invocând în acest sens jurisprudența
în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 martie 2006, pronunțată în Dosarul
nr. 1.181/2005, Tribunalul Brașov — Secția comercială și
de contencios administrativ a sesizat Curtea
Constituțională cu excepția de neconstituționalitate a
prevederilor art. 10 și 18 din Legea nr. 146/1997 privind
taxele judiciare de timbru.
Excepția a fost ridicată de Societatea Comercială
îIntergraph Computer Services“ — S.R.L. din București
într-un proces având ca obiect o cerere de reexaminare a
modului de stabilire a taxei judiciare de timbru.
În motivarea excepției de neconstituționalitate autorul
acesteia susține, în esență, că cele două texte de lege
criticate contravin dispozițiilor constituționale invocate,
deoarece îdau posibilitatea instanțelor de judecată să
stabilească taxele judiciare de timbru în sarcina și în lipsa
unei părți care nu a formulat cerere de reexaminare, fără
să acorde acesteia posibilitatea de a-și formula apărări și
de a contesta măsura în căile ordinare sau extraordinare
de atac, creând și un dezechilibru procesual pentru un
intervenient accesoriu, atât față de persoana titulară a
cererii de reexaminare, cât și față de persoana care are
simpla calitate de pârât, dar mai ales dând naștere unui
dezechilibru procesual chiar între cele două forme de
intervenție voluntară, deși au scop și finalitate distincte“.

Pentru aceste motive autorul excepției solicită a se
declara neconstituțional art. 10 din Legea nr. 146/1997,
interpretat în sensul că este aplicabil și cererilor de
intervenție accesorie, precum și art. 18 din aceeași lege,
prin care instanța învestită cu soluționarea cererii de
reexaminare ar avea posibilitatea să dispună și cu privire la
obligația de timbrare și pentru partea care nu a formulat
cerere de reexaminare.
Tribunalul Brașov — Secția comercială și de contencios
administrativ apreciază că excepția este neîntemeiată, dar
și inadmisibilă. Este neîntemeiată, deoarece petenta având
calitatea de intervenientă în litigiul dedus judecății are
obligația, potrivit art. 10 din Legea nr. 146/1997, să
plătească taxa de timbru stabilită pentru reclamantă, după
parcurgerea procedurii legale instituite de art. 18 din
aceeași lege. Consideră că excepția este inadmisibilă,
întrucât Curtea Constituțională s-a mai pronunțat cu privire
la constituționalitatea celor două texte de lege.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră excepția neîntemeiată, deoarece
obiectul textelor de lege criticate îl constituie o normă
procedurală care reglementează soluționarea cererii de
reexaminare împotriva încheierii de stabilire a taxei de
timbru. Aceste norme reprezintă un incident procedural
prealabil antamării fondului de către instanța de judecată,
autorul excepției făcând abstracție de această particularitate
esențială. În condițiile în care în discuție este o chestiune
prealabilă, soluționarea acesteia este guvernată de principiul
celerității care ar fi grav afectat prin aplicarea în materie a
principiilor oralității și contradictorialității, a obligativității
citării părților, ca și a posibilității exercitării unei căi de atac
împotriva încheierii de soluționare a cererii de reexaminare.
Avocatul Poporului apreciază că prevederile de lege
sunt constituționale, invocând în acest sens jurisprudența
Curții Constituționale în materie.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și ale Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și Legea nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 953/27.XI.2006
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 10 și 18 din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, astfel cum
au fost modificate și completate prin art. I pct. 12 din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, publicată în
Monitorul Oficial al României, Partea I, nr. 470 din 26 mai
2004.
Prevederile criticate au următorul conținut:
— Art. 10: îCererile reconvenționale, cererile de
intervenție și de chemare în garanție se taxează după regulile
aplicabile cererii sau acțiunii principale.“;
— Art. 18: î(1) Determinarea cuantumului taxelor judiciare
de timbru se face de către instanța de judecată sau, după caz,
de Ministerul Justiției.
(2) Împotriva modului de stabilire a taxei judiciare de timbru
se poate face cerere de reexaminare, la aceeași instanță, în
termen de 3 zile de la data la care s-a stabilit taxa sau de la
data comunicării sumei datorate.
(3) Cererea se soluționează în camera de consiliu de un alt
complet, fără citarea părților, prin încheiere irevocabilă.
(4) În cazul admiterii integrale sau parțiale a cererii de
reexaminare, taxa de timbru se restituie total ori, după caz,
proporțional cu reducerea sumei contestate.“
Textele constituționale considerate a fi încălcate sunt:
art. 16 privind egalitatea în drepturi, art. 20 — tratatele
internaționale privind drepturile omului, art. 21 privind
accesul liber la justiție, art. 24 — dreptul la apărare,
art. 124 alin. (2) — înfăptuirea justiției.
Examinând excepția de neconstituționalitate, Curtea
constată că prevederile legale criticate au mai format
obiectul controlului de constituționalitate raportate la
aceleași texte constituționale invocate în cauza de față.
Astfel, asupra constituționalității prevederilor art. 10 din
Legea nr. 146/1997, Curtea s-a pronunțat prin Decizia
nr. 177 din 8 mai 2003, publicată în Monitorul Oficial al

3

României, Partea I, nr. 359 din 27 mai 2003, reținând că
diferența de tratament juridic pentru părțile aflate într-un
litigiu se justifică prin inexistența unor situații identice în
care s-ar afla acestea. Simpla calitate de părți în același
proces nu este de natură să ducă la altă concluzie. De
altfel, părțile într-un proces îndeplinesc roluri și au poziții
diferite. De aceea, partea care introduce o acțiune sau o
cerere în instanță trebuie să achite anticipat taxa de
timbru, aceasta urmând să fie suportată, la sfârșit, de cel
care pierde procesul.
Prin aceeași decizie Curtea a decis că accesul la
justiție nu presupune gratuitatea actului de justiție și,
implicit, realizarea unor drepturi pe cale judecătorească, în
mod gratuit. În cadrul mecanismului statului funcția de
restabilire a ordinii de drept, care se realizează și prin
instanțele judecătorești, este de fapt un serviciu public ale
cărui costuri sunt suportate de la bugetul de stat.
Cu privire la constituționalitatea art. 18 din Legea
nr. 146/1997, Curtea s-a pronunțat prin Decizia nr. 164 din
22 martie 2005, publicată în Monitorul Oficial al României,
Partea I, nr. 561 din 30 iunie 2005.
Curtea a constatat că art. 18 din Legea nr. 146/1997
reglementează competența și procedura în materia taxelor
judiciare de timbru, potrivit abilitării conferite legiuitorului
prin dispozițiile art. 126 alin. (2) din Constituție. Întrucât nu
este vorba despre un litigiu privind fondul dreptului, nu își
găsesc aplicare mijloacele și garanțiile procesuale
prevăzute de art. 21 alin. (3) din Constituție. Așa fiind,
procedura aplicabilă în acest caz are ca finalitate
satisfacerea imperativului celerității, și prin aceasta derogă
de la dreptul comun.
Curtea a reținut, de asemenea, că procedura
reexaminării modului de stabilire a taxelor judiciare de
timbru este o procedură incidentă în desfășurarea unui
proces, care în principiu se realizează cu respectarea
condiției publicității impuse de art. 127 din Constituție,
condiție ce nu are însă un caracter absolut, legiuitorul
având posibilitatea de a deroga de la aceasta.
Atât considerentele, cât și soluția acestor decizii sunt
valabile și în cauza de față, întrucât nu au intervenit
elemente noi de natură a determina o reconsiderare a
jurisprudenței Curții în materie.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 10 și art. 18 din Legea nr. 146/1997 privind taxele
judiciare de timbru, excepție ridicată de Societatea Comercială îIntergraph Computer Services“ — S.R.L. din București în
Dosarul nr. 1.181/2005 al Tribunalului Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 953/27.XI.2006
CURTEA CONSTITUȚIONALĂ

D E C I Z I A Nr. 642
din 5 octombrie 2006

referitoare la excepția de neconstituționalitate a prevederilor art. 7 din Legea nr. 314/2001
pentru reglementarea situației unor societăți comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Irina Loredana Gulie

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 7 din Legea nr. 314/2001 pentru
reglementarea situației unor societăți comerciale, excepție
ridicată de Ștefan Dumitrescu și Djura Pavisic în Dosarul
nr. 26.770/3/2005 (nr. unic 3.945/2005) al Tribunalului
București — Secția a IV-a civilă.
La apelul nominal răspunde reprezentanta autorilor
excepției, avocat, cu delegație la dosar. Lipsește cealaltă
parte, procedura de citare fiind legal îndeplinită.
Având cuvântul, apărătoarea autorilor excepției arată, în
esență, că textul de lege criticat instituie o procedură
rapidă de trecere în proprietatea statului a bunurilor
aparținând societăților comerciale ce nu s-au conformat
obligației legale de majorare a capitalului social, ceea ce
echivalează cu o confiscare, contravenind dispozițiilor
art. 44 alin. (8) din Constituție.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textul de lege criticat este în
deplină concordanță cu dispozițiile constituționale cuprinse
în art. 44 — Dreptul de proprietate privată, deoarece
dispune o soluție pentru rezolvarea situației bunurilor care
au devenit fără stăpân, urmare a lipsei de diligență a
acționarilor sau asociaților societăților comerciale la care se
referă Legea nr. 314/2001.
C U R T E A,

având în vedere actele și lucrările dosarului, constată
următoarele:
Prin Încheierea din 22 iunie 2006, pronunțată în Dosarul
nr. 26.770/3/2005 (nr. unic 3.945/2005), Tribunalul
București — Secția a IV-a civilă a sesizat Curtea
Constituțională cu excepția de neconstituționalitate a
prevederilor art. 7 din Legea nr. 314/2001 pentru
reglementarea situației unor societăți comerciale. Excepția
a fost ridicată de Ștefan Dumitrescu și Djura Pavisic.
În motivarea excepției de neconstituționalitate se
susține, în esență, că textul de lege criticat este
neconstituțional, contravenind principiului garantării dreptului
de proprietate, deoarece prevede sancțiunea trecerii în
proprietatea statului a bunurilor mobile și imobile din
patrimoniul societăților comerciale care nu și-au majorat,
potrivit legii, capitalul social, în termen de 60 de zile de la
data intrării în vigoare a Legii nr. 314/2001 pentru
reglementarea situației unor societăți comerciale.
Tribunalul București — Secția a IV-a civilă apreciază că
excepția de neconstituționalitate este întemeiată, arătând că

textul de lege criticat echivalează cu o expropriere și
confiscare nelegală, prin răsturnarea prezumției de
dobândire licită a averii, și în lipsa unei sancțiuni aplicate
prin hotărâre judecătorească.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată. În acest sens, arată că măsura instituită
de textul de lege criticat intervine numai în cazul în care
societatea comercială nu își îndeplinește, cu rea-voință,
obligația legală de majorare a capitalului social, iar soluția
legislativă este în deplină concordanță cu dispozițiile art. 44
alin. (1) teza a doua din Constituție, potrivit căruia
conținutul și limitele dreptului de proprietate sunt stabilite
prin lege.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl reprezintă
prevederile art. 7 din Legea nr. 314/2001 pentru
reglementarea situației unor societăți comerciale, publicată
în Monitorul Oficial al României, Partea I, nr. 338 din
26 iunie 2001, modificat prin articolul unic din Ordonanța
de urgență a Guvernului nr. 181/2001, publicată în
Monitorul Oficial al României, Partea I, nr. 844 din
28 decembrie 2001, potrivit cărora: îÎn cazul în care bunurile
imobile și mobile din patrimoniul societăților comerciale
prevăzute la art. 1 nu au intrat în proprietatea altor persoane
până la data dizolvării de drept ori în cadrul procedurii lichidării,
sunt aplicabile, după data radierii societăților comerciale,
dispozițiile art. 477 din Codul civil.“
În opinia autorilor excepției de neconstituționalitate,
prevederile legale criticate contravin dispozițiilor art. 44
alin. (1) teza întâi din Constituție referitoare la garantarea
dreptului de proprietate.
Analizând excepția de neconstituționalitate, Curtea
constată că aceasta nu este întemeiată pentru următoarele
considerente:
Potrivit textului de lege criticat, societățile comerciale ce
nu și-au majorat capitalul social, în condițiile legii, sunt

MONITORUL OFICIAL AL ROMÂNIEI, PARTEA I, Nr. 953/27.XI.2006
dizolvate de drept și intră în lichidare, iar bunurile mobile
și imobile ce nu au intrat în proprietatea acționarilor sau a
altor persoane, până la data dizolvării de drept ori în
cadrul procedurii lichidării, trec în proprietatea statului, în
temeiul art. 477 din Codul civil, potrivit căruia bunurile fără
stăpân și succesiunile vacante aparțin domeniului privat al
statului sau unităților administrativ-teritoriale.
Astfel, legiuitorul a prevăzut dizolvarea de drept a
societăților comerciale, ca măsură sancționatorie pentru
nerespectarea obligației majorării capitalului social, la nivelul
minim stabilit de Legea nr. 31/1990 privind societățile
comerciale, iar măsura trecerii în proprietatea statului a
bunurilor societății ce nu au fost valorificate în cadrul
procedurii lichidării este justificată de preocuparea
legiuitorului de a evita situația existenței unui bun fără
stăpân, în exercitarea competenței sale constituționale de a
stabili cadrul juridic pentru exercitarea atributelor dreptului

5

de proprietate, stabilite prin dispozițiile art. 44 alin. (1) teza
a doua din Legea fundamentală.
Prin urmare, nu se poate susține că această modalitate
de trecere a unor bunuri în proprietatea statului
echivalează cu o confiscare, dat fiind faptul că, la data
trecerii în proprietatea statului, nu exista un titular al
dreptului de proprietate, ele fiind asimilate bunurilor fără
stăpân.
De altfel, Curtea reține că legiuitorul a prevăzut
posibilitatea atacării cu recurs a încheierii judecătorului
delegat de constatare a dizolvării societăților comerciale,
precum și posibilitatea acordării unui nou termen de 3 luni
pentru completarea capitalului social, în situația admiterii
recursului, în art. 3 alin. (1) și (3) din Legea nr. 314/2001,
astfel încât nu se poate susține că măsura instituită prin
textul de lege criticat este una abuzivă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 din Legea nr. 314/2001 pentru reglementarea
situației unor societăți comerciale, excepție ridicată de Ștefan Dumitrescu și Djura Pavisic în Dosarul nr. 26.770/3/2005
(nr. unic 3.945/2005) al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie
´

OPINIE SEPARATĂ
la Decizia nr. 642 din 5 octombrie 2006
Contrar opiniei exprimate de majoritatea judecătorilor,
considerăm că excepția de neconstituționalitate este
întemeiată și ca atare prevederile art. 7 din Legea
nr. 314/2001 pentru reglementarea situației unor societăți
comerciale sunt constituționale. Într-adevăr, această
reglementare încalcă dispozițiile art. 44 alin. (1) teza întâi
din Constituție, ce garantează dreptul de proprietate și
creanțele asupra statului.
Potrivit textului de lege criticat, societățile comerciale ce
nu și-au majorat capitalul social, în condițiile legii, sunt
sancționate cu dizolvarea de drept și intrarea lor în
lichidare. Dacă, până la data dizolvării ori în cadrul
procedurii lichidării, bunurile imobile și mobile din
patrimoniul societăților comerciale prevăzute la art. 1 din
lege nu au intrat în proprietatea acționarilor sau altor
persoane, după data radierii acestora trec în proprietatea
statului, fiind aplicabile prevederile art. 477 din Codul civil,
așa cum au fost modificate prin Legea nr. 213/1998 privind
proprietatea publică și regimul juridic al acesteia, în sensul
că prin sintagma îdomeniul public“ se înțelege îdomeniul
privat al statului sau al unităților administrativ-teritoriale,
după caz“.
Trecerea în proprietatea privată a statului a unor bunuri
aparținând altor persoane juridice private, ca măsură
sancționatorie pentru neîndeplinirea unei obligații legale ce
revenea societății comerciale care a fost sancționată cu

dizolvarea de drept și intrarea în lichidare, instituită de
art. 7 din Legea nr. 314/2001, echivalează cu o confiscare,
contrară exigențelor constituționale stabilite prin art. 44
alin. 8 din Legea fundamentală, potrivit căruia îAverea
dobândită licit nu poate fi confiscată. Caracterul licit al
dobândirii se prezumă“. În lipsa probării caracterului ilicit al
dobândirii bunurilor supuse măsurii de trecere în
proprietatea privată a statului și a inexistenței unei hotărâri
judecătorești definitive și irevocabile, în acest sens, soluția
reglementată prin art. 7 din Legea nr. 314/2001 are
caracter neconstituțional.
Într-adevăr, încetarea persoanei juridice cu membri, în
speță societate comercială, prin dizolvare de drept
presupune, în mod obligatoriu, operațiunea lichidării
acesteia, prin realizarea activului și plata pasivului. Aceasta
are ca efect, pe de o parte, rezolvarea situației juridice a
societăților comerciale avută în vedere de reglementarea
specială și, pe de altă parte, protecția juridică a
patrimoniului ce cuprinde și capitalul social al societăților
comerciale constituit prin aportul societarilor. Însă, potrivit
art. 7 din Legea nr. 314/2001, bunurile rămase după
operațiunea lichidării și în urma radierii societății comerciale
trec în proprietatea privată a statului, ceea ce echivalează
cu o îmbogățire fără justă cauză, această măsură nefiind
motivată de interesul sau utilitatea publică.

Judecător,
Aspazia Cojocaru

6

MONITORUL OFICIAL AL ROMÂNIEI, PARTEA I, Nr. 953/27.XI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Listei amenajărilor de îmbunătățiri funciare sau a părților de amenajări
de îmbunătățiri funciare declarate de utilitate publică, care se administrează
de Administrația Națională a Îmbunătățirilor Funciare, și a Listei amenajărilor de îmbunătățiri
funciare sau a părților de amenajări de îmbunătățiri funciare din administrarea Administrației
Naționale a Îmbunătățirilor Funciare, cărora li se retrage recunoașterea de utilitate publică
În temeiul art. 108 din Constituția României, republicată, al art. 37 alin. (1) și (31) și al art. 38 alin. (1) din
Legea îmbunătățirilor funciare nr. 138/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Lista amenajărilor de îmbunătățiri
funciare sau a părților de amenajări de îmbunătățiri funciare
declarate de utilitate publică, care se administrează de
Administrația Națională a Îmbunătățirilor Funciare, prevăzută
în anexa nr. 1.
Art. 2. — Se aprobă Lista amenajărilor de îmbunătățiri
funciare sau a părților de amenajări de îmbunătățiri funciare
din administrarea Administrației Naționale a Îmbunătățirilor
Funciare, cărora li se retrage recunoașterea de utilitate
publică, prevăzută în anexa nr. 2.

Art. 3. — Anexele nr. 1 și 2*) fac parte integrantă din
prezenta hotărâre.
Art. 4. — Anexa la Regulamentul de organizare și
funcționare a Administrației Naționale a Îmbunătățirilor
Funciare, aprobat prin Hotărârea Guvernului nr. 1.309/2004,
publicată în Monitorul Oficial al României, Partea I, nr. 805
din 1 septembrie 2004, cu modificările și completările
ulterioare, și anexa nr. 2 la Hotărârea Guvernului
nr. 1.309/2004, cu modificările și completările ulterioare, se
abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.582.

*) Anexele nr. 1 și 2 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 953/27.XI.2006

7
ANEXA Nr. 1

LISTA

amenajărilor de îmbunătățiri funciare sau a părților de amenajări de îmbunătățiri funciare declarate de utilitate publică,
care se administrează de Administrația Națională a Îmbunătățirilor Funciare

8

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

9

10

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

11

12

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

13

14

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

15

16

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

17

18

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

19

20

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

21

22

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

23

24

MONITORUL OFICIAL AL ROMÂNIEI, PARTEA I, Nr. 953/27.XI.2006
ANEXA Nr. 2
LISTA

amenajărilor de îmbunătățiri funciare sau a părților de amenajări de îmbunătățiri funciare din administrarea
Administrației Naționale a Îmbunătățirilor Funciare, cărora li se retrage recunoașterea de utilitate publică

MONITORUL OFICIAL AL ROMÂNIEI, PARTEA I, Nr. 953/27.XI.2006

25

26

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

27

28

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

29

ACTE ALE ORGANELOR
DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea Poziției comune a Consiliului Uniunii Europene 2006/204/PESC de prelungire
a măsurilor de sprijinire a implementării efective a mandatului Tribunalului Penal Internațional
pentru fosta Iugoslavie, instituite prin Poziția comună 2004/293/PESC
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Poziției comune a
Consiliului Uniunii Europene 2006/204/PESC*) de prelungire

a măsurilor de sprijinire a implementării efective a
mandatului Tribunalului Penal Internațional pentru fosta
Iugoslavie, instituite prin Poziția comună 2004/293/PESC.

Ministrul afacerilor externe,
Mihai Răzvan Ungureanu
București, 15 septembrie 2006.
Nr. 1.405.

*) Poziția comună este reprodusă în facsimil.

30

MONITORUL OFICIAL AL ROMÂNIEI, PARTEA I, Nr. 953/27.XI.2006

MONITORUL OFICIAL AL ROMÂNIEI, PARTEA I, Nr. 953/27.XI.2006

ACTE

ALE

BĂNCII

NAȚIONALE

A

31

ROMÂNIEI

BANCA NAȚIONALĂ A ROMÂNIEI

CIRCULARĂ
privind punerea în circulație a bancnotei cu valoarea nominală de 200 lei
Art. 1. — Potrivit prevederilor art. 14 și 17 din Legea
nr. 312/2004 privind Statutul Băncii Naționale a României,
Banca Națională a României va pune în circulație,
începând cu data de 1 decembrie 2006, bancnota cu
valoarea nominală de 200 lei.
Art. 2. — Bancnota cu valoarea nominală de 200 lei are
următoarele caracteristici:
— dimensiuni: 150 x 82 mm, cu o toleranță de ±1 mm;
— culoare predominantă: oranj;
— imprimată pe suport de polimer, în tehnică mixtă
plană/relief.
Pe aversul bancnotei se regăsesc următoarele
elemente grafice reprezentative: portretul lui Lucian Blaga,
anii între care a trăit (1895—1961), semnătura în facsimil a
poetului, un element floral reprezentat prin flori de mac
(Papaver Rhoeas), o carte deschisă la fila cu poemele
îAutoportret“ și î9 mai 1895“. Tot pe avers mai sunt
imprimate: valoarea nominală, în cifre și litere, pe orizontală
î200 LEI DOUĂ SUTE“, semnăturile guvernatorului și
casierului central, stema României, denumirea băncii
centrale emitente îBANCA NAȚIONALĂ A ROMÂNIEI“, un
medalion cu sigla BNR și în dreapta, pe verticală, valoarea
nominală în litere îDOUĂ SUTE LEI“, data punerii în circulație
î1 decembrie 2006“, valoarea nominală în cifre î200“.
Pe reversul bancnotei compoziția grafică include
imaginea statuetei neolitice îGânditorul de la Hamangia“, un
curcubeu, o moară veche de apă, iar în spatele morii, un
gorun. Totodată, reversul bancnotei mai cuprinde: valoarea
nominală în cifre și litere, denumirea băncii centrale
emitente îBANCA NAȚIONALĂ A ROMÂNIEI“, sigla BNR
poziționată în dreapta sus, semnul pentru nevăzători sub
forma unui dreptunghi cu sigla BNR în stânga jos, textul
îFALSIFICAREA ACESTOR BILETE SE PEDEPSEȘTE
CONFORM LEGILOR“, seria și numărul tipărite cu cerneală
neagră și caractere de aceeași înălțime, în partea stângă
pe verticală, și cu cerneală roșie și caractere de înălțime
crescătoare, în partea dreaptă sus pe orizontală.
Art. 3. — În scopul protejării împotriva falsificării,
bancnota include următoarele elemente de siguranță
destinate publicului:
a) fereastră transparentă complexă, sub forma unei file
de carte, cu element auriu, vizibil pe fața bancnotei, în
interiorul căreia sunt imprimate valoarea nominală în cifre
î200“ și imaginea unui toc de scris;

b) imprimare în relief detectabilă prin pipăire:
• pe avers, portretul, floarea de mac, stema României,
denumirea băncii centrale emitente îBANCA NAȚIONALĂ A
ROMÂNIEI“, medalionul cu sigla BNR și valoarea nominală
în cifre și litere;
• pe revers, moara, imaginea statuetei neolitice
îGânditorul de la Hamangia“, denumirea băncii centrale
emitente îBANCA NAȚIONALĂ A ROMÂNIEI“, sigla BNR,
valoarea nominală în cifre și litere și dreptunghiul cu sigla
BNR și, pe verticală, valoarea nominală în cifre î200“;
c) cerneală care își schimbă culoarea: cerneală specială
care își schimbă culoarea din auriu în verde când bancnota
este privită sub anumite unghiuri de înclinare; valoarea
bancnotei, în litere, pe aversul acesteia, în partea din
stânga jos, este imprimată cu astfel de cerneală;
d) imagine latentă: pe revers, în partea centrală a
bancnotei, inițialele BNR, încorporate în peretele morii;
acest element este vizibil numai sub anumite unghiuri de
înclinare a bancnotei;
e) filigran: când bancnota este privită în lumină, în
partea stângă, pe avers, se pot observa portretul lui Lucian
Blaga și sigla BNR;
f) element de suprapunere avers-revers: călimara
stilizată înscrisă într-un pătrat, situat deasupra cărții pe
avers și deasupra morii pe revers; suprapunerea se face
când bancnota este luminată din partea opusă privitorului;
g) fir de siguranță: vizibil atât pe aversul, cât și pe
reversul bancnotei;
h) bandă iridiscentă: pe revers, bandă verticală de
culoare aurie, încorporând valoarea nominală în cifre î200“;
i) microperforații laser: valoarea nominală în cifre î200“
amplasată în zona elementului floral, pe verticală;
microperforațiile sunt observabile când bancnota este privită
în lumină.
Art. 4. — Pe lângă elementele de siguranță destinate
publicului, bancnota de 200 lei prezintă, suplimentar,
elemente de siguranță detectabile cu aparatură specială,
destinate lucrătorilor din sistemul bancar, respectiv:
a) liniatură anticopiere și antiscaner: pe zonele libere din
stânga și din dreapta, pe ambele fețe ale bancnotei, vizibile
doar cu lupa;
b) microtext: imprimat continuu, vizibil folosind lupa: pe
aversul bancnotei, îBANCANAȚIONALĂAROMÂNIEI“,
deasupra textului cu denumirea băncii centrale de emisiune,

32

MONITORUL OFICIAL AL ROMÂNIEI, PARTEA I, Nr. 953/27.XI.2006
c) imprimare fluorescentă pe reversul bancnotei:

îBNR200“ în zona centrală lângă portret; textul de pe fila
de carte; îBNR“, în interiorul cifrelor reprezentând valoarea
nominală plasate în partea stângă pe avers, în partea
dreaptă pe revers și în interiorul dreptunghiului cu sigla

— imagine gen timbru, cu valoarea nominală a
bancnotei în cifre, vizibilă numai în lumină UV, pe revers;
— seria și numărul bancnotei, o dată pe orizontală în
culoare roșie în lumină normală, dar oranj în lumină UV, și
o dată pe verticală în culoare neagră și verde în lumină
UV, pe revers;

BNR, în stânga jos, pe revers;

d) magnetismul firului de siguranță.

Președintele Consiliului de administrație al Băncii Naționale a României,
Mugur Constantin Isărescu
București, 14 noiembrie 2006.
Nr. 23.

RECTIFICĂRI
În anexa la Hotărârea Guvernului nr. 1.558/2003 privind aprobarea renunțării la cetățenia română unor
persoane, publicată în Monitorul Oficial al României, Partea I, nr. 22 din 12 ianuarie 2004, se face
următoarea rectificare (care nu aparține Redacției îMonitorul Oficial“, Partea I):
— la poziția 80, în loc de: î... născut la 16 iunie 1972...“ se va citi: î...născut la 16 iulie 1972...“.
În anexa la Hotărârea Guvernului nr. 1.371/2005 privind redobândirea cetățeniei române de către unele
persoane, publicată în Monitorul Oficial al României, Partea I, nr. 1.029 din 21 noiembrie 2005, se face
următoarea rectificare (care nu aparține Redacției îMonitorul Oficial“, Partea I):
— la poziția 39, în loc de: î...fiica lui Cârlig Fiodor (n. la 18.12.1924 în Cobîlea, Orhei) și Vera, născută la
data de 21 februarie 1959 în localitatea Cobâlea, județul Orhei...“ se va citi: î...fiica lui Cîrlig Fiodor (n. la 18.12.1924
în Cobîlea, Orhei) și Vera, născută la data de 21 februarie 1959 în localitatea Cobîlea, județul Orhei...“.
În Hotărârea Guvernului nr. 1.121/2006 pentru modificarea unor poziții din anexa la Hotărârea
Guvernului nr. 348/2006 privind acordarea cetățeniei române unor persoane, publicată în Monitorul Oficial al
României, Partea I, nr. 755 din 5 septembrie 2006, se face următoarea rectificare (care nu aparține Redacției
îMonitorul Oficial“, Partea I):
— la articolul unic pct. 2 poziția 17, în loc de: î...Mustafa Moh’d, născut la data de 26.03.1990...“ se va
citi: î...Mustafa Mohamad, născut la data de 26.03.1990...“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 953/27.XI.2006 conține 32 de pagini.

Prețul: 2,25 lei

&JUYDGY|121294]
ISSN 1453—4495

