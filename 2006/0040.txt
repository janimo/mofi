Anul 174 (XVIII) — Nr. 40

PARTEA

I

Marți, 17 ianuarie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.878/2005. — Hotărâre privind înființarea Centrului de
Pregătire Profesională în Cultură.............................
23. — Hotărâre pentru modificarea și completarea
Hotărârii Guvernului nr. 198/2002 privind înființarea
Agenției Naționale pentru Sprijinirea Inițiativelor
Tinerilor — ANSIT.....................................................

ALE

Pagina

3–5

Construcțiilor și Turismului, în vederea realizării
activităților de interes național de către Compania
Națională de Autostrăzi și Drumuri Naționale din
România — S.A. .......................................................

5–6

25. — Hotărâre privind suplimentarea numărului de
grefieri ........................................................................

1–3

24. — Hotărâre privind trecerea unei suprafețe de
teren din domeniul privat al statului, aflată în
administrarea Ministerului Administrației și
Internelor — Inspectoratul Județean al Poliției de
Frontieră Galați, în domeniul public al statului
și în administrarea Ministerului Transporturilor,

HOTĂRÂRI

Nr.

6

29. — Hotărâre privind redobândirea cetățeniei
române de către unele persoane ............................

7

30. — Hotărâre pentru modificarea și completarea
anexei nr. 4 la Hotărârea Guvernului nr. 60/2005
privind organizarea și funcționarea Regiei
Autonome îAdministrația Patrimoniului Protocolului
de Stat“ ......................................................................

7–8

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind înființarea Centrului de Pregătire Profesională în Cultură
În temeiul art. 108 din Constituția României, republicată, și al art. 4 lit. c) din Ordonanța Guvernului nr. 102/1998
privind organizarea și funcționarea sistemului de educație permanentă prin instituțiile educaționale, aprobată cu modificări
prin Legea nr. 133/2000,
Guvernul României adoptă prezenta hotărâre.
Art. 1. — (1) Se înființează Centrul de Pregătire
Profesională în Cultură prin reorganizarea Centrului pentru

Formare, Educație Permanentă și Management în Domeniul
Culturii, care se desființează.

2

MONITORUL OFICIAL AL ROMÂNIEI, PARTEA I, Nr. 40/17.I.2006

(2) Centrul de Pregătire Profesională în Cultură, denumit
în continuare Centrul, se organizează și funcționează ca
instituție publică educațională, de importanță națională, cu
personalitate juridică, în subordinea Ministerului Culturii și
Cultelor.
(3) Centrul este finanțat integral din venituri proprii și
are sediul în municipiul București, Calea Dorobanților
nr. 99A, sectorul 1.
Art. 2. — (1) Misiunea Centrului este ducerea la
îndeplinire a Strategiei Ministerului Culturii și Cultelor în
domeniul formării profesionale continue, educației
permanente și al managementului cultural.
(2) Scopul Centrului constă în realizarea activităților
specifice formării profesionale continue, educației
permanente și managementului în domeniul culturii, în
beneficiul instituțiilor publice de cultură, indiferent de
subordonare, al persoanelor juridice de drept privat cu
activitate în domeniul cultural și al persoanelor fizice, prin
elaborarea și implementarea de programe și proiecte.
(3) Pentru îndeplinirea misiunii sale Centrul are
următoarele atribuții principale:
A. În domeniul formării profesionale continue și al
educației permanente:
a) determină nevoile de formare profesională ale
angajaților instituțiilor publice și persoanelor juridice de
drept privat cu activitate în domeniul cultural;
b) elaborează, în colaborare cu Consiliul Național de
Formare Profesională a Adulților, precum și cu alte
autorități și organisme cu competențe în domeniu,
standarde profesionale și ocupaționale, tematici și programe
specifice domeniului culturii;
c) oferă servicii de educație recurentă sau
compensatorie, formare profesională și educație civică, prin
organizarea și desfășurarea de programe, cursuri și alte
activități specifice;
d) oferă servicii de orientare profesională în colaborare
cu entitățile educaționale din sistemul educațional național;
e) organizează și desfășoară activități de evaluare și
atestare a competențelor profesionale dobândite pe cale
nonformală și informală;
f) organizează și desfășoară cursuri sau alte forme
specifice de pregătire postliceală și postuniversitară, potrivit
obiectului său de activitate, în condițiile legii;
g) elaborează și realizează aplicații practice pentru
programele, cursurile și celelalte activități organizate;
h) în colaborare cu direcțiile de specialitate ale
Ministerului Culturii și Cultelor și cu alte instituții ale
acestuia, organizează și desfășoară atestarea specialiștilor
și experților în domeniul patrimoniului cultural, respectiv a
personalului din instituțiile de spectacole;
i) sprijină activitatea și colaborează cu instituțiile de
învățământ artistic și cu persoanele juridice de drept privat
fără scop lucrativ din acest domeniu;
j) eliberează, în condițiile legii, diplome educaționale și
certificate de absolvire persoanelor care au urmat
programele și cursurile organizate;
k) dezvoltă, perfecționează și pune la dispoziția
persoanelor interesate aplicații informatice necesare formării
profesionale și educației permanente specifice domeniului
culturii;
l) organizează și desfășoară programe, cursuri și alte
activități de formare profesională a personalului instituțiilor
publice de cultură, indiferent de subordonare, persoanelor
juridice de drept privat, precum și a persoanelor fizice;
m) participă la organizarea de programe și activități de
formare profesională a personalului din domeniul cultelor, în
ceea ce privește conservarea, evidența și punerea în
valoare a patrimoniului cultural mobil și imobil deținut de
unitățile de cult.
B. În domeniul managementului cutural:
a) elaborează și pune la dispoziția persoanelor juridice
sau fizice interesate programe de management și
marketing cultural;

b) elaborează studii, lucrări și metodologii cu
aplicabilitate în domeniile culturii și cultelor;
c) dezvoltă aplicații informatice specifice managementului
cultural;
d) asigură consultanță și asistență metodologică și de
specialitate în domeniul managementului și marketingului
cultural instituțiilor publice de cultură, indiferent de
subordonare, și persoanelor juridice de drept privat.
C. În domeniul dezvoltării instituționale:
a) la solicitarea persoanelor juridice de drept privat,
acordă consultanță și realizează examinări pentru evaluarea
caracteristicilor profesionale și de personalitate ale
persoanelor fizice pentru identificarea disponibilităților pentru
activitatea de conducere;
b) pregătește și perfecționează specialiști în domenii
care sunt solicitate de economia de piață, pentru sectorul
culturii — legislație, managementul resurselor umane,
managementul proiectelor, management financiar,
marketing, informatică etc;
c) elaborează proiectele metodologiilor și criteriilor de
autorizare a persoanelor juridice cu activitate în domeniul
culturii, precum și modalitățile de examinare finală și de
certificare a pregătirii profesionale, pe care le supune
aprobării Ministerului Culturii și Cultelor.
D. Alte atribuții:
a) editează și comercializează publicații de specialitate,
potrivit obiectului său de activitate, precum Revista
Muzeelor și altele;
b) propune Ministerului Culturii și Cultelor, în vederea
aprobării prin ordin, tarife pentru serviciile oferite;
c) organizează și întreține o bază de date, precum și
un centru de documentare specifice obiectului său de
activitate;
d) organizează manifestări științifice — mese rotunde,
colocvii, ateliere, simpozioane, schimburi de experiență și
de informare documentară — în domeniile sale de
competență;
e) acordă premii absolvenților programelor de formare
profesională și educație continuă;
f) poate asigura, în spațiile proprii sau pe bază de
contract ori de protocol încheiat cu alte persoane juridice,
cazarea beneficiarilor cursurilor.
Art. 3. — Centrul își stabilește și realizează programul
de activitate, proiectele și programele educaționale și de
formare profesională proprii, cu respectarea prevederilor
legale, în condițiile prezentei hotărâri.
Art. 4. — Funcționarea Centrului se asigură prin
activitatea personalului angajat și prin constituirea unui corp
de formatori și instructori.
Art. 5. — (1) Centrul este condus de un director, numit
prin ordin al ministrului culturii și cultelor, potrivit legii.
(2) Directorul Centrului conduce întreaga activitate a
instituției, pe care o reprezintă în raporturile cu autoritățile
publice, cu instituții și organizații, precum și cu persoanele
fizice și juridice din țară sau din străinătate.
(3) Directorul Centrului poate delega, în condițiile legii, o
parte din atribuțiile sale celorlalte persoane cu funcții de
conducere.
(4) Directorul Centrului este ordonator terțiar de credite.
(5) Directorul Centrului numește și eliberează din
funcție, în condițiile legii, personalul din aparatul propriu.
(6) În exercitarea atribuțiilor sale, directorul Centrului
emite decizii.
Art. 6. — (1) Pe lângă directorul Centrului se
organizează și funcționează:
a) Consiliul calității — organ consultativ în domeniul
calității, care are misiunea de a stabili, documenta,
implementa, menține și îmbunătăți sistemul de management
al calității din Centru, în conformitate cu cerințele formării
profesionale continue și ale educației permanente;
b) Consiliul administrativ — organ colectiv de conducere
cu caracter consultativ în domeniul managementului
instituției.

MONITORUL OFICIAL AL ROMÂNIEI, PARTEA I, Nr. 40/17.I.2006
(2) Înființarea, organizarea și funcționarea consiliilor
prevăzute la alin. (1) se stabilesc prin decizie a directorului
Centrului, în termen de 30 de zile de la data intrării în
vigoare a prezentei hotărâri.
Art. 7. — (1) Structura organizatorică a Centrului
cuprinde și alte funcții de conducere, conform structurii
organizatorice și regulamentului de organizare și funcționare
aprobate potrivit art. 8.
(2) Salarizarea personalului angajat al Centrului se
realizează în conformitate cu prevederile legale în vigoare
privind instituțiile publice finanțate din venituri proprii.

3

Art. 8. — Structura organizatorică și regulamentul de
organizare și funcționare ale Centrului se aprobă prin ordin
al ministrului culturii și cultelor, în termen de maximum 30
de zile de la data intrării în vigoare a prezentei hotărâri.
Art. 9. — Personalul existent în fostul Centru pentru
Formare, Educație Permanentă și Management în Domeniul
Culturii este preluat de Centru pe bază de examen pentru
verificarea aptitudinilor profesionale, corespunzător
atribuțiilor și structurii organizatorice ale Centrului, organizat
în termen de 60 de zile de la data intrării în vigoare a
prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Ioan Onisei,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.878.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 198/2002
privind înființarea Agenției Naționale pentru Sprijinirea Inițiativelor Tinerilor — ANSIT
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 198/2002 privind
înființarea Agenției Naționale pentru Sprijinirea Inițiativelor
Tinerilor — ANSIT, publicată în Monitorul Oficial al
României, Partea I, nr. 182 din 18 martie 2002, cu
modificările și completările ulterioare, se modifică și se
completează după cum urmează:
1. Alineatul (1) al articolului 1 va avea următorul
cuprins:
îArt. 1. — (1) Agenția Națională pentru Sprijinirea
Inițiativelor Tinerilor, denumită în continuare ANSIT, se
reorganizează și funcționează ca instituție publică cu
personalitate juridică, în subordinea Autorității Naționale
pentru Tineret.“
2. La articolul 3 alineatul (1) punctul 1, după litera d) se
introduc două noi litere, literele e) și f), cu următorul
cuprins:
îe) stimularea asociativității tinerilor;
f) asigurarea coordonării serviciilor de informare adresate
tinerilor, în domeniul activităților de tineret, prin rețelele
INFOTIN și EURODESK — Serviciul de informare și
consultanță europeană în domeniul tineretului;“.
3. La articolul 3 alineatul (1), punctele 3, 8 și 10 vor
avea următorul cuprins:
î3. facilitează accesul tinerilor, al structurilor asociative
de tineret și al structurilor guvernamentale de și pentru
tineret din România la programele de asistență și la
fondurile special destinate susținerii activităților de tineret, în
următoarele domenii:
a) informare și consultanță pentru tineri;
b) cooperarea internațională în domeniul cercetării pentru
tineret;
c) formarea personalului în domeniul activității de și
pentru tineret;
............................................................................................

8. asigură asistență de specialitate pentru implementarea
programelor guvernamentale de cooperare internațională în
domeniul tineretului, informării tinerilor, cercetării problemelor
tineretului, în baza înțelegerilor încheiate de autoritățile
române cu cele similare din alte țări, sub coordonarea
Autorității Naționale pentru Tineret.
...............................................................................................
10. gestionează fonduri publice și fonduri atrase de la
organisme finanțatoare interne sau internaționale, pe care
le alocă susținerii inițiativelor tinerilor, ale structurilor
asociative de tineret și ale structurilor neguvernamentale de
și pentru tineret, prin selecție competitivă de proiecte
desfășurată conform metodologiei aprobate de Autoritatea
Națională pentru Tineret;“.
4. La articolul 3 alineatul (1), după punctul 15 se
introduc trei noi puncte, punctele 16, 17, 18 , cu următorul
cuprins:
î16. gestionează programe, proiecte, activități și servicii
destinate copiilor și tinerilor cuprinși într-o formă de
învățământ acreditată conform legislației în vigoare;
17. organizează evenimente și activități extrașcolare
pentru beneficiarii prevăzuți la pct. 16, în parteneriat sau
cu participarea unei instituții de învățământ acreditate
conform legii;
18. facilitează accesul copiilor și tinerilor la programe și
proiecte specializate pentru dezvoltarea unor abilități și
competențe complementare celor oferite în cadrul sistemului
de învățământ.“
5. Articolul 4 va avea următorul cuprins:
îArt. 4. — (1) Conducerea ANSIT este asigurată de un
director general numit prin ordin al președintelui Autorității
Naționale pentru Tineret, în condițiile legii, ajutat de un
director general adjunct numit prin ordin al președintelui

4

MONITORUL OFICIAL AL ROMÂNIEI, PARTEA I, Nr. 40/17.I.2006

Autorității Naționale pentru Tineret, la propunerea
directorului general.
(2) Atribuțiile directorului general sunt următoarele:
a) organizează și conduce întreaga activitate a instituției;
b) numește și eliberează în/din funcție personalul
ANSIT;
c) asigură gestionarea fondurilor bănești și a
patrimoniului instituției, potrivit legii;
d) are calitatea de ordonator terțiar de credite;
e) emite decizii, în condițiile legii.
(3) Directorul general reprezintă ANSIT în raporturile cu
ministerele, cu celelalte organe de specialitate ale
administrației publice, precum și cu persoane fizice și
juridice din țară și din străinătate. În condițiile legii poate
da împuterniciri de reprezentare și delegare de competență
și altor persoane din cadrul ANSIT.
(4) Pe lângă conducerea ANSIT funcționează Consiliul
director, care este format din: directorul Direcției
economice, investiții și patrimoniu — DEIP, directorul
Direcției de studii și cercetări pentru probleme de tineret —
DSCPT, — directorul Direcției de informare și consultanță
pentru tineret — INFOTIN și directorul Direcției pentru
sprijinirea inițiativelor tinerilor — DSIT.“

6. Alineatul (1) al articolului 5 va avea următorul
cuprins:
îArt. 5. — (1) Consiliul director al ANSIT îndeplinește
funcția de organ consultativ în coordonarea strategică a
activității ANSIT, în vederea îndeplinirii atribuțiilor principale
prevăzute la art. 3.“
7. Alineatul (5) al articolului 7 va avea următorul
cuprins:
î(5) În subordinea ANSIT funcționează 6 centre
teritoriale fără personalitate juridică, cu sediile în municipiile
Cluj-Napoca, Brașov, Constanța, Craiova, Iași și Timișoara.“
8. După articolul 8 se introduce un nou articol, articolul 81,
cu următorul cuprins:
îArt. 8 1. — Direcția pentru cooperare europeană în
domeniul tineretului — EUROTIN trece din structura ANSIT
în structura Autorității Naționale pentru Tineret.“
9. Anexa nr. 1 se înlocuiește cu anexa nr. 1 care face
parte integrantă din prezenta hotărâre.
Art. II. — Anexa nr. 1 la Hotărârea Guvernului
nr. 384/2005 privind organizarea și funcționarea Autorității
Naționale pentru Tineret, publicată în Monitorul Oficial al
României, Partea I, nr. 395 din 10 mai 2005, se
înlocuiește cu anexa nr. 2 care face parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Dan Petrescu
Președintele Autorității Naționale pentru Tineret,
Károly Borbély
Ministrul finanțelor publice,
Sebastian Teodor Gheorghe Vlădescu
București, 5 ianuarie 2006.
Nr. 23.
ANEXA Nr. 1
Nr. maxim de posturi = 117
STRUCTURA ORGANIZATORICĂ

a Agenției Naționale pentru Sprijinirea Inițiativelor Tinerilor — ANSIT
Consiliul director

Director general

Compartiment audit

Director general adjunct

Centrul teritorial Iași

Direcția de studii și cercetări
pentru probleme de tineret

Centrul teritorial Cluj-Napoca

Direcția de informare și consultanță
pentru tineret — INFOTIN

Centrul teritorial Constanța

Direcția pentru sprijinirea
inițiativelor tinerilor

Centrul teritorial Craiova
Direcția economică, investiții și patrimoniu
Centrul teritorial Brașov

Centrul teritorial Timișoara

Direcția pentru activități extrașcolare

5

MONITORUL OFICIAL AL ROMÂNIEI, PARTEA I, Nr. 40/17.I.2006

ANEXA Nr. 2
STRUCTURA ORGANIZATORICĂ

a Autorității Naționale pentru Tineret
Nr. maxim de posturi = 106, exclusiv demnitarii

Consiliul director

Cabinet
PREȘEDINTE

Compartimentul
de comunicare
și relații cu publicul

Audit

VICEPREȘEDINTE

VICEPREȘEDINTE

Direcția juridic
și resurse umane

Direcția economică

Direcția programe
pentru tineret,
informare, cooperare
și parteneriat

Direcția
de relații
internaționale

Direcția de studii
și cercetări
pentru tineret

Direcția de programe
recreative
și divertisment
pentru tineret

Direcția pentru
cooperare europeană
în domeniul
tineretului —
EUROTIN

GUVERNUL ROMÂNIEI

HOTĂRÂRE
privind trecerea unei suprafețe de teren din domeniul privat al statului, aflată în administrarea
Ministerului Administrației și Internelor — Inspectoratul Județean al Poliției de Frontieră Galați,
în domeniul public al statului și în administrarea Ministerului Transporturilor, Construcțiilor
și Turismului, în vederea realizării activităților de interes național de către Compania Națională
de Autostrăzi și Drumuri Naționale din România — S.A.
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, al art. 1
alin. (6) din Ordonanța de urgență a Guvernului nr. 84/2003 pentru înființarea Companiei Naționale de Autostrăzi și
Drumuri Naționale din România — S.A. prin reorganizarea Regiei Autonome îAdministrația Națională a Drumurilor din
România“, aprobată cu modificări și completări prin Legea nr. 47/2004,
Guvernul României adoptă prezenta hotărâre.
Art. 1. — (1) Se aprobă trecerea unei suprafețe de
teren, având datele de identificare prevăzute în anexa care
face parte integrantă din prezenta hotărâre, din domeniul
privat al statului în domeniul public al statului.
(2) Se aprobă transmiterea suprafeței de teren prevăzute
la alin. (1) din administrarea Ministerului Administrației și

Internelor — Inspectoratul Județean al Poliției de Frontieră
Galați — în administrarea Ministerului Transporturilor,
Construcțiilor și Turismului, în vederea realizării activităților
de interes național de către Compania Națională de
Autostrăzi și Drumuri Naționale din România — S.A.

6

MONITORUL OFICIAL AL ROMÂNIEI, PARTEA I, Nr. 40/17.I.2006

Art. 2. — Predarea-preluarea suprafeței de teren
prevăzute la art. 1 se face pe bază de protocol încheiat

între părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
p. Ministrul administrației și internelor,
Mircea Alexandru,
secretar de stat
Ministrul finanțelor publice,
Sebastian Teodor Gheorghe Vlădescu
București, 5 ianuarie 2006.
Nr. 24.
ANEXĂ
DATELE DE IDENTIFICARE

a suprafeței de teren care se transmite din administrarea Ministerului Administrației și Internelor — Inspectoratul
Județean al Poliției de Frontieră Galați — în administrarea Ministerului Transporturilor, Construcțiilor și Turismului,
în vederea realizării activităților de interes național de către Compania Națională de Autostrăzi și Drumuri Naționale
din România — S.A.
Datele de identificare
a imobilului

Comuna Gura Prut,
extravilan,
județul Galați

Persoana juridică de la care
se transmite terenul

Ministerul Administrației
și Internelor —
Inspectoratul
Județean al Poliției
de Frontieră Galați

Persoana juridică la care
se transmite terenul

Ministerul Transporturilor,
Construcției și Turismului —
Compania Națională
de Autostrăzi și Drumuri
Naționale din România — S.A.

Caracteristicile tehnice ale terenului

Suprafața = 1.118,20 m2
Tarlaua 189
Nr. cadastral: 680
Valoarea contabilă a suprafeței: 134,18 (RON)

GUVERNUL ROMÂNIEI

HOTĂRÂRE
privind suplimentarea numărului de grefieri
În temeiul art. 108 din Constituția României, republicată, și al art. 133
alin. (1) și (2) din Legea nr. 304/2004 privind organizarea judiciară,
republicată,
Guvernul României adoptă prezenta hotărâre.
Art. 1. — Numărul maxim de posturi prevăzut în nota din anexa nr. 2
la Hotărârea Guvernului nr. 83/2005 privind organizarea și funcționarea
Ministerului Justiției, publicată în Monitorul Oficial al României, Partea I,
nr. 132 din 11 februarie 2005, cu modificările și completările ulterioare, se
suplimentează cu un număr de 200 de posturi de grefieri.
Art. 2. — Consiliul Superior al Magistraturii, Ministerul Justiției și
Ministerul Public vor duce la îndeplinire dispozițiile prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Katalin-Barbara Kibedi,
secretar de stat
Ministrul muncii, solidarității sociale
și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 5 ianuarie 2006.
Nr. 25.

MONITORUL OFICIAL AL ROMÂNIEI, PARTEA I, Nr. 40/17.I.2006

7

GUVERNUL ROMÂNIEI

HOTĂRÂRE
privind redobândirea cetățeniei române
de către unele persoane
În temeiul art. 108 din Constituția României, republicată, și al art. 11
din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor prevăzute în
anexa care face parte integrantă din prezenta hotărâre, care au avut
această cetățenie și au solicitat redobândirea ei, cu stabilirea domiciliului în
România.
PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul afacerilor externe,
Anton Niculescu,
secretar de stat
p. Ministrul administrației și internelor,
Paul Victor Dobre,
secretar de stat
București, 12 ianuarie 2006.
Nr. 29.

ANEXĂ
LISTA

persoanelor pentru care comisia a avizat pozitiv redobândirea cetățeniei române, cu stabilirea domiciliului în România
1. Marandici Drăgălina, fiica lui Marandici Boris (fiul lui
Ion, născut la 24 iunie 1920 în Cihoreni, Orhei, și Maria) și
Ecaterina, născută la 27 octombrie 1981 în localitatea
Chișinău, județul Chișinău, Republica Moldova, cetățean
moldovean, cu domiciliul actual în Republica Moldova,
Chișinău, Str. Grădinilor nr. 21, ap. 43 (1817/2004).

2. Marandici Ion, fiul lui Boris (fiul lui Ion, născut la
24 iunie 1920 în Cihoreni, Orhei, și Maria) și Ecaterina,
născut la 25 august 1980 în localitatea Chișinău, județul
Chișinău, Republica Moldova, cetățean moldovean, cu
domiciliul actual în Republica Moldova, Chișinău,
Str. Grădinilor nr. 21, ap. 43 (11194/2003).

GUVERNUL ROMÂNIEI

HOTĂRÂRE
pentru modificarea și completarea anexei nr. 4 la Hotărârea Guvernului nr. 60/2005
privind organizarea și funcționarea Regiei Autonome
îAdministrația Patrimoniului Protocolului de Stat“
Având în vedere prevederile art. 11 lit. m) din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa nr. 4 — Lista bunurilor imobile
din domeniul privat al statului, aflate în administrarea
Regiei Autonome îAdministrația Patrimoniului Protocolului de
Stat“ — la Hotărârea Guvernului nr. 60/2005 privind

organizarea și funcționarea Regiei Autonome îAdministrația
Patrimoniului Protocolului de Stat“, publicată în Monitorul
Oficial al României, Partea I, nr. 105 din 1 februarie 2005,
cu modificările ulterioare, se modifică după cum urmează:

8

MONITORUL OFICIAL AL ROMÂNIEI, PARTEA I, Nr. 40/17.I.2006
1. Poziția nr. 223 va avea următorul cuprins:
Nr.
crt.

Teren
— m2 —

Denumirea imobilului și adresa

î223.

Apartament nr. 1 și garaj din imobilul situat
în municipiul București, str. Sofia nr. 18, parter,
sectorul 1, cu teren

112,00

Temei legal

Hotărârea Guvernului
nr. 39/1996“

2. Poziția nr. 358 va avea următorul cuprins:
Nr.
crt.

Teren
— m2 —

Denumirea imobilului și adresa

î358.

Imobilul și garajul din municipiul București,
Str. Călărașilor nr. 79, bl. 3, sectorul 3

654,60

Temei legal

Ordonanța
de urgență
a Guvernului
nr. 32/2002“

3. Pozițiile nr. 506, 507, 508, 696, 697, 700, 701, 702, 717, 718, 719, 721, 730 și 731 se abrogă.
4. După poziția nr. 848 se introduce o nouă poziție, poziția nr. 849, cu următorul cuprins:
Nr.
crt.

î849.

Teren
— m2 —

Denumirea imobilului și adresa

Teren situat în municipiul București,
șos. Kiseleff nr. 18, sectorul 1

467,00

Temei legal

Decizia civilă
nr. 1.729A
din 24 septembrie
2002, C.A.B.,
Secția a III-a civilă,
și Proces-verbal
din 29 iulie 2005“

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 12 ianuarie 2006.
Nr. 30.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 40/17.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071445]
ISSN 1453—4495

