PARTEA

Anul 174 (XVIII) — Nr. 172

I

LEGI, DECRETE, HOTĂRÂRI ȘI ALTE ACTE

Miercuri, 22 februarie 2006

SUMAR
Pagina

Nr.

Pagina

DECIZII ALE CURȚII CONSTITUȚIONALE
161.

Decizia nr. 64 din 2 februarie 2006 referitoare la
excepția de neconstituționalitate a dispozițiilor
art. 2781 din Codul de procedură penală...............

1–3

Decizia nr. 65 din 2 februarie 2006 referitoare la
excepția de neconstituționalitate a prevederilor
art. 190 alin. (2) lit. b) din Ordonanța Guvernului
nr. 92/2003 privind Codul de procedură fiscală .....

4–5

3.

Decizia nr. 71 din 2 februarie 2006 referitoare la
excepția de neconstituționalitate a dispozițiilor
art. 62 alin. (1) din Legea nr. 152/1998 privind
înființarea Agenției Naționale pentru Locuințe ........

5–7

Decizia nr. 73 din 2 februarie 2006 referitoare la
excepția de neconstituționalitate a dispozițiilor
art. 2821 alin. 1 din Codul de procedură civilă .....

7–8

Decizia nr. 78 din 2 februarie 2006 referitoare la
excepția de neconstituționalitate a prevederilor
art. 45 alin. (5) din Legea nr. 10/2001 privind
regimul juridic al unor imobile preluate în
mod abuziv în perioada 6 martie 1945 —
22 decembrie 1989 ...................................................

9–10

DECIZII

ALE

CURȚII

218.

230.

HOTĂRÂRI ALE GUVERNULUI ROMÂNIEI
— Hotărâre privind întocmirea și completarea
registrului general de evidență a salariaților...........
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru aprobarea Reglementării
tehnice îCod de proiectare a construcțiilor
cu pereți structurali de beton armat“, indicativ
CR 2-1-1.1—2005 .....................................................
— Ordin al ministrului transporturilor, construcțiilor
și turismului pentru aprobarea Normelor privind
înregistrarea persoanelor aflate la bordul navelor
de pasageri care operează spre sau dinspre
porturile maritime românești .....................................
— Ordin al ministrului finanțelor publice pentru
modificarea Ordinului ministrului finanțelor publice
nr. 281/2004 privind aprobarea modelului și
conținutului formularului 100 îDeclarație privind
obligațiile de plată la bugetul general consolidat“,
cod 14.13.01.01/a, cu modificările și completările
ulterioare ....................................................................

11–12

12–13

13–15

15–16

CONSTITUȚIONALE

CURTEA CONSTITUȚIONALĂ

D E C I Z I A Nr. 64
din 2 februarie 2006

referitoare la excepția de neconstituționalitate a dispozițiilor art. 2781
din Codul de procedură penală
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Marilena Mincă
Florentina Geangu

— judecător
— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 2781 din Codul de procedură

2

MONITORUL OFICIAL AL ROMÂNIEI, PARTEA I, Nr. 172/22.II.2006

penală, excepție ridicată de Anica Simona în Dosarul
nr. 2.052/2005 al Judecătoriei Fălticeni.
La apelul nominal răspunde Gheorghe Donisa, lipsind
autoarea excepției și celelalte părți, față de care procedura
de citare a fost legal îndeplinită.
Curtea dispune a se face apelul și în Dosarul
nr. 889 D/2005, având ca obiect aceeași excepție, ridicată
de aceeași autoare în Dosarul nr. 1.668/P/2005 al
Tribunalului Suceava — Secția penală.
La apelul nominal răspunde Gheorghe Donisa, lipsind
autoarea excepției și celelalte părți, față de care procedura
de citare a fost legal îndeplinită.
Curtea, din oficiu, pune în discuție conexarea dosarelor.
Partea prezentă, precum și reprezentantul Ministerului
Public sunt de acord cu conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului
n r . 8 8 9 D/2005 la Dosarul nr. 718 D/2005, care a fost
primul înregistrat.
Cauza fiind în stare de judecată, se dă cuvântul părții
prezente Gheorghe Donisa, care prezintă situația de fapt a
cauzei deduse judecății, lăsând la aprecierea Curții
soluționarea excepției de neconstituționalitate.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarelor, reține
următoarele:
Prin încheierile din 20 septembrie 2005 și 4 noiembrie
2005, pronunțate în dosarele nr. 2.052/2005 al Judecătoriei
Fălticeni și, respectiv, nr. 1.668/P/2005 al Tribunalului
Suceava — Secția penală, Curtea Constituțională a fost
sesizată cu excepția de neconstituționalitate a dispozițiilor
art. 2781 din Codul de procedură penală, excepție ridicată
de Anica Simona în dosarele menționate.
În motivarea excepției de neconstituționalitate se
susține că, față de prevederile constituționale referitoare la
garantarea liberului acces la justiție, îplângerea împotriva
modului în care s-a rezolvat prima plângere împotriva
actelor procurorului, adresată instanței competente să
rezolve fondul trebuie să constituie modalitatea de învestire
a instanței cu judecarea cauzei, iar nu o cale de cenzurare
a actelor procurorului“. Pe de altă parte, autoarea excepției
susține că, potrivit art. 278 1 din Codul de procedură
penală, soluția instanței poate fi atacată doar cu recurs la
instanța superioară îcare, într-un parcurs normal, firesc al
cauzei, ar trebui să judece apelul, evident pentru
infracțiunile pentru care legea prevede această cale de
atac“. În altă ordine de idei, în opinia autoarei excepției, și
termenul de promovare a plângerii este de natură a îngrădi
accesul liber la justiție, atâta vreme cât reglementarea
legală criticată nu prevede obligația procurorului ca odată
cu comunicarea soluției să indice persoanei interesate
termenul și instanța căreia i se poate adresa cu plângere.
Judecătoria Fălticeni apreciază că textul legal criticat nu
contravine dispozițiilor constituționale, dimpotrivă,
prevederile art. 278 1 din Codul de procedură penală
instituie, contrar celor invocate de petentă, accesul la
justiție.

Tribunalul Suceava — Secția penală apreciază că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată.
Avocatul Poporului consideră că dispozițiile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1 alin. (2),
ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 din Codul de procedură penală, potrivit
cărora, îDupă respingerea plângerii făcute conform
art. 275—278 împotriva rezoluției de neîncepere a urmăririi
penale sau a ordonanței ori, după caz, a rezoluției de clasare,
de scoatere de sub urmărire penală sau de încetare a urmăririi
penale, date de procuror, persoana vătămată, precum și orice
alte persoane ale căror interese legitime sunt vătămate pot
face plângere în termen de 20 de zile de la data comunicării de
către procuror a modului de rezolvare, potrivit art. 277 și 278,
la instanța căreia i-ar reveni, potrivit legii, competența să
judece cauza în primă instanță.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Curtea
Supremă de Justiție ori procurorul ierarhic superior nu a
soluționat plângerea în termenul de 20 de zile prevăzut în
art. 277, termenul de 20 de zile prevăzut în alin. 1 curge de la
data expirării termenului de 20 de zile.
Dosarul va fi trimis de parchet instanței în termen de 5 zile
de la primirea adresei prin care se cere dosarul.
Persoana față de care s-a dispus neînceperea urmăririi
penale, scoaterea de sub urmărire sau încetarea urmăririi,
precum și persoana care a făcut plângerea se citează.
Neprezentarea acestor persoane legal citate nu împiedică
soluționarea cauzei. Când instanța consideră că este absolut
necesară prezența persoanei lipsă, poate lua măsuri pentru
prezentarea acesteia.
La judecarea plângerii prezența procurorului este
obligatorie.
La termenul fixat pentru judecarea plângerii, instanța dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire sau încetarea urmăririi și apoi procurorului.
Instanța, judecând plângerea, verifică rezoluția sau
ordonanța atacată, pe baza lucrărilor și a materialului din
dosarul cauzei și a oricăror înscrisuri noi prezentate.

MONITORUL OFICIAL AL ROMÂNIEI, PARTEA I, Nr. 172/22.II.2006
Instanța pronunță una dintre următoarele soluții:
a) respinge plângerea, prin sentință, menținând soluția din
rezoluția sau ordonanța atacată;
b) admite plângerea, prin sentință, desființează rezoluția
sau ordonanța atacată și trimite cauza procurorului în vederea
începerii sau a redeschiderii urmăririi penale, după caz.
Dispozițiile art. 333 alin. 2 se aplică în mod corespunzător;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente pentru judecarea cauzei, reține cauza spre judecare,
dispozițiile privind judecarea în primă instanță și căile de atac,
aplicându-se în mod corespunzător.
În cazul prevăzut la alin. 8 lit. c), actul de sesizare a
instanței, ca primă instanță, îl constituie plângerea persoanei la
care se referă alin. 1.
Hotărârea instanței pronunțată potrivit alin. 8 lit. a) și b)
poate fi atacată cu recurs de procuror, de persoana care a
făcut plângerea, de persoana față de care s-a dispus
neînceperea urmăririi penale, scoaterea de sub urmărire
penală sau încetarea urmăririi penale, precum și de orice
persoane ale căror interese legitime sunt vătămate.
În situația prevăzută în alin. 8 lit. a) persoana în privința
căreia instanța, prin hotărâre definitivă, a decis că nu este
cazul să se înceapă ori să se redeschidă urmărirea penală, nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.
Instanța este obligată să rezolve plângerea în termen de cel
mult 20 de zile de la primire și să comunice, de îndată și
motivat, persoanei care a făcut plângerea, modul în care
aceasta a fost rezolvată.“
Autoarea excepției susține că aceste prevederi legale
încalcă dispozițiile art. 21 din Constituție, referitoare la
liberul acces la justiție, respectiv la dreptul la un proces
echitabil, soluționat într-un termen rezonabil.
Examinând excepția de neconstituționalitate, astfel cum
a fost formulată, se constată că, în jurisprudența sa,
Curtea Constituțională s-a mai pronunțat asupra
constituționalității art. 2781 din Codul de procedură penală,
în raport de dispozițiile art. 21 din Legea fundamentală,
privind accesul liber la justiție, în acest sens fiind, de
exemplu, Decizia nr. 452 din 28 octombrie 2004, publicată
în Monitorul Oficial al României, Partea I, nr. 1.043 din
11 noiembrie 2004, și Decizia nr. 27 din 25 ianuarie 2005,
publicată în Monitorul Oficial al României, Partea I, nr. 154
din 22 februarie 2005. Cu acele prilejuri, respingând
excepția de neconstituționalitate ca neîntemeiată, Curtea a

3

reținut, în esență, că prin dispozițiile art. 2781 din Codul de
procedură penală nu se încalcă prevederile constituționale
privind accesul liber la justiție, ci, dimpotrivă, se instituie
accesul direct la justiție al persoanelor nemulțumite de
soluțiile de netrimitere în judecată date de procuror.
Instanța competentă să judece plângerea potrivit procedurii
prevăzute de art. 2781 din Codul de procedură penală nu
se pronunță asupra fondului pricinii, ci numai asupra
legalității și temeiniciei soluției de netrimitere în judecată
dispusă de procuror. Astfel fiind, textul legal criticat
reglementează, în acord cu dispozițiile constituționale,
existența unei căi de atac împotriva actelor efectuate de
procuror.
Întrucât nu au intervenit elemente noi de natură să
schimbe jurisprudența Curții, atât soluția, cât și
considerentele de principiu cuprinse în deciziile menționate
sunt valabile și în prezenta cauză.
De asemenea, contrar susținerilor autoarei excepției,
dispozițiile art. 2781 din Codul de procedură penală, prin
care legiuitorul a prevăzut în mod expres dreptul persoanei
vătămate de a formula plângere direct la instanța de
judecată în cazul în care procurorul nu se conformează
prevederilor art. 277 din Codul de procedură penală,
potrivit cărora îProcurorul este obligat să rezolve plângerea în
termen de cel mult 20 de zile de la primire și să comunice de
îndată persoanei care a făcut plângerea modul în care a fost
rezolvată“, precum și termenul de formulare a plângerii în
această situație reprezintă o concretizare a normelor
constituționale care consacră dreptul la un proces echitabil,
fiind instituite tocmai în vederea respectării exigenței
termenului rezonabil, impusă de prevederile art. 21 alin. (3)
din Constituție.
Cât privește celelalte susțineri ale autoarei excepției
referitoare, pe de o parte, îla introducerea, de la caz la
caz, după felul infracțiunii, mai întâi a căii de atac a
apelului și apoi a recursului“, iar pe de altă parte, la
îobligația procurorului ca odată cu comunicarea soluției să
indice persoanei interesate termenul și instanța căreia i se
poate adresa cu plângere“, se constată că acestea nu pot
fi reținute. Prevederile art. 2781 din Codul de procedură
penală reprezintă norme de procedură a căror
reglementare este de competența exclusivă a legiuitorului,
care poate institui, în considerarea unor situații deosebite,
reguli speciale de procedură, potrivit art. 126 alin. (2) din
Legea fundamentală.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 din Codul de procedură penală, excepție ridicată
de Anica Simona în Dosarul nr. 2.052/2005 al Judecătoriei Fălticeni, precum și în Dosarul nr. 1.668/P/2005 al Tribunalului
Suceava — Secția penală.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Florentina Geangu

4

MONITORUL OFICIAL AL ROMÂNIEI, PARTEA I, Nr. 172/22.II.2006
CURTEA CONSTITUȚIONALĂ

D E C I Z I A Nr. 65
din 2 februarie 2006

referitoare la excepția de neconstituționalitate a prevederilor art. 190 alin. (2) lit. b)
din Ordonanța Guvernului nr. 92/2003 privind Codul de procedură fiscală
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Antonia Constantin
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor art. 190 alin. (2) lit. b) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea
Comercială îEurial Invest“ — S.A. din București în Dosarul
nr. 5.003/R/2005 al Tribunalului Arad — Secția comercială
și contencios administrativ.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textul de lege criticat este în concordanță cu art. 44
alin. (1), (2) și (3) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 16 septembrie 2005, pronunțată în
Dosarul nr. 5003/R/2005, Tribunalul Arad — Secția
comercială și contencios administrativ a sesizat Curtea
Constituțională cu excepția de neconstituționalitate a
prevederilor art. 190 alin. (2) lit. b) din Ordonanța
Guvernului nr. 92/2003 privind Codul de procedură fiscală.
Excepția a fost ridicată de Societatea Comercială îEurial
Invest“ — S.A. din București în recursul declarat de
aceasta împotriva unei sentințe civile prin care i s-a respins
plângerea formulată împotriva procesului-verbal de
contravenție întocmit în temeiul textului de lege criticat.
În motivarea excepției de neconstituționalitate se
susține că art. 190 alin. (2) lit. b) din Ordonanța Guvernului
nr. 92/2003, în temeiul căruia, în speță, a fost dispusă
măsura complementară a confiscării autovehiculului
proprietate a autorului excepției, cu care se transporta alcool
etilic fără documente de proveniență, contravine art. 44
alin. (1), (2) și (3) din Constituție, referitor la garantarea și
ocrotirea în mod egal de lege a proprietății private, de care
nimeni nu poate fi expropriat decât pentru cauză de utilitate
publică, cu dreaptă și prealabilă despăgubire. În acest sens
se arată că, înici în cadrul confiscării speciale prevăzute de
art. 118 alin. 3 din Codul penal, mijloacele de transport
folosite la săvârșirea unei infracțiuni nu se confiscă, dacă
acestea nu sunt proprietatea inculpatului, cu atât mai mult
în cadrul săvârșirii unei contravenții, care presupune un
grad redus de pericol social și de gravitate a faptei“.
Tribunalul Arad — Secția comercială și contencios
administrativ apreciază că textul de lege criticat nu încalcă
prevederile art. 44 din Constituție, îproprietatea fiind

garantată și ocrotită în mod legal de lege și, ca urmare,
nu poate fi ocrotită când dreptul de proprietate este folosit
pentru încălcarea legii“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. În acest sens, în esență, arată
că: reglementarea regimului juridic al sancțiunii confiscării
(măsură de siguranță ori sancțiunea contravențională
complementară) este de competența exclusivă a
legiuitorului; de prezumția instituită de art. 44 alin. (8) teza
a doua din Constituție se bucură numai averea dobândită
licit; potrivit prevederilor constituționale ale art. 44 alin. (1)
teza a doua stabilirea limitelor și conținutului dreptului de
proprietate constituie atributul exclusiv al legiuitorului.
Așadar, apreciază că îinstituirea unor norme juridice de
conduită necesită reglementarea unor sancțiuni (cum este
cea stabilită de dispozițiile legale criticate) constând inclusiv
în confiscarea produselor și a mijloacelor de transport
utilizate la transportul acestor produse“. Mai consideră că
dispozițiile de lege criticate îsunt în acord și cu imperativul
protejării de către stat a intereselor naționale în activitatea
economică, financiară și valutară [art. 135 alin. (2) lit. b)
din Legea fundamentală]“. Invocă jurisprudența Curții
Constituționale referitoare la constituționalitatea instituirii
sancțiunii contravenționale a confiscării atunci când legea
este încălcată.
Avocatul Poporului consideră că dispozițiile art. 190
alin. (2) lit. b) din Ordonanța Guvernului nr. 92/2003 sunt
constituționale, întrucât: îaplicarea și executarea unor
sancțiuni pecuniare, inclusiv măsura confiscării unor bunuri
nu încalcă dispozițiile constituționale privind ocrotirea
proprietății private, întrucât dreptul de proprietate trebuie
exercitat în condițiile prevăzute de lege“; îdispunerea în
mod legal a confiscării bunurilor, pentru o contravenție
săvârșită, este o consecință legitimă a încălcării unei norme
legale, iar nu o încălcare a dreptului de proprietate privată“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate, astfel cum a
fost formulată, îl constituie prevederile art. 190 alin. (2)

MONITORUL OFICIAL AL ROMÂNIEI, PARTEA I, Nr. 172/22.II.2006
lit. b) din Ordonanța Guvernului nr. 92/2003 privind Codul
de procedură fiscală, modificat prin Ordonanța Guvernului
nr. 20/2005, publicată în Monitorul Oficial al României,
Partea I, nr. 101 din 31 ianuarie 2005, aprobată și
modificată prin Legea nr. 210/2005, publicată în Monitorul
Oficial al României, Partea I, nr. 580 din 5 iulie 2005.
Textul de lege menționat prevede: î(2) Contravențiile
prevăzute la alin. (1) se sancționează cu amendă de la
200.000.000 lei la 1.000.000.000 lei, precum și cu: [...] b)
confiscarea cisternelor, recipientelor și a mijloacelor de
transport utilizate în transportul alcoolului etilic și al distilatelor,
în cazul prevăzut la alin. (1) lit. l); [...]“.
Ordonanța Guvernului nr. 92/2003 a fost republicată, cu
modificările și completările ulterioare, în Monitorul Oficial al
României nr. 863 din 26 septembrie 2005, astfel că
îalin. (1) lit. l)“, la care face trimitere art. 190 alin. (2) lit. b),
a devenit îalin. (1) lit. k)“, cu același cuprins.
În opinia autorului excepției, dispozițiile de lege criticate
încalcă prevederile constituționale ale art. 44 alin. (1), (2)
și (3) referitoare la ocrotirea și garantarea dreptului de
proprietate în mod egal de lege, indiferent de titular,
precum și posibilitatea exproprierii doar pentru cauză de
utilitate publică, stabilită potrivit legii, cu dreaptă și
prealabilă despăgubire.
Examinând excepția de neconstituționalitate ridicată,
Curtea constată că, în jurisprudența sa, s-a mai pronunțat
cu privire la un regim sancționator similar, prin raportare la
prevederile art. 44 din Constituție, reținând, în esență,
următoarele: garantarea dreptului de proprietate, precum și
desfășurarea liberă a unei activități comerciale implică
respectarea de către toți comercianții a obligațiilor ce le

5

revin în această calitate; textele constituționale ale art. 44
alin. (1) teza finală și alin. (9), care cuprind prevederi
referitoare la protecția proprietății private și limitele acestui
drept, demonstrează că însăși Constituția exclude protecția
bunurilor folosite la săvârșirea unor fapte ilicite sau
dobândite prin asemenea fapte; în concordanță cu
dispozițiile din Constituție, proprietatea privată poate
constitui obiectul unor măsuri restrictive, cum sunt cele
care vizează bunurile folosite sau rezultate din săvârșirea
unor infracțiuni ori contravenții; potrivit dispozițiilor art. 44
alin. (8) teza întâi din Constituție, îAverea dobândită licit nu
poate fi confiscată“, ceea ce presupune, per a contrario, că
poate fi confiscată averea dobândită în mod ilicit și deci
este posibilă instituirea unor sancțiuni pentru ipoteza în
care desfășurarea activității de comercializare a unor
produse de către agenții economici contravine legii. În
acest sens este, de exemplu, Decizia Curții Constituționale
nr. 105 din 11 martie 2003, publicată în Monitorul Oficial al
României, Partea I, nr. 239 din 8 aprilie 2003.
Or, în cauză, art. 190 alin. (2) lit. b) din Ordonanța
Guvernului nr. 92/2003 privind Codul de procedură fiscală,
criticat ca fiind neconstituțional, sancționează și cu
confiscare (cisterne, recipiente și mijloace de transport
utilizate în transportul alcoolului etilic și al distilatelor)
săvârșirea unei contravenții (privind transportul de alcool
etilic și de distilate, efectuat prin cisterne sau recipiente
care nu poartă sigiliile supraveghetorului fiscal, au sigilii
deteriorate sau nu sunt însoțite de documentele de însoțire
prevăzute la Titlul VII din Codul fiscal), astfel că
jurisprudența de principiu în această materie își menține
valabilitatea.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 190 alin. (2) lit. b) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială îEurial Invest“ — S.A. din
București în Dosarul nr. 5.003/R/2005 al Tribunalului Arad — Secția comercială și contencios administrativ.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent șef,
Gabriela Dragomirescu
CURTEA CONSTITUȚIONALĂ

D E C I Z I A Nr. 71
din 2 februarie 2006

referitoare la excepția de neconstituționalitate a dispozițiilor art. 62 alin. (1) din Legea nr. 152/1998
privind înființarea Agenției Naționale pentru Locuințe
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Antonia Constantin
Claudia Margareta Niță

— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 6 2 alin. (1) din Legea
nr. 152/1998 privind înființarea Agenției Naționale pentru
Locuințe, excepție ridicată de Gabriela-Mariana Gaidanov în
Dosarul nr. 4.539/2005 al Judecătoriei Slobozia.

6

MONITORUL OFICIAL AL ROMÂNIEI, PARTEA I, Nr. 172/22.II.2006

La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată. În acest
sens arată, pe de o parte, că textul de lege criticat nu
încalcă prevederile art. 16 alin. (1) din Constituție,
referitoare la egalitatea cetățenilor în fața legii și a
autorităților publice, iar, pe de altă parte, apreciază că
dispozițiile legale atacate reprezintă tocmai măsuri concrete
de protecție socială a tinerilor, adoptate de stat în
îndeplinirea obligațiilor ce îi revin potrivit art. 47 și 49 din
Legea fundamentală.
C U R T E A,

având în vedere actele și lucrările dosarului, reține
următoarele:
Prin Încheierea din 28 septembrie 2005, pronunțată în
Dosarul nr. 4.539/2005, Judecătoria Slobozia a sesizat
Curtea Constituțională cu excepția de neconstituționalitate
a dispozițiilor art. 62 alin. (1) din Legea nr. 152/1998 privind
înființarea Agenției Naționale pentru Locuințe. Excepția a
fost ridicată de Gabriela-Mariana Gaidanov în dosarul cu
numărul de mai sus, având ca obiect acțiunea în
constatarea nulității a unui contract de închiriere.
În motivarea excepției de neconstituționalitate se
susține că dispozițiile îart. 6 2 alin. (1) din Legea
nr. 152/1998, modificată prin Ordonanța de urgență a
Guvernului nr. 83/2003“, contravin prevederilor art. 16
alin. (1) din Constituție, în măsura în care se face
distincție între persoanele care la momentul introducerii
cererii de închiriere îndeplineau condițiile impuse de lege,
printre care aceea de a avea vârsta de până la 35 de ani,
și cele care, în funcție de momentul efectiv al aprobării
cererii nu mai îndeplinesc aceste condiții, în sensul că
depășesc limita de vârstă. Menționează că un rol important
în crearea acestei inegalități îl au autoritățile competente să
hotărască asupra cererii de atribuire a unei locuințe, prin
amânarea momentului hotărârii până când solicitantul
depășește vârsta de 35 de ani. Textul de lege criticat
încalcă și principiul universalității legii, prevăzut de art. 15
alin. (1) din Constituție, precum și obligația statului de a
asigura, potrivit art. 47 din Legea fundamentală, un nivel
de trai decent cetățenilor.
Judecătoria Slobozia apreciază că textul legal criticat
este constituțional, deoarece instituirea unui criteriu legal de
vârstă care să limiteze accesul persoanelor la acordarea
de către stat a unei locuințe nu este de natură a încălca
principiul egalității în drepturi al cetățenilor, fiind totodată în
acord și cu obligația statului de a adopta un regim special
de protecție și ajutorare față de tineri.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată. Textul de lege nu face distincție între
momentul introducerii cererii de închiriere al unei locuințe
și cel al aprobării efective a acesteia, cum susține autorul
excepției, legea producându-și efectele, în mod firesc, la
data aplicării ei în fiecare caz în parte. îDistincția“ avută în
vedere de autorul excepției nu poate privi decât categoriile
diferite de persoane care, în funcție de îndeplinirea
criteriului obiectiv referitor la vârstă, se pot încadra sau nu
în categoria tinerilor cărora le este adresat actul normativ
criticat. Or, atât în jurisprudența Curții Constituționale, cât
și în cea a Curții Europene a Drepturilor Omului s-a
stabilit în mod constant că egalitatea nu înseamnă

uniformitate, justificări de ordin obiectiv și rezonabil
impunând aplicarea unui tratament juridic distinct.
Totodată, din analiza prevederilor legii criticate rezultă
că acestea nu numai că nu contravin dispozițiilor
constituționale invocate ca fiind încălcate, dar că,
dimpotrivă, ele constituie chiar măsuri concrete prin care
statul își îndeplinește obligațiile constituționale prevăzute de
art. 47 și de art. 49 alin. (1) referitoare la regimul special
de protecție și de asistență în realizarea drepturilor copiilor
și tinerilor, coroborate cu dispozițiile art. 15 alin. (1) și ale
art. 16 alin. (1) din Legea fundamentală.
Avocatul Poporului apreciază că dispozițiile de lege
criticate sunt constituționale.
Instituirea unei limite de vârstă până la care tinerii pot
beneficia de locuințe construite prin programele Agenției
Naționale pentru Locuințe destinate închirierii reprezintă
opțiunea legiuitorului și nu instituie discriminări în raport de
nici unul din criteriile expres enumerate în art. 4 alin. (2)
din Constituție. Mai mult, principiul egalității, consacrat de
art. 16 din Legea fundamentală, impune necesitatea unui
regim juridic diferit față de anumite categorii de persoane
aflate în situații deosebite.
Dispozițiile de lege criticate nu contravin nici prevederilor
art. 47 din Constituție, ci, dimpotrivă, prin măsurile de
protecție socială pe care le conțin dau expresie acestora.
Totodată, Avocatul Poporului apreciază că prevederile
art. 15 din Constituție, pretins a fi încălcate, nu au
incidență în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 62 alin. (1) din Legea nr. 152/1998 privind
înființarea Agenției Naționale pentru Locuințe, publicată în
Monitorul Oficial al României, Partea I, nr. 265 din 16 iulie
1998, modificate prin dispozițiile art. I pct. 19 din
Ordonanța de urgență a Guvernului nr. 105/2005 pentru
modificarea și completarea Legii nr. 152/1998, publicată în
Monitorul Oficial al României, Partea I, nr. 647 din 21 iulie
2005. Ulterior sesizării Curții cu soluționarea prezentei
excepții de neconstituționalitate, pct. 8 al articolului unic din
Legea nr. 10/2006 privind aprobarea Ordonanței de urgență
a Guvernului nr. 105/2005 pentru modificarea și
completarea Legii nr. 152/1998 privind înființarea Agenției
Naționale pentru Locuințe, publicată în Monitorul Oficial al
României, Partea I, nr. 56 din 20 ianuarie 2006, a
modificat prevederile art. 62 alin. (1) din legea criticată,
astfel că acestea au, în prezent, următoarea redactare:
î(1) Tinerii, în sensul prevederilor prezentei legi, sunt persoane
majore în vârstă de până la 35 de ani la data depunerii cererii
pentru repartizarea unei locuințe construite prin programele
Agenției Naționale pentru Locuințe, destinate închirierii, și care
pot primi repartiții în cel mult 12 luni de la împlinirea acestei
vârste.“
În motivarea excepției se invocă încălcarea dispozițiilor
constituționale ale art. 15 alin. (1) referitoare la principiul
universalității legii, ale art. 16 alin. (1) care consacră
egalitatea cetățenilor în fața legii și a autorităților publice,

7

MONITORUL OFICIAL AL ROMÂNIEI, PARTEA I, Nr. 172/22.II.2006
fără privilegii și fără discriminări, și ale art. 47 alin. (1)
potrivit cărora statul este obligat să ia măsuri de dezvoltare
economică și de protecție socială, de natură să asigure
cetățenilor un nivel de trai decent.
Examinând excepția de neconstituționalitate, Curtea
constată că dispozițiile art. 6 2 alin. (1) din Legea
nr. 152/1998 au fost modificate de prevederile pct. 8 al
articolului unic din Legea nr. 10/2006 privind aprobarea
Ordonanței de urgență a Guvernului nr. 105/2005 pentru
modificarea și completarea Legii nr. 152/1998. Astfel, dacă
în redactarea anterioară textul de lege criticat prevedea ca
solicitantul să nu depășească vârsta de 35 de ani la data
repartizării locuinței construite prin programele Agenției
Naționale pentru Locuințe, destinate închirierii, în redactarea
actuală, textul de lege prevede ca acesta să nu aibă mai
mult de 35 de ani la data depunerii cererii pentru
repartizarea locuinței. Mai mult, tocmai pentru a fi eliminate
posibilele dificultăți apărute ca urmare a trecerii unei
perioade mari de timp între momentul depunerii cererii și
cel al aprobării efective, respectiv al repartizării locuinței,
dispozițiile art. 62 alin. (1) prevăd că solicitantul poate primi

repartiția în cel mult 12 luni de la împlinirea vârstei de
35 de ani.
În consecință, Curtea constată că, în actuala sa
redactare, soluția legislativă a textului de lege criticat este
diferită de cea inițială. Or, prin Decizia nr. III din
31 octombrie 1995 privind judecarea constituționalității unei
dispoziții legale modificate ulterior invocării excepției,
publicată în Monitorul Oficial al României, Partea I, nr. 259
din 9 noiembrie 1995, Plenul Curții Constituționale a statuat
că excepția de neconstituționalitate persistă îcât timp
soluția legislativă de principiu din textul de lege modificat a
fost preluată din textul anterior modificării. Dacă însă
această soluție este diferită de aceea a prevederii legale
anterioare modificării, chiar dacă interesul urmărit de cel
care a invocat excepția este același, Curtea nu se mai
poate pronunța asupra constituționalității dispoziției legale în
noua sa redactare, deoarece ar depăși limitele sesizării.“ În
consecință, în temeiul art. 29 alin. (1) din Legea
nr. 47/1992, excepția de neconstituționalitate a dispozițiilor
art. 6 2 alin. (1) din Legea nr. 152/1998 urmează a fi
respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 62 alin. (1) din Legea
nr. 152/1998 privind înființarea Agenției Naționale pentru Locuințe, excepție ridicată de Gabriela-Mariana Gaidanov în
Dosarul nr. 4.539/2005 al Judecătoriei Slobozia.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Claudia Margareta Niță
CURTEA CONSTITUȚIONALĂ

D E C I Z I A Nr. 73
din 2 februarie 2006

referitoare la excepția de neconstituționalitate a dispozițiilor art. 2821 alin. 1
din Codul de procedură civilă
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gabor
Petre Ninosu
Șerban Viorel Stănoiu
Antonia Constantin
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 282 1 alin. 1 din Codul de
procedură civilă, excepție ridicată de Johann Griedl în
Dosarul nr. 421/2005 al Tribunalului Mureș.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public, invocând jurisprudența
Curții Constituționale în materie, pune concluzii de

respingere a
neîntemeiată.

excepției

de

neconstituționalitate

ca

C U R T E A,

având în vedere actele și lucrările dosarului, constată
următoarele:
Prin Încheierea din 6 octombrie 2005, pronunțată în
Dosarul nr. 421/2005, Tribunalul Mureș a sesizat Curtea
Constituțională cu excepția de neconstituționalitate a
dispozițiilor art. 2821 alin. 1 din Codul de procedură civilă.
Excepția a fost ridicată de Johann Griedl cu ocazia
soluționării recursului formulat împotriva Sentinței civile
nr. 5.985 din 12 octombrie 2004, pronunțată de Judecătoria
Târgu-Mureș în Dosarul nr. 8.477/2002, având ca obiect un
partaj.
În motivarea excepției de neconstituționalitate, se
susține că reglementarea criticată contravine prevederilor
art. 16 alin. (1) din Constituție, întrucât instituie un
tratament discriminatoriu pe criteriul averii, în sensul că
persoanele care urmează să procedeze la partajarea

8

MONITORUL OFICIAL AL ROMÂNIEI, PARTEA I, Nr. 172/22.II.2006

bunurilor dobândite în timpul căsătoriei, prin procedura
împărțelii judiciare, și care au o masă a bunurilor comune
dobândite în timpul căsătoriei cu o valoare de peste
1 miliard lei, beneficiază de două căi de atac împotriva
hotărârii instanței de fond, respectiv calea de atac a
apelului și cea a recursului. În schimb, persoanele aflate în
situația mai sus menționată, dar a căror valoare a bunurilor
supuse împărțelii judiciare este sub 1 miliard lei, nu
beneficiază decât de calea de atac a recursului.
Tribunalul Mureș consideră că excepția de neconstituționalitate este neîntemeiată. În acest sens arată că textul
de lege criticat nu instituie un tratament juridic diferit pentru
anumite categorii de cetățeni aflați în situații identice, ci are
în vedere valoarea concretă a obiectului litigiului, în funcție
de care se stabilește calea de atac. Temeiul acestei
diferențieri juridice nu îl reprezintă însă o discriminare pe
criterii de avere, cum sugerează autorul excepției, ci
necesitatea instituirii unor norme legale de stabilire a căii
de atac, în funcție de importanța litigiului, dedusă din
valoarea obiectului acestuia, ceea ce ilustrează tocmai
atributul puterii legiuitoare.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată. În acest sens arată că dispozițiile
art. 2821 alin. 1 din Codul de procedură civilă nu contravin
prevederilor constituționale invocate, ci, dimpotrivă, sunt în
deplină concordanță cu art. 126 alin. (2) din Legea
fundamentală, potrivit căruia competența instanțelor
judecătorești și procedura de judecată sunt prevăzute
numai prin lege. În susținerea acestui punct de vedere,
Guvernul invocă jurisprudența Curții Constituționale în
materie, în deplin acord cu aceea a Curții Europene a
Drepturilor Omului.
Avocatul Poporului apreciază că excepția de
neconstituționalitate este neîntemeiată. În acest sens invocă
jurisprudența instanței de contencios constituțional în
materie, și anume Decizia nr. 440/2005.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în cauză
de judecătorul-raportor, concluziile procurorului, dispozițiile

legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2821 alin. 1 din Codul de procedură civilă,
astfel cum au fost modificate prin art. I pct. 40 din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, lege publicată în Monitorul
Oficial al României, Partea I, nr. 609 din 14 iulie 2005.
Dispozițiile legale criticate au următorul conținut:
— Art. 2821 alin. 1: îNu sunt supuse apelului hotărârile
judecătorești date în primă instanță în cererile introduse pe
cale principală privind pensii de întreținere, litigii al căror obiect
are o valoare de până la 1 miliard lei inclusiv, atât în materie
civilă, cât și în materie comercială, acțiunile posesorii, precum
și cele referitoare la înregistrările în registrele de stare civilă,
luarea măsurilor asigurătorii și în alte cazuri prevăzute de
lege.“
Autorul excepției susține că textul de lege criticat
încalcă prevederile constituționale ale art. 16 alin. (1)
privind egalitatea cetățenilor în fața legii și a autorităților
publice.
Examinând excepția, Curtea Constituțională constată că
prevederile legale ce fac obiectul controlului de
constituționalitate au mai fost criticate, în esență, sub
aceleași aspecte și prin raportare la aceleași prevederi
constituționale invocate și în cauza de față.
Astfel, prin Decizia nr. 572 din 3 noiembrie 2005,
publicată în Monitorul Oficial al României, Partea I,
nr. 1.144 din 19 decembrie 2005, Curtea a statuat că
dispozițiile art. 2821 alin. 1 din Codul de procedură civilă
nu conțin nici o dispoziție discriminatorie, regimul juridic
diferit fiind determinat de deosebirea de situații care
impune soluții legislative diferite în vederea asigurării
celerității soluționării cauzelor aflate pe rolul instanțelor.
Așa fiind, Curtea a constatat că, în măsura în care
reglementarea dedusă controlului se aplică tuturor celor
aflați în situația prevăzută în ipoteza normei legale, fără
nici o discriminare pe considerente arbitrare, critica cu un
atare obiect nu este întemeiată.
Deoarece nu au intervenit elemente noi de natură să
determine schimbarea acestei jurisprudențe, atât
considerentele, cât și soluția deciziei menționate își
păstrează valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 alin. 1 din Codul de procedură civilă, excepție
ridicată de Johann Griedl în Dosarul nr. 421/2005 al Tribunalului Mureș.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 172/22.II.2006

9

CURTEA CONSTITUȚIONALĂ

D E C I Z I A Nr. 78
din 2 februarie 2006

referitoare la excepția de neconstituționalitate a prevederilor art. 45 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ion Predescu
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Șerban Viorel Stănoiu
— judecător
Antonia Constantin
— procuror
Irina Loredana Lăpădat
— magistrat-asistent
Pe rol se află soluționarea excepției de neconstituționalitate
a prevederilor art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, excepție ridicată
de Edmund Michael Dumitrovici în Dosarul nr. 1.070/R/2005
al Curții de Apel Brașov — Secția civilă.
La apelul nominal răspunde partea Societatea
Comercială îRial“ — S.R.L. din Brașov, prin consilier juridic,
precum și părțile Aurel Dima, personal și asistat de avocat,
Ion Mucică, personal și asistat de avocat, și Avram
Gheorghe, Ilka Barabas, Paraschiva Dumitru și Virgil
Munțiu, reprezentați prin avocat. Lipsește autorul excepției,
față de care procedura de citare a fost legal îndeplinită.
Curtea dispune a se face apelul și în Dosarul
nr. 912D/2005. Excepția de neconstituționalitate a fost
ridicată de Emil Ioanovici, Tiberiu Miloș Ioanovici și Eugen
Titian Ioanovici în Dosarul nr. 4.889/R/2005 al Tribunalului
Arad — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere că excepțiile de neconstituționalitate ce fac obiectul dosarelor nr. 875D/2005 și
nr. 912D/2005 au conținut identic, pune în discuție, din
oficiu, problema conexării cauzelor.
Părțile prezente și reprezentantul Ministerului Public sunt
de acord cu măsura conexării.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 912D/2005
la Dosarul nr. 875D/2005, care a fost primul înregistrat.
Cauza fiind în stare de judecată, președintele acordă
cuvântul pe fond.
Reprezentanții părților prezente solicită respingerea
excepției ca neîntemeiată, invocând practica în materie a
Curții Constituționale.
Reprezentantul Ministerului Public pune concluzii de
respingere a excepției de neconstituționalitate, având în
vedere vasta jurisprudență a instanței de contencios
constituțional în această materie.
C U R T E A,

având în vedere actele și lucrările dosarelor, constată
următoarele:
Prin încheierile din 16 noiembrie 2005, pronunțate în
dosarele nr. 1.070/R/2005 și nr. 4.889/R/2005, Curtea de
Apel Brașov — Secția civilă și Tribunalul Arad — Secția
civilă au sesizat Curtea Constituțională cu excepția de
neconstituționalitate a prevederilor art. 46 alin. (5) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989.
Excepția a fost ridicată de Edmund Michael Dumitrovici
în Dosarul nr. 1.070/R/2005 al Curții de Apel Brașov —

Secția civilă și de Emil Ioanovici, Tiberiu Miloș Ioanovici și
Eugen Titian Ioanovici în Dosarul nr. 4.889/R/2005 al
Tribunalului Arad — Secția civilă.
În motivarea excepției de neconstituționalitate se
susține, în esență, că dreptul de proprietate este un drept
fundamental, garantat prin Constituție, și nu poate fi
încălcat prin norme procedurale, așa cum este instituirea,
prin textul de lege criticat, a unui termen de prescripție
derogatoriu de la dreptul comun.
Se mai arată că textul de lege criticat creează o
inegalitate între persoanele care revendică imobile ce cad
sub incidența acestui act normativ special și persoanele care
revendică alte categorii de imobile, și contravine astfel
art. 16 alin. (1) și (2) și art. 21 alin. (1) și (2) din Constituție.
Curtea de Apel Brașov — Secția civilă apreciază că
excepția de neconstituționalitate este neîntemeiată.
Tribunalul Arad — Secția civilă consideră că textul de
lege criticat contravine dispozițiilor art. 16 alin. (1) din
Constituție.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate.
Avocatul Poporului consideră că prevederile legale
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Potrivit încheierilor de sesizare a Curții Constituționale
din 16 noiembrie 2005, obiectul excepției de neconstituționalitate îl reprezintă prevederile art. 46 alin. (5) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—22
decembrie 1989, publicată în Monitorul Oficial al României,
Partea I, nr. 75 din 14 februarie 2001.
Legea nr. 10/2001, modificată și completată prin titlul I
cuprins în Legea nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653
din 22 iulie 2005, a fost republicată în Monitorul Oficial al
României, Partea I, nr. 798 din 2 septembrie 2005, astfel
încât, în prezent, în urma renumerotării textelor, art. 46
alin. (5) a devenit art. 45 alin. (5), cu același cuprins, și
anume: î(5) Prin derogare de la dreptul comun, indiferent de
cauza de nulitate, dreptul la acțiune se prescrie în termen de
un an de la data intrării în vigoare a prezentei legi.“
Prevederile legale criticate sunt considerate a fi contrare
dispozițiilor constituționale cuprinse în art. 1 alin. (5)
referitoare la obligativitatea respectării Constituției și a
legilor, art. 11 — Dreptul internațional și dreptul intern,

10

MONITORUL OFICIAL AL ROMÂNIEI, PARTEA I, Nr. 172/22.II.2006

art. 15 alin. (2), care instituie principiul neretroactivității legii,
art. 16 alin. (1) și (2) referitoare la egalitatea în drepturi,
art. 20 — Tratatele internaționale privind drepturile omului,
art. 21 alin. (1), (2) și (3) privind accesul liber la justiție și
dreptul părților la un proces echitabil, art. 44 alin. (1),
alin. (2) teza întâi și alin. (3) referitoare la garantarea
dreptului de proprietate, a creanțelor asupra statului și a
proprietății private, precum și la expropriere, art. 51 —
Dreptul de petiționare și art. 136 alin. (1) și (5) privind felurile
proprietății și caracterul inviolabil al proprietății private.
În opinia autorului excepției, sunt încălcate și dispozițiile
art. 1 din primul Protocol adițional la Convenția pentru
apărarea drepturilor omului și a libertăților fundamentale,
referitor la protecția proprietății, și art. 6 paragraful 1 din
aceeași convenție, privind dreptul la un proces echitabil.
Examinând excepția de neconstituționalitate, Curtea
constată că prevederile art. 45 alin. (5) din Legea
nr. 10/2001 au mai făcut obiect al controlului de
constituționalitate, prin raportare la aceleași dispoziții din
Legea fundamentală, invocate și în prezenta cauză, și cu o
motivare asemănătoare, Curtea respingând în mod constant
excepțiile de neconstituționalitate invocate.
Astfel, prin Decizia nr. 272 din 24 iunie 2004, publicată
în Monitorul Oficial al României, Partea I, nr. 723 din
11 august 2004, Curtea a constatat că nu există nici o
contradicție între textul de lege criticat și dispozițiile art. 1
alin. (5), art. 15 alin. (2), art. 21 alin. (1), (2), art. 44
alin. (1) și alin. (2) teza întâi din Constituție, pentru
considerentele acolo reținute.
De asemenea, analizând compatibilitatea art. 46 alin. (5)
din Legea nr. 10/2001, devenit art. 45 alin. (5), cu
dispozițiile art. 1 din primul Protocol adițional la Convenția
pentru apărarea drepturilor omului și a libertăților
fundamentale, referitor la protecția proprietății, și art. 6
paragraful 1 din aceeași convenție, privind dreptul la un
proces echitabil, raportate la art. 20 din Constituție, Curtea
a reținut, în esență, că prevederile legale criticate se
armonizează cu aceste prevederi, având ca scop
asigurarea stabilității și securității raporturilor civile, cu atât
mai importante cu cât au ca obiect dreptul de proprietate.
În acest sens s-a pronunțat Curtea prin Decizia nr. 564 din
16 decembrie 2004, publicată în Monitorul Oficial al
României, Partea I, nr. 92 din 27 ianuarie 2005, și Decizia
nr. 91 din 4 martie 2004, publicată în Monitorul Oficial al
României, Partea I, nr. 345 din 20 aprilie 2004.
Pentru aceleași considerente, în prezenta cauză nu
poate fi reținută nici o contradicție între prevederea legală
criticată și dispozițiile art. 21 alin. (3) din Constituție
referitoare la dreptul la un proces echitabil.
În ceea ce privește invocarea dispozițiilor art. 51 din
Legea fundamentală, referitoare la dreptul de petiționare,
prin Decizia nr. 296 din 8 iulie 2003, publicată în Monitorul
Oficial al României, Partea I, nr. 577 din 12 august 2003,
Curtea a statuat că sesizarea instanțelor judecătorești

pentru valorificarea unui drept subiectiv nesocotit ori
încălcat sau pentru realizarea unui interes nu este un
aspect al dreptului de petiționare, ci se circumscrie unor
reguli specifice, proprii activității de judecată.
Soluțiile pronunțate în deciziile anterior menționate,
precum și considerentele ce au stat la baza acestora își
mențin valabilitatea și în prezenta cauză, întrucât nu au
fost aduse elemente noi, de natură a determina o
reconsiderare a jurisprudenței Curții Constituționale.
În prezenta cauză, autorul excepției mai susține că
prevederile art. 45 alin. (5) din Legea nr. 10/2001 creează
o inegalitate între persoanele care revendică imobile ce cad
sub incidența acestui act normativ special și persoanele
care revendică alte categorii de imobile, ceea ce contravine
principiului constituțional al egalității în drepturi, reglementat
de art. 16 alin. (1) și (2) din Legea fundamentală.
Analizând aceste susțineri, Curtea constată că textul de
lege criticat se aplică în mod egal tuturor persoanelor ce se
încadrează în ipoteza normei legale, fără nici o discriminare
pe considerente arbitrare, astfel încât nu este îndreptățită
calificarea normei legale de referință ca fiind neconstituțională.
De altfel, în jurisprudența Curții Constituționale s-a
statuat că înțelesul art. 16 alin. (1) și (2) din Constituție
vizează egalitatea în drepturi între cetățeni în ceea ce
privește recunoașterea în favoarea acestora a unor drepturi
și libertăți fundamentale, iar nu și identitatea de tratament
juridic în aplicarea unor măsuri, indiferent de natura lor. Ca
atare, este justificată admisibilitatea unui statut juridic diferit
față de anumite categorii de persoane, cum este situația
persoanelor îndreptățite la restituirea imobilelor preluate în
mod abuziv, ce cad sub incidența Legii nr. 10/2001,
situație distinctă de cea a altor proprietari neposesori ce
revendică categorii de imobile diferite.
Referitor la invocarea încălcării art. 136 alin. (5) din
Legea fundamentală, Curtea reține că aceste dispoziții
constituționale, potrivit cărora: îProprietatea privată este
inviolabilă, în condițiile legii organice“, nu exclud posibilitatea
ca, în condițiile legii, proprietatea privată să constituie
obiect al unor măsuri restrictive, cum sunt cele privind
instituirea unui termen de prescripție derogatoriu de la
dreptul comun în materia revendicării imobiliare.
Mai mult, așa cum a statuat Curtea Constituțională în
jurisprudența anterior menționată, imprescriptibilitatea,
consfințită cu titlu de principiu în legislația civilă, nu este
consacrată ca atare de Constituție, astfel încât legiuitorul
poate să deroge de la acest principiu, în considerarea unor
rațiuni majore, fără a îndreptăți calificarea reglementării
respective ca fiind neconstituțională.
Curtea constată că invocarea dispozițiilor constituționale
cuprinse în art. 11 — Dreptul internațional și dreptul intern,
art. 44 alin. (3) privind exproprierea și art. 136 alin. (1)
referitoare la clasificarea proprietății în publică și privată nu
este relevantă în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 45 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Edmund Michael Dumitrovici în Dosarul nr. 1.070/R/2005 al Curții de Apel Brașov — Secția civilă și de Emil Ioanovici,
Tiberiu Miloș Ioanovici și Eugen Titian Ioanovici în Dosarul nr. 4.889/R/2005 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Irina Loredana Lăpădat

MONITORUL OFICIAL AL ROMÂNIEI, PARTEA I, Nr. 172/22.II.2006

HOTĂRÂRI

ALE

GUVERNULUI

11

ROMÂNIEI

GUVERNUL ROMÂNIEI

HOTĂRÂRE
privind întocmirea și completarea registrului general de evidență a salariaților
În temeiul art. 108 din Constituția României, republicată, și al art. 34 alin. (7) din Legea nr. 53/2003 — Codul
muncii, cu modificările și completările ulterioare,
Guvernul României adoptă prezenta hotărâre.
Art. 1. — Prezenta hotărâre stabilește metodologia de
întocmire și completare a registrului general de evidență a
salariaților, înregistrările care se efectuează, precum și
orice alte elemente în legătură cu acesta.
Art. 2. — (1) Încadrarea în muncă a unei persoane se
realizează, potrivit prevederilor Legii nr. 53/2003 — Codul
muncii, cu modificările și completările ulterioare, numai prin
încheierea unui contract individual de muncă, în temeiul
căruia persoana fizică, în calitate de salariat, se obligă să
presteze munca pentru și sub autoritatea unui angajator,
persoană fizică sau juridică, în schimbul unei remunerații
denumite salariu.
(2) Fiecare angajator are obligația de a înființa un
registru general de evidență a salariaților, denumit în
continuare registru, și de a-l prezenta inspectorilor de
muncă, la solicitarea acestora.
(3) Angajatorii care au înființat sucursale, agenții,
reprezentanțe sau alte asemenea unități fără personalitate
juridică, cărora le-au delegat competența încadrării
personalului prin încheierea de contracte individuale de
muncă, pot delega acestora și competența înființării
registrului.
(4) Nu au obligația de a înființa registru misiunile
diplomatice, oficiile consulare străine cu sediul în România,
precum și reprezentanțele din România ale persoanelor
juridice străine pentru perioadele în care contractele
individuale de muncă încheiate cu cetățenii români se
înregistrează la inspectoratul teritorial de muncă.
Art. 3. — (1) Registrul se întocmește în formă
electronică.
(2) Registrul se completează în ordinea angajării și
cuprinde următoarele elemente:
a) elementele de identificare a tuturor salariaților:
numele, prenumele, codul numeric personal (CNP);
b) data angajării;
c) funcția/ocupația conform specificației Clasificării
Ocupațiilor din România (COR) sau altor acte normative;
d) tipul contractului individual de muncă;
e) data și temeiul încetării contractului individual de
muncă.
(3) Registrul se transmite la inspectoratul teritorial de
muncă în format electronic, prin utilizarea uneia dintre
următoarele modalități:
a) prin completarea on-line a bazei de date existente pe
portalul Inspecției Muncii;
b) prin e-mail, pe bază de semnătură electronică;
c) prin depunerea la sediul inspectoratului teritorial de
muncă în format electronic, însoțit de o adresă de înaintare
semnată de angajator.
(4) Evidența registrelor, respectiv a datelor cuprinse în
acestea, transmise de angajatori la inspectoratul teritorial
de muncă, se ține într-o bază de date organizată la nivelul
Inspecției Muncii.

(5) Procedura privind transmiterea registrului în format
electronic se stabilește prin ordin al ministrului muncii,
solidarității sociale și familiei, după adoptarea soluției
tehnice a registrului în format electronic și în funcție de
aceasta.
Art. 4. — (1) Angajatorii au obligația de a transmite
registrul în formă electronică la inspectoratul teritorial de
muncă în a cărui rază teritorială își au sediul sau
domiciliul, după caz, în termen de 20 de zile de la data
angajării primului salariat.
(2) Angajatorii care la data intrării în vigoare a prezentei
hotărâri au încadrat personal cu contract individual de
muncă sunt obligați să transmită inspectoratului teritorial de
muncă în a cărui rază teritorială își au sediul sau
domiciliul, după caz, registrul în formă electronică, în
termen de 30 de zile de la data intrării în vigoare a
prezentei hotărâri.
(3) După îndeplinirea obligației prevăzute la alin. (1) și
(2), angajatorii vor transmite registrul la inspectoratul
teritorial de muncă în a cărui rază teritorială își au sediul
sau domiciliul, numai în cazul în care intervin modificări ale
elementelor prevăzute la art. 3 alin. (2).
(4) Registrul se transmite la inspectoratul teritorial de
muncă în a cărui rază teritorială își are sediul sau
domiciliul angajatorul, în cazurile menționate la alin. (3), în
termen de 5 zile de la data la care au intervenit modificări
ale elementelor prevăzute la art. 3 alin. (2).
Art. 5. — Unitățile fără personalitate juridică ce au
competența înființării registrului au obligația de a transmite
registrul, în termenele prevăzute la art. 4, la inspectoratul
teritorial de muncă în a cărui rază teritorială își desfășoară
activitatea, cu îndeplinirea obligațiilor prevăzute de prezenta
hotărâre.
Art. 6. — Registrul se păstrează în formă electronică la
sediul angajatorului și, după caz, la sediul sucursalei,
agenției, reprezentanței sau al altor asemenea unități fără
personalitate juridică.
Art. 7. — (1) Angajatorul are obligația de a întocmi un
dosar personal pentru fiecare dintre salariați și de a-l
prezenta inspectorilor de muncă, la solicitarea acestora.
(2) Dosarul personal al salariatului cuprinde cel puțin:
actele necesare angajării, contractul individual de muncă,
actele adiționale și celelalte acte referitoare la modificarea,
suspendarea și încetarea contractelor individuale de muncă,
precum și orice alte documente care certifică legalitatea și
corectitudinea completării în registru.
(3) La solicitarea scrisă a salariatului, angajatorul este
obligat să îi elibereze copii, certificate de reprezentantul
legal al acestuia sau de persoana împuternicită de
angajator pentru conformitate cu originalul, ale documentelor
existente în dosarul personal, ale paginii/paginilor din
registrul electronic, care cuprinde/cuprind înscrierile
referitoare la persoana sa și/sau un document care să

12

MONITORUL OFICIAL AL ROMÂNIEI, PARTEA I, Nr. 172/22.II.2006

ateste activitatea desfășurată de acesta, vechimea în
muncă, în meserie și în specialitate, astfel cum rezultă din
registrul general de evidență și din dosarul personal.
(4) Registrul electronic și dosarele personale ale fiecărui
salariat se vor păstra în condiții care să asigure securitatea
datelor, precum și păstrarea lor îndelungată și
corespunzătoare.
Art. 8. — (1) Constituie contravenții următoarele fapte
săvârșite de angajatori, persoane fizice sau juridice:
a) neînființarea registrului și/sau netransmiterea acestuia
în formă electronică la inspectoratul teritorial de muncă în
termenele și forma prevăzute de prezenta hotărâre;
b) refuzul de a pune la dispoziție inspectorului de
muncă registrul în formă electronică, precum și dosarul
personal al salariaților;
c) necompletarea registrului în conformitate cu
prevederile prezentei hotărâri.
(2) Contravențiile prevăzute la alin. (1) se sancționează
cu amendă de la 2.000 lei (RON) la 5.000 lei (RON).
(3) Constatarea contravențiilor și aplicarea sancțiunilor
se fac de către inspectorii de muncă.
(4) Contravenientul poate achita pe loc sau în termen
de cel mult 48 de ore de la data încheierii procesuluiverbal ori, după caz, de la data comunicării acestuia
jumătate din minimul amenzii prevăzute la alin. (2),
inspectorul de muncă făcând mențiune despre această
posibilitate în procesul-verbal.

Art. 9. — Prevederile art. 8 se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 10. — (1) Inspecția Muncii adoptă soluția tehnică
privind registrul în formă electronică și aplicația informatică
pentru completarea și transmiterea registrului de către
angajatori.
(2) Aplicația informatică este distribuită angajatorilor care
au obligația de a înființa registrul.
Art. 11. — Registrele înființate și înregistrate în
conformitate cu prevederile Hotărârii Guvernului
nr. 247/2003 privind întocmirea și completarea registrului
general de evidență a salariaților, cu modificările și
completările ulterioare, se păstrează și se arhivează de
către angajatori.
Art. 12. — (1) Prezenta hotărâre intră în vigoare la data
de 1 septembrie 2006.
(2) Pe data intrării în vigoare a prezentei hotărâri se
abrogă Hotărârea Guvernului nr. 247/2003 privind
întocmirea și completarea registrului general de evidență a
salariaților, publicată în Monitorul Oficial al României,
Partea I, nr. 164 din 14 martie 2003, cu modificările și
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul finanțelor publice,
Sebastian Teodor Gheorghe Vlădescu
București, 3 februarie 2006.
Nr. 161.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îCod de proiectare a construcțiilor cu pereți structurali
de beton armat“, indicativ CR 2-1-1.1—2005
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere procesele-verbale de avizare nr. 13 din 23 noiembrie 2005 al Comitetului tehnic de
specialitate — CTS 5 și nr. 9 din 28 noiembrie 2005 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îCod de
proiectare a construcțiilor cu pereți structurali de beton
armat“, indicativ CR 2-1-1.1—2005, elaborată de
Universitatea Tehnică de Construcții București — UTCB,
prevăzută în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare la 30 de zile de
la data publicării.
Art. 3. — La data intrării în vigoare a prezentului ordin,
Ordinul ministrului lucrărilor publice și amenajării teritoriului
nr. 30/N/1996 pentru aprobarea Reglementării tehnice

*) Anexa se publică ulterior în Monitorul Oficial al României, Partea I, nr. 172 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 172/22.II.2006
îCod pentru proiectarea construcțiilor cu pereți structurali
de beton armat“, indicativ P 85—1996, publicat în Buletinul

13

Construcțiilor nr. 10/1996, precum și orice alte dispoziții
contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 6 ianuarie 2006.
Nr. 3.

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Normelor privind înregistrarea persoanelor aflate la bordul navelor de pasageri
care operează spre sau dinspre porturile maritime românești
Având în vedere prevederile art. 69 și 70 din Acordul european instituind o asociere între România, pe de o
parte, și Comunitățile Europene și statele membre ale acestora, pe de altă parte, semnat la Bruxelles la 1 februarie
1993, ratificat prin Legea nr. 20/1993,
în temeiul prevederilor art. 4 alin. (1) și (2) din Ordonanța Guvernului nr. 42/1997 privind transportul naval,
republicată, și ale art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Normele privind înregistrarea
persoanelor aflate la bordul navelor de pasageri care
operează spre sau dinspre porturile maritime românești,
prevăzute în anexa care face parte integrantă din prezentul
ordin.
Art. 2. — Autoritatea Navală Română va duce la
îndeplinire prevederile prezentului ordin.
Art. 3. — Contravențiile la prevederile prezentului ordin
se stabilesc prin hotărâre a Guvernului.
Art. 4. — Prezentul ordin transpune Directiva Consiliului
European 98/41/CE din 18 iunie 1998 privind înregistrarea
persoanelor aflate la bordul navelor de pasageri care
operează spre sau dinspre porturi ale statelor membre ale
Comunității, publicată în Jurnalul Oficial L 188 din 2 iulie 1998,

p. 0035—0039, și Directiva Parlamentului European și a
Consiliului 2002/84/CE din 5 noiembrie 2002 ce amendează
directivele privind siguranța maritimă și prevenirea poluării
de către nave, publicată în Jurnalul Oficial L 324 din
29 noiembrie 2002, p. 0053—0058.
Art. 5. — Prezentul ordin se publică în Monitorul Oficial
al României, Partea I.
Art. 6. — La data intrării în vigoare a prezentului ordin
se abrogă Ordinul ministrului lucrărilor publice,
transporturilor și locuinței nr. 731/2001 pentru aprobarea
Normelor privind înregistrarea persoanelor aflate la bordul
navelor de pasageri care navighează spre sau dinspre
porturi maritime românești, publicat în Monitorul Oficial al
României, Partea I, nr. 353 din 30 iunie 2001.

Ministrul transporturilor, construcțiilor și turismului,
Gheorghe Dobre
București, 14 februarie 2006.
Nr. 218.
ANEXĂ

NORME
privind înregistrarea persoanelor aflate la bordul navelor de pasageri care operează spre
sau dinspre porturile maritime românești
Art. 1. — Scopul prezentelor norme este de a spori
siguranța și posibilitățile de salvare a pasagerilor și a
echipajului de la bordul navelor de pasageri care operează
spre sau dinspre porturile maritime românești și de a
asigura o gestionare mai eficientă a acțiunilor de căutare
și salvare și a consecințelor oricărui tip de accident.
Art. 2. — Termenii folosiți în prezentele norme au
următorul înțeles:
a) autoritatea desemnată în România — Autoritatea
Navală Română, organ tehnic de specialitate aflat în
subordinea Ministerului Transporturilor, Construcțiilor și
Turismului, căreia îi sunt delegate competențele privind
coordonarea activității de căutare și salvare și cele privind

gestionarea consecințelor unui accident naval, denumită în
continuare ANR;
b) autoritatea desemnată — autoritatea competentă
responsabilă cu activitățile de căutare și salvare sau
implicată în gestionarea consecințelor unui accident naval;
c) Codul I.S.M. — Codul internațional de management
pentru exploatarea în siguranță a navelor și pentru
prevenirea poluării, adoptat de Organizația Maritimă
Internațională (IMO) prin Rezoluția A 741(18) din
4 noiembrie 1993, acceptat de România prin Legea
nr. 85/1997;
d) companie — proprietarul unei nave de pasageri sau
oricare persoană juridică ori fizică, cum ar fi operatorul sau
navlositorul navei care face obiectul unui contract de

14

MONITORUL OFICIAL AL ROMÂNIEI, PARTEA I, Nr. 172/22.II.2006

bareboat, care și-a asumat responsabilitatea exploatării
navei de pasageri de la proprietar;
e) navă de mare viteză — o navă de mare viteză, așa
cum este definită în Convenția SOLAS din 1974, în cap. X
Regula I, împreună cu protocoalele și amendamentele la
această convenție, în vigoare;
f) navă de pasageri — o navă maritimă sau o navă
maritimă de mare viteză care transportă mai mult de
12 pasageri;
g) o milă — 1.852 metri;
h) persoane — toate persoanele de la bordul unei nave
de pasageri, indiferent de vârstă;
i) registratorul de pasageri — o persoană de la țărm,
desemnată de companie să îndeplinească obligațiile
prevăzute în Codul I.S.M., sau o persoană de la țărm,
desemnată de companie să fie responsabilă pentru
păstrarea informațiilor legate de persoanele care s-au
îmbarcat la bordul unei nave de pasageri a companiei;
j) serviciu regulat — o serie de curse ale navelor,
organizate astfel încât să deservească traficul între aceleași
două sau mai multe porturi:
(i) conform unui orar publicat; sau
(ii) prin efectuarea unor curse cu regularitate sau
cu o frecvență ce constituie o serie sistematică
recunoscută;
k) SOLAS 74 — Convenția internațională din 1974
pentru ocrotirea vieții omenești pe mare, încheiată la
Londra la 1 noiembrie 1974, la care România a aderat prin
Decretul nr. 80/1979;
l) stat terț — orice stat care nu este stat membru al
Uniunii Europene (UE);
m) zonă maritimă protejată — o zonă maritimă protejată
de efectele mării deschise în care, în orice moment, o
navă se află la o distanță mai mică de 6 mile de un loc
de refugiu unde naufragiații unei nave pot să debarce și în
apropierea căreia există mijloace de căutare și salvare.
Art. 3. — Prezentele norme se aplică navelor de
pasageri, cu excepția:
a) navelor de război și de transport de trupe; și
b) iahturilor de agrement, în afara cazului în care sunt
sau vor fi prevăzute cu echipaj și care transportă mai mult
de 12 pasageri în scopuri comerciale.
Art. 4. — (1) Toate persoanele de la bordul oricărei
nave de pasageri care pleacă dintr-un port maritim
românesc trebuie numărate înaintea plecării acesteia.
(2) Înainte de plecarea navei de pasageri, numărul
persoanelor de la bord trebuie comunicat comandantului
navei și registratorului de pasageri al companiei sau unui
sistem al companiei, aflat la țărm, care îndeplinește
aceeași funcție.
Art. 5. — (1) Următoarele informații trebuie înregistrate
când o navă de pasageri pleacă dintr-un port maritim
românesc pentru a efectua un voiaj pe o distanță mai
mare de 20 de mile din punctul de plecare:
a) numele de familie ale persoanelor de la bord;
b) prenumele sau inițialele;
c) sexul acestora;
d) indicarea categoriei de vârstă (adult, copil sau nounăscut) căreia îi aparține fiecare persoană sau a vârstei ori
a anului nașterii;
e) necesitățile de îngrijiri speciale sau de asistență în
situații de urgență, comunicate în mod voluntar de către un
pasager.
(2) Aceste date trebuie colectate înainte de plecare și
comunicate, nu mai târziu de 30 de minute de la plecarea
navei, registratorului de persoane sau unui sistem al
companiei, aflat la țărm, care îndeplinește aceeași funcție.

Art. 6. — (1) Orice companie care operează nave de
pasageri și care arborează pavilionul român, având ca
destinație un port maritim românesc sau un port dintr-un
stat membru al Uniunii Europene, trebuie să furnizeze
informațiile prevăzute la art. 4 alin. (1) și art. 5 alin. (1),
conform celor stabilite la art. 4 alin. (2) și art. 5 alin. (2).
(2) Orice companie care operează nave de pasageri,
indiferent de pavilionul pe care îl arborează, altul decât cel
român, având ca destinație un port maritim din România,
trebuie să colecteze și să păstreze informațiile prevăzute la
art. 4 alin. (1) și art. 5 alin. (1), astfel încât să fie puse la
dispoziția ANR atunci când sunt necesare pentru acțiuni de
căutare și salvare sau pentru gestionarea consecințelor
unui accident.
Art. 7. — Înainte ca o navă de pasageri să plece
dintr-un port maritim românesc, comandantul său trebuie să
se asigure că numărul persoanelor de la bord nu
depășește numărul de persoane pe care nava de pasageri
este autorizată să îl transporte.
Art. 8. — (1) În cazurile prevăzute la art. 4 și 5,
fiecare companie care și-a asumat responsabilitatea operării
unei nave de pasageri trebuie:
a) să stabilească un sistem pentru înregistrarea
informațiilor despre pasageri. Sistemul trebuie să
îndeplinească criteriile prevăzute la art. 11;
b) să desemneze un registrator de pasageri responsabil
pentru păstrarea și transmiterea acelor informații în cazul
apariției unei situații de urgență sau în cazul gestionării
consecințelor unui accident.
(2) Compania trebuie să se asigure că informațiile
cerute de prezentele norme sunt în orice moment
disponibile pentru a fi transmise autorității desemnate în
scopul căutării și salvării, în cazul unei situații de urgență
sau pentru gestionarea consecințelor unui accident.
(3) Datele personale colectate în conformitate cu art. 5
nu vor fi păstrate mai mult decât este necesar pentru
realizarea scopului acestor norme.
(4) Compania trebuie să se asigure că informațiile
referitoare la persoanele care au declarat că au nevoie de
îngrijiri speciale sau asistență în situații de urgență sunt
corect înregistrate și comunicate comandantului înainte de
plecarea navei de pasageri.
Art. 9. — Atunci când o navă de pasageri pleacă
dintr-un port maritim românesc, ANR poate să reducă
pragul de 20 de mile prevăzut la art. 5. Orice decizie a
ANR cu privire la micșorarea acestui prag în cazul
voiajelor între un port maritim românesc și un port
aparținând unui stat membru al Uniunii Europene se va lua
de comun acord cu acel stat.
Art. 10. — (1) Sistemele de înregistrare stabilite în
conformitate cu prevederile art. 8 trebuie să fie aprobate
de ANR.
(2) ANR trebuie să efectueze cel puțin prin sondaj
verificarea funcționării corecte a sistemelor de înregistrare
aprobate conform alin. (1).
(3) Companiile prevăzute la art. 8 trebuie să comunice
informațiile cerute de prezentele norme către ANR.
Art. 11. — (1) Sistemele de înregistrare trebuie să
îndeplinească, în sensul prezentelor norme, următoarele
criterii funcționale:
a) lizibilitatea — datele solicitate trebuie să fie ușor de
citit;
b) disponibilitatea — datele solicitate trebuie să fie ușor
de obținut de către autoritatea desemnată pentru care
informațiile din sistem sunt relevante;

MONITORUL OFICIAL AL ROMÂNIEI, PARTEA I, Nr. 172/22.II.2006
c) facilitatea — sistemul trebuie conceput astfel încât să
nu producă întârzieri nejustificate îmbarcării și/sau
debarcării pasagerilor;
d) securitatea — datele trebuie să fie protejate
corespunzător împotriva distrugerii sau pierderii accidentale

15

ori rău-intenționate și modificărilor neautorizate, divulgării
sau accesului la acestea.
(2) Trebuie evitată multiplicarea sistemelor pe rute
identice sau similare.

MINISTERUL FINANȚELOR PUBLICE

ORDIN
pentru modificarea Ordinului ministrului finanțelor publice nr. 281/2004 privind aprobarea
modelului și conținutului formularului 100 îDeclarație privind obligațiile de plată la bugetul
general consolidat“, cod 14.13.01.01/a, cu modificările și completările ulterioare
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în temeiul prevederilor art. 196 alin. (2) din Ordonanța Guvernului nr. 92/2003 privind Codul de procedură fiscală,
republicată, cu modificările și completările ulterioare, și al prevederilor legislației specifice privind contribuțiile sociale,
ministrul finanțelor publice emite următorul ordin:
Art. I. — Ordinul ministrului finanțelor publice
nr. 281/2004 privind aprobarea modelului și conținutului
formularului 100 îDeclarație privind obligațiile de plată la
bugetul general consolidat“, cod 14.13.01.01/a, publicat în
Monitorul Oficial al României, Partea I, nr. 158 din
23 februarie 2004, cu modificările și completările ulterioare,
se modifică și se completează după cum urmează:
1. În anexa nr. 2, la capitolul II, secțiunea B, punctul 2
al literei B1, precum și litera B2 vor avea următorul
cuprins:
î2. Pentru contribuțiile sociale prevăzute la pozițiile
32—34, 36, 39—44 și 61 din Nomenclatorul obligațiilor de
plată la bugetul general consolidat, formularul se
completează de către angajatori sau entități asimilate
acestora, în conformitate cu dispozițiile Ordonanței
Guvernului nr. 86/2003 privind unele reglementări în
domeniul financiar, aprobată cu modificări și completări prin
Legea nr. 609/2003, cu modificările ulterioare, ale Ordinului
ministrului finanțelor publice nr. 1.644/2003 și ale legislației
specifice privind contribuțiile sociale.
Rd. 1 «Suma datorată»: se înscrie suma reprezentând
contribuția socială datorată în perioada de raportare,
conform legislației specifice privind contribuțiile sociale.
Rd. 3 «Suma de plată»: se înscrie suma de la rd. 1.
La poziția 42 din Nomenclatorul obligațiilor de plată la
bugetul general consolidat se înscrie suma reprezentând
contribuția de asigurări sociale de sănătate datorată pentru
persoanele care se află în concediu medical, conform Legii
nr. 346/2002 privind asigurarea pentru accidente de muncă
și boli profesionale, cu modificările și completările ulterioare,
și alte deduceri conform legislației specifice privind
contribuțiile sociale.
B2. Pentru contribuțiile sociale datorate de angajatori,
prevăzute la pozițiile 35, 37, 38, 62 și 63 din Nomenclatorul
obligațiilor de plată la bugetul general consolidat, formularul
se completează de către angajatori sau entități asimilate
acestora, în conformitate cu dispozițiile Ordonanței
Guvernului nr. 86/2003, aprobată cu modificări și completări
prin Legea nr. 609/2003, cu modificările ulterioare, ale
Ordinului ministrului finanțelor publice nr. 1.644/2003 și ale
legislației specifice privind contribuțiile sociale.

Rd. 1 «Suma datorată»: se înscrie suma datorată de
angajatori în perioada de raportare, conform legislației
specifice privind contribuțiile sociale.
Rd. 2 «Suma deductibilă»: se înscrie suma reprezentând:
a) facilități/deduceri acordate din bugetul asigurărilor
pentru șomaj în conformitate cu prevederile Legii
nr. 76/2002 privind sistemul asigurărilor pentru șomaj și
stimularea ocupării forței de muncă, cu modificările și
completările ulterioare (cum ar fi suma cuvenită
angajatorilor care încadrează în muncă pe perioadă
nedeterminată absolvenți ai unor instituții de învățământ,
absolvenți din rândul persoanelor cu handicap, șomeri în
vârstă de peste 45 de ani, șomeri întreținători unici de
familie);
b) deduceri efectuate din bugetul asigurărilor sociale de
stat, în conformitate cu prevederile Legii nr. 19/2000 privind
sistemul public de pensii și alte drepturi de asigurări
sociale, cu modificările și completările ulterioare (contribuția
asigurărilor sociale de sănătate aferentă concediilor
medicale, conform Ordonanței de urgență a Guvernului
nr. 150/2002 privind organizarea și funcționarea sistemului
de asigurări sociale de sănătate, cu modificările și
completările ulterioare, și alte deduceri conform legislației
specifice privind contribuțiile sociale);
c) indemnizațiile care se calculează și se plătesc de
către angajatori, conform prevederilor art. 35 din Legea
nr. 346/2002, cu modificările și completările ulterioare, și
ale art. 39 din Ordinul ministrului muncii, solidarității sociale
și familiei și al ministrului sănătății nr. 848/1.687/2004
pentru aprobarea Normelor metodologice de aplicare a
Legii nr. 346/2002 privind asigurarea pentru accidente de
muncă și boli profesionale, cu modificările și completările
ulterioare;
d) pentru pozițiile 62 și 63 din Nomenclatorul obligațiilor
de plată la bugetul general consolidat se completează
indemnizațiile de asigurări sociale de sănătate, care se
calculează și se plătesc de angajatori, conform art. 38 din
Ordonanța de urgență a Guvernului nr. 158/2005 privind
concediile și indemnizațiile de asigurări sociale de sănătate,
cu modificările ulterioare, aferente perioadei de raportare,
precum și diferențele rămase de recuperat, reportate din
perioada de raportare anterioară.
Rd. 3 «Suma de plată»: se înscrie suma reprezentând
diferența dintre suma datorată și cea deductibilă, respectiv

16

MONITORUL OFICIAL AL ROMÂNIEI, PARTEA I, Nr. 172/22.II.2006

dintre suma înscrisă la rd. 1 și suma înscrisă la rd. 2. În
situația în care suma înscrisă la rd. 1 este mai mică decât
suma înscrisă la rd. 2, se înscrie cifra 0 (zero). Pentru
pozițiile 62 și 63 din Nomenclatorul obligațiilor de plată la
bugetul general consolidat, în situația în care suma înscrisă
la rd. 1 este mai mică decât suma înscrisă la rd. 2,
diferența rămasă se preia la rd. 4.
Rd. 4 «Suma de recuperat»: se completează numai
pentru pozițiile 62 și 63 din Nomenclatorul obligațiilor de
plată la bugetul general consolidat, în cazul în care suma
înscrisă la rd. 2 este mai mare decât suma înscrisă la rd. 1.
Se înscrie suma reprezentând diferența de indemnizații
plătite de către angajatori, rămasă de recuperat din
contribuția datorată pentru lunile următoare sau din bugetul
Fondului național unic de asigurări sociale de sănătate din
credite bugetare prevăzute cu această destinație, în
conformitate cu art. 38 alin. (2) din Ordonanța de urgență
a Guvernului nr. 158/2005, cu modificările ulterioare.“
2. În anexa nr. 3, la poziția 16, textul prevăzut în
coloana îTemei legal“ va avea următorul cuprins:
Nr.
crt.

îart. 207 lit. d)—f), lit. h)—l), lit. n) și lit. o) din Legea
nr. 571/2003 privind Codul fiscal, cu modificările și
completările ulterioare“.
3. În anexa nr. 3, la poziția 32, textul prevăzut în
coloana îTemei legal“ se completează după cum urmează:
îOrdonanța de urgență a Guvernului nr. 158/2005
privind concediile și indemnizațiile de asigurări sociale de
sănătate, cu modificările ulterioare“.
4. În anexa nr. 3, la poziția 42, textul prevăzut în
coloana îDenumire obligație bugetară“ va avea următorul
cuprins:
îContribuția de asigurări sociale de sănătate datorată
pentru persoanele care se află în concediu medical,
conform Legii nr. 346/2002 privind asigurarea pentru
accidente de muncă și boli profesionale, cu modificările și
completările ulterioare, și alte deduceri conform legislației
specifice privind contribuțiile sociale“.
5. Anexa nr. 3 se completează cu pozițiile 61, 62, 63, 64
și 65, după cum urmează:

Denumire obligație bugetară

î61 Contribuția de asigurări de sănătate pentru persoanele
aflate în concediu pentru creșterea copilului
62 Contribuția pentru concedii și indemnizații de la
persoanele juridice sau fizice care au calitatea de
angajator
63 Contribuția pentru concedii și indemnizații datorate de
persoanele aflate în șomaj
64 Accize pentru autoturisme și autoturisme de teren
65 Accize pentru aparate de condiționat aer

Art. II. — Direcția generală de gestiune a impozitelor și
contribuțiilor din cadrul Agenției Naționale de Administrare
Fiscală, Direcția generală a tehnologiei informației din
cadrul Ministerului Finanțelor Publice, Direcția generală de
administrare a marilor contribuabili, direcțiile generale ale
finanțelor publice județene și a municipiului București,

Temei legal

art. 20 din Ordonanța de urgență a Guvernului
nr. 148/2005 privind susținerea familiei în vederea
creșterii copilului
art. 5 lit. a) din Ordonanța de urgență a Guvernului
nr. 158/2005 privind concediile și indemnizațiile de
asigurări sociale de sănătate, cu modificările ulterioare
art. 5 lit. b) din Ordonanța de urgență a Guvernului
nr. 158/2005 privind concediile și indemnizațiile de
asigurări sociale de sănătate, cu modificările ulterioare
art. 207 lit. g) din Legea nr. 571/2003 privind Codul
fiscal, cu modificările și completările ulterioare
art. 207 lit. m) din Legea nr. 571/2003 privind Codul
fiscal, cu modificările și completările ulterioare“
precum și, după caz, direcțiile de specialitate din cadrul
Ministerului Finanțelor Publice și al Agenției Naționale de
Administrare Fiscală vor duce la îndeplinire prevederile
prezentului ordin.
Art. III. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Sebastian Teodor Gheorghe Vlădescu
București, 13 februarie 2006.
Nr. 230.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 172/22.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113480]
ISSN 1453—4495

