PARTEA

Anul 174 (XVIII) — Nr. 671

I

Vineri, 4 august 2006

LEGI, DECRETE, HOTĂRÂRI ȘI ALTE ACTE
SUMAR
Nr.

903.

904.

905.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului sănătății publice pentru
aprobarea Principiilor și ghidurilor detaliate privind
buna practică în studiul clinic pentru medicamente
de uz uman pentru investigație clinică, precum și
cerințele pentru fabricația și importul acestor
medicamente..............................................................
— Ordin al ministrului sănătății publice pentru
aprobarea Normelor referitoare la implementarea
regulilor de bună practică în desfășurarea studiilor
clinice efectuate cu medicamente de uz uman......
— Ordin al ministrului sănătății publice privind
aprobarea Principiilor și liniilor directoare de bună
practică de fabricație pentru medicamentele de uz
uman, inclusiv cele pentru investigație clinică........

1–5

5–13

13–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
pentru aprobarea Principiilor și ghidurilor detaliate privind buna practică în studiul clinic
pentru medicamente de uz uman pentru investigație clinică, precum și cerințele
pentru fabricația și importul acestor medicamente
Având în vedere prevederile Legii nr. 95/2006 privind reforma în domeniul sănătății, titlul XVII îMedicamentul“, și
ale Ordonanței Guvernului nr. 125/1998 privind înființarea, organizarea și funcționarea Agenției Naționale a
Medicamentului, aprobată cu modificări și completări prin Legea nr. 594/2002, cu modificările și completările ulterioare,
văzând Referatul de aprobare al Direcției farmaceutice nr. E.N. 2.400 din 25 iulie 2006,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
ministrul sănătății publice emite următorul ordin:
Art. 1. — Se aprobă Principiile și ghidurile detaliate
privind buna practică în studiul clinic pentru medicamente
de uz uman pentru investigație clinică, precum și
cerințele pentru fabricația și importul acestor

medicamente, potrivit anexei care face parte integrantă
din prezentul ordin.
Art. 2. — Prezentul ordin intră în vigoare la data de
28 iulie 2006, dată la care se abrogă orice dispoziție contrară.

2

MONITORUL OFICIAL AL ROMÂNIEI, PARTEA I, Nr. 671/4.VIII.2006

Art. 3. — Prezentul ordin se publică în Monitorul Oficial
al României, Partea I.
Prezentul ordin transpune Directiva Comisiei 2005/28/CE
din 8 aprilie 2005 privind principiile și ghidurile detaliate

privind buna practică în studiul clinic pentru medicamente de
uz uman pentru investigație clinică, precum și cerințele pentru
fabricația și importul acestor medicamente, publicată în
Jurnalul Oficial al Comunităților Europene nr. L 91 din
9 aprilie 2005.

Ministrul sănătății publice,
Gheorghe Eugen Nicolăescu
București, 25 iulie 2006.
Nr. 903.
ANEXĂ

PRINCIPIILE
și ghidurile detaliate privind buna practică în studiul clinic pentru medicamente de uz uman pentru investigație clinică,
precum și cerințele pentru fabricația și importul acestor medicamente
CAPITOLUL I
Introducere
Art. 1. — Prezentele reglementări transpun Directiva
Comisiei 2005/28/CE din 8 aprilie 2005 privind principiile și
ghidurile detaliate privind buna practică în studiul clinic
pentru medicamente de uz uman pentru investigație clinică,
precum și cerințele pentru fabricația și importul acestor
medicamente*).
CAPITOLUL II
Domeniu de aplicare
Art. 2. — Prezentele reglementări stabilesc următoarele
prevederi care se aplică medicamentelor de uz uman
pentru investigație clinică:
a) principiile de bună practică în studiul clinic și ghiduri
detaliate conform acestor principii, astfel cum este prevăzut
în art. 19 din anexa la Ordinul ministrului sănătății publice
nr. 904/2006 pentru aprobarea Normelor referitoare la
implementarea Regulilor de bună practică în desfășurarea
studiilor clinice efectuate cu medicamente de uz uman,
pentru proiectarea, efectuarea și raportarea studiilor clinice
cu subiecți umani implicând asemenea medicamente;
b) cerințele pentru obținerea autorizației de fabricație
sau de import pentru asemenea medicamente, astfel cum
sunt prevăzute în art. 48 din anexa la ordinul prevăzut la
lit. a);
c) ghidurile detaliate, prevăzute în art. 57 din anexa la
ordinul prevăzut la lit. a), referitoare la documentația studiilor
clinice, arhivare, calificarea inspectorilor și procedurile
pentru inspecție.
Art. 3. — În aplicarea principiilor, ghidurilor detaliate și
cerințelor la care se referă art. 2, Agenția Națională a
Medicamentului ia în considerare modalitățile tehnice de
implementare conținute în ghidurile detaliate publicate de
Comisia Europeană în îRegulile care guvernează
medicamentele în Uniunea Europeană“.
Art. 4. — În aplicarea principiilor, ghidurilor detaliate și
cerințelor la care se face referire în art. 2, la studiile clinice
necomerciale conduse de cercetători fără participarea
industriei farmaceutice, Agenția Națională a Medicamentului
poate introduce modalități specifice pentru a ține seama de
specificitatea acestor studii, astfel cum este prevăzut și în
cap. IV și V ale prezentelor reglementări.
Art. 5. — Agenția Națională a Medicamentului stabilește
modalități specifice de abordare a studiilor clinice a căror
planificare nu necesită procese speciale de fabricație sau
*) JO nr. L 91 din 9 aprilie 2005, p. 13.

de ambalare, efectuate cu medicamente care au autorizație
de punere pe piață în România, în înțelesul dat de
prevederile Legii nr. 95/2006 privind reforma în domeniul
sănătății, titlul XVII îMedicamentul“, fabricate sau importate
în acord cu prevederile aceleiași legi și efectuate la
pacienți cu aceleași caracteristici ca cele acoperite de
indicațiile terapeutice prevăzute în autorizația de punere pe
piață pentru respectivul medicament.
Art. 6. — În România, etichetarea medicamentelor pentru
investigație clinică în cadrul studiilor de acest tip este
subiectul unor prevederi simplificate prevăzute în ghidurile
de bună practică de fabricație pentru medicamentele pentru
investigație clinică.
Art. 7. — Agenția Națională a Medicamentului
informează Comisia Europeană și statele membre asupra
modalităților specifice implementate în acord cu prevederile
art. 5 și 6.
CAPITOLUL III
Reguli de bună practică în studiul clinic
pentru proiectarea, efectuarea, înregistrarea și raportarea
studiilor clinice
III.1. Reguli de bună practică în studiul clinic

Art. 8. — Drepturile, siguranța și starea de bine a
subiecților unui studiu clinic sunt puse înaintea oricărui
interes științific sau al societății.
Art. 9. — Fiecare persoană care este implicată în
efectuarea unui studiu clinic trebuie să fie calificată în ceea
ce privește studiile, instruirea și experiența necesare pentru
a-și îndeplini sarcinile.
Art. 10. — Studiile clinice trebuie să fie corecte din
punct de vedere științific și să se bazeze pe principiile
etice în toate aspectele lor.
Art. 11. — Trebuie să fie respectate procedurile
necesare pentru a asigura calitatea fiecărui aspect al
studiului clinic.
Art. 12. — Toate informațiile nonclinice și clinice
disponibile despre un medicament pentru investigație clinică
trebuie să fie adecvate pentru a susține studiul clinic
propus.
Art. 13. — Studiile clinice trebuie să fie efectuate în
concordanță cu Declarația de la Helsinki asupra principiilor
etice ale cercetării care implică subiecți umani, adoptată de
Adunarea Generală a Asociației Medicale Mondiale (1996).
Art. 14. — Protocolul la care se referă art. 21 lit. h) din
anexa la Ordinul ministrului sănătății publice nr. 904/2006
trebuie să conțină definirea criteriilor de includere și de

MONITORUL OFICIAL AL ROMÂNIEI, PARTEA I, Nr. 671/4.VIII.2006
excludere a subiecților care participă la un studiu clinic,
monitorizarea și politica de publicare.
Art. 15. — Investigatorul și sponsorul trebuie să aibă în
vedere toate ghidurile relevante, privitoare la începerea și
la efectuarea unui studiu clinic.
Art. 16. — Toate informațiile despre studiile clinice
trebuie să fie înregistrate, gestionate și depozitate în așa
fel încât să poată fi raportate, interpretate și verificate cu
acuratețe, cu respectarea în același timp a confidențialității
înregistrărilor subiecților participanți la studiul clinic.
III.2. Comisiile de etică

Art. 17. — Fiecare comisie de etică stabilită în baza
prevederilor art. 28 alin. 1 din anexa la Ordinul ministrului
sănătății publice nr. 904/2006 trebuie să adopte reguli de
procedură relevante, necesare pentru implementarea
cerințelor stabilite în respectivul ordin, mai precis în
cap. VIII și IX.
Art. 18. — (1) Comisiile de etică trebuie să păstreze, în
toate cazurile, documentele esențiale referitoare la un
studiu clinic, astfel cum este prevăzut în art. 57 din anexa
la Ordinul ministrului sănătății publice nr. 904/2006, o
perioadă de cel puțin 3 ani după terminarea acelui studiu.
(2) Comunicarea informațiilor între comisiile de etică,
Agenția Națională a Medicamentului și autoritățile
competente ale statelor membre trebuie să fie asigurată
prin sisteme adecvate și eficiente.
III.3. Sponsorii

Art. 19. — (1) Un sponsor își poate delega unele sau
chiar toate funcțiile legate de un studiu clinic unei
persoane, unei companii, unei instituții sau unei organizații.
(2) Totuși, și în asemenea cazuri sponsorul rămâne
responsabil pentru a asigura că efectuarea studiului clinic
și rezultatele generate de acesta sunt conforme cu
prevederile Ordinului ministrului sănătății publice
nr. 904/2006, precum și cu cele ale prezentelor
reglementări.
Art. 20. — Investigatorul și sponsorul pot fi aceeași
persoană.
III.4. Broșura investigatorului

Art. 21. — Informațiile din broșura investigatorului, la
care se face referire în art. 21 lit. g) din anexa la Ordinul
ministrului sănătății publice nr. 904/2006, trebuie să fie
prezentate într-o manieră concisă, simplă, obiectivă,
echilibrată și nepromoțională, care să îi permită unui
clinician sau unui potențial investigator să le înțeleagă și
să facă o evaluare obiectivă a raportului beneficiu-risc și a
corectitudinii studiului clinic propus; aceste prevederi se
aplică la orice actualizare a broșurii investigatorului.
Art. 22. — Dacă medicamentul pentru investigație clinică
are autorizație de punere pe piață în România, în locul
broșurii investigatorului poate fi folosit Rezumatul
caracteristicilor produsului.
Art. 23. — Broșura investigatorului trebuie să fie
validată și actualizată de sponsor cel puțin o dată pe an.
CAPITOLUL IV
Autorizația de fabricație sau de import
Art. 24. — (1) Potrivit prevederilor art. 48 din anexa la
Ordinul ministrului sănătății publice nr. 904/2006, autorizația
este necesară atât pentru fabricația totală sau parțială a
medicamentelor pentru investigație clinică, cât și pentru
variatele procese de divizare, ambalare sau prezentare.
(2) O asemenea autorizație este necesară chiar dacă
medicamentele respective sunt destinate exportului.
(3) Autorizația este necesară, de asemenea, în cazul
importurilor în România din țări terțe.

3

(4) Autorizația, astfel cum este descrisă la art. 48 din
anexa la Ordinul ministrului sănătății publice nr. 904/2006,
nu este necesară pentru reconstituirea înaintea utilizării sau
ambalării, în cazurile în care aceste procese se desfășoară
în spitale, centre de sănătate sau clinici și sunt efectuate
de farmaciști ori de alte persoane autorizate legal în
România să efectueze aceste procese, cu condiția ca
medicamentele pentru investigație clinică să fie destinate
exclusiv folosirii în acele instituții.
Art. 25. — (1) Pentru a obține autorizația, solicitantul
trebuie să îndeplinească cel puțin următoarele condiții:
a) să specifice în cerere tipurile de medicamente și
formele farmaceutice pe care urmează să le producă sau
să le importe;
b) să specifice în cerere operațiile relevante de
fabricație sau de import;
c) să specifice în cerere procesul de fabricație, în
cazurile în care este relevant în inactivarea virusurilor sau
a agenților neconvenționali;
d) să specifice în cerere locația pe care o are la
dispoziție pentru fabricarea sau importul medicamentelor
respective, care trebuie să fie adecvată și suficientă pentru
aceste activități, echipamentele tehnice și de control care
trebuie să corespundă cerințelor Ordinului ministrului
sănătății publice nr. 905/2006 pentru aprobarea Principiilor
și liniilor directoare de bună practică de fabricație pentru
medicamentele de uz uman, inclusiv cele pentru
investigație clinică, cu privire la fabricarea, controlul și
depozitarea medicamentelor;
e) să aibă la dispoziția sa în mod permanent și
continuu serviciile a cel puțin unei persoane calificate,
astfel cum este prevăzut în art. 49 din anexa la Ordinul
ministrului sănătății publice nr. 904/2006.
(2) În înțelesul alin. (1) lit. a), prin tipuri de medicamente
se înțelege medicamentele derivate din sânge uman sau
din plasmă umană, medicamentele imunologice,
medicamentele pentru terapie celulară, pentru terapie
genică, cele obținute prin biotehnologie, medicamentele de
extracție de origine umană sau animală, medicamentele din
plante medicinale cu utilizare tradițională, homeopate,
radiofarmaceutice și medicamentele conținând ingredienți
activi chimici.
Art. 26. — Solicitantul autorizației trebuie să furnizeze,
împreună cu cererea, o documentație prin care să facă
dovada respectării cerințelor art. 25.
Art. 27. — Agenția Națională a Medicamentului
eliberează autorizația numai după ce s-a asigurat de
acuratețea informațiilor pe care solicitantul acesteia le-a
furnizat în conformitate cu art. 25, printr-o inspecție
efectuată de inspectorii săi.
Art. 28. — Agenția Națională a Medicamentului ia toate
măsurile adecvate pentru a se asigura că timpul necesar
pentru procedura de eliberare a autorizației nu depășește
90 de zile de la data înregistrării unei cereri valide.
Art. 29. — Agenția Națională a Medicamentului poate
cere de la solicitant informații suplimentare, referitoare la
datele furnizate conform prevederilor art. 38, incluzând în
mod deosebit informații referitoare la persoana calificată
aflată la dispoziția solicitantului, în conformitate cu art. 25
alin.(1) lit. e).
Art. 30. — Dacă Agenția Națională a Medicamentului
exercită acest drept, aplicarea termenului limită prevăzut la
art. 28 se suspendă până când datele suplimentare
solicitate sunt primite.
Art. 31. — Pentru a se asigura respectarea cerințelor
prevăzute la art. 25, acordarea autorizației poate fi
condiționată de îndeplinirea unor obligații impuse fie la
momentul eliberării autorizației, fie la o dată ulterioară.

4

MONITORUL OFICIAL AL ROMÂNIEI, PARTEA I, Nr. 671/4.VIII.2006

Art. 32. — Autorizația se eliberează numai pentru
locațiile, medicamentele și formele farmaceutice specificate
în cerere, conform art. 25 alin. (1) lit. a).
Art. 33. — Deținătorul autorizației trebuie să
îndeplinească cel puțin următoarele condiții:
a) să aibă la dispoziție personal care să corespundă
cerințelor legale existente în România atât în ceea ce
privește fabricația, cât și controlul;
b) să dispună de medicamentele pentru investigație
clinică, autorizate numai în concordanță cu legislația din
România;
c) să anunțe în prealabil Agenția Națională a
Medicamentului despre orice schimbare pe care dorește
să o facă la oricare dintre datele furnizate în conformitate
cu art. 25 și, în particular, să informeze Agenția Națională
a Medicamentului imediat, dacă persoana calificată
menționată la art. 49 din anexa la Ordinul ministrului
sănătății publice nr. 904/2006 este înlocuită în mod
neașteptat;
d) să permită inspectorilor Agenției Naționale a
Medicamentului accesul în locația sa în orice moment;
e) să sprijine persoana calificată la care se face referire
în art. 49 din anexa la Ordinul ministrului sănătății publice
nr. 904/2006 să își exercite îndatoririle, de exemplu, prin
punerea la dispoziția sa a tuturor facilităților necesare;
f) să respecte principiile și ghidurile de bună practică de
fabricație pentru medicamente, astfel cum au fost
reglementate de legislația națională în vigoare.
Art. 34. — (1) Agenția Națională a Medicamentului
aplică prevederile ghidurilor detaliate în concordanță cu
principiile la care se face referire în art. 33 lit. f) și care
trebuie să fie revizuite atunci când este necesar, pentru a
ține cont de progresul științific și tehnic.
(2) Agenția Națională a Medicamentului publică ghidurile
prevăzute la alin. (1).
Art. 35. — Dacă deținătorul autorizației solicită o
schimbare a oricărei informații la care se face referire la
art. 25 alin. (1) lit. a) și e), perioada necesară pentru
finalizarea procedurii nu trebuie să depășească 30 de zile;
în cazuri excepționale, această perioadă poate fi extinsă la
90 de zile.
Art 36. — Agenția Națională a Medicamentului
suspendă sau revocă autorizația, total ori parțial, dacă
deținătorul încalcă, în orice moment, cerințele relevante.
CAPITOLUL V
Dosarul de bază al studiului clinic și arhivarea
Art. 37. — Documentația denumită dosarul de bază al
studiului clinic, la care se face referire în art. 57 din anexa
la Ordinul ministrului sănătății publice nr. 904/2006 este
formată din documentele esențiale care permit efectuarea
unui studiu clinic și asigură calitatea informațiilor obținute,
care trebuie evaluate; aceste documente arată dacă
investigatorul și sponsorul au respectat principiile și
ghidurile de bună practică în studiul clinic, precum și
cerințele aplicabile și, în special, cerințele din normele și
protocoalele analitice, farmacotoxicologice și clinice
referitoare la testarea medicamentelor, aprobate prin ordin
al ministrului sănătății publice.
Art. 38. — Dosarul de bază al studiului clinic constituie
baza pentru auditul realizat de auditorul independent al
sponsorului și pentru inspecțiile efectuate de Agenția
Națională a Medicamentului.
Art. 39. — Conținutul documentelor esențiale trebuie să
fie în acord cu caracteristicile fiecărei faze a studiului clinic.
Art. 40. — (1) Agenția Națională a Medicamentului
aplică ghidurile cu informații suplimentare, pentru a preciza
conținutul acestor documente, pe măsură ce aceste ghiduri
sunt elaborate și publicate de Comisia Europeană.
(2) Agenția Națională a Medicamentului publică ghidurile
prevăzute la alin. (1).

Art. 41. — (1) Sponsorul și investigatorul trebuie să
păstreze documentele esențiale referitoare la un studiu
clinic cel puțin 5 ani de la finalizarea lui.
(2) Sponsorul și investigatorul păstrează documentele o
perioadă mai mare, în cazul în care există o înțelegere în
acest sens între aceștia.
(3) Documentele esențiale trebuie să fie arhivate în așa
fel încât să fie ușor accesibile, la cererea Agenției
Naționale a Medicamentului.
(4) Dosarele medicale ale subiecților studiului clinic
trebuie să fie păstrate în concordanță cu legislația
națională și în conformitate cu perioada maximă permisă
de spital, de instituția medicală sau de practica privată.
Art. 42. — Orice transfer de proprietate asupra
informațiilor sau documentelor este înregistrat; noul
proprietar trebuie să își asume întreaga responsabilitate în
păstrarea și arhivarea datelor, în concordanță cu
prevederile art. 41.
Art. 43. — (1) Sponsorul nominalizează persoane din
cadrul organizației, responsabile pentru arhive.
(2) Accesul la arhive trebuie să fie restrâns la
persoanele nominalizate în acest sens.
Art. 44. — Mijloacele utilizate pentru a păstra
documentele esențiale trebuie să fie de așa natură încât
aceste documente să rămână complete și lizibile pe
întreaga perioadă reglementată legal și să fie accesibile
Agenției Naționale a Medicamentului de fiecare dată când
sunt solicitate.
Art. 45. — Orice modificare a înregistrărilor trebuie să
poată fi urmărită.
CAPITOLUL VI
Inspectorii
Art. 46. — Inspectorii numiți de Agenția Națională a
Medicamentului, conform art. 55 din anexa la Ordinul
ministrului sănătății publice nr. 904/2006, trebuie să
păstreze confidențialitatea de fiecare dată când au acces
la informații confidențiale în cadrul inspecțiilor de bună
practică în studiul clinic, în concordanță cu cerințele
comunitare aplicabile, cu legislația națională sau cu acordurile
internaționale.
Art. 47. — Agenția Națională a Medicamentului trebuie
să se asigure că inspectorii au studii la nivel universitar
sau au experiență echivalentă în medicină, farmacie,
farmacologie, toxicologie sau în alte domenii relevante.
Art. 48. — Agenția Națională a Medicamentului trebuie
să se asigure că inspectorii beneficiază de programe de
instruire adecvate, că necesitățile lor de instruire sunt
evaluate cu regularitate și că se iau toate măsurile
necesare pentru menținerea și îmbunătățirea abilităților
acestora.
Art. 49. — Agenția Națională a Medicamentului trebuie
să se asigure, de asemenea, că inspectorii sunt
familiarizați cu principiile și cu procesele care se aplică în
dezvoltarea medicamentului și în cercetarea clinică.
Art. 50. — Inspectorii trebuie, de asemenea, să
cunoască legislația națională și a Comunității Europene și
ghidurile aplicabile în cazul efectuării studiilor clinice și al
eliberării autorizațiilor de punere pe piață.
Art. 51. — Inspectorii trebuie să fie familiarizați cu
diferitele proceduri și sisteme de înregistrare a informațiilor
clinice, cu organizarea și cu reglementările sistemului
medical în România, în statele membre și, când este
cazul, în țări terțe.
Art. 52. — Agenția Națională a Medicamentului menține
evidența actualizată a calificărilor, instruirilor și experienței
fiecărui inspector.
Art. 53. — Fiecare inspector trebuie să aibă la
dispoziție un document care să conțină procedurile
standard, detaliile referitoare la sarcinile și responsabilitățile
pe care le are și la cerințele pentru instruire continuă;
procedurile standard de operare trebuie să fie actualizate
periodic.

MONITORUL OFICIAL AL ROMÂNIEI, PARTEA I, Nr. 671/4.VIII.2006
Art. 54. — Inspectorii trebuie să aibă la îndemână
mijloace adecvate de identificare.
Art. 55. — Fiecare inspector semnează o declarație în
care specifică relațiile financiare sau de altă natură pe care
le are cu părțile pe care urmează să le inspecteze; aceste
declarații sunt luate în considerare atunci când inspectorii
sunt desemnați pentru o anumită inspecție.
Art. 56. — Pentru asigurarea calităților necesare pentru
efectuarea unor inspecții specifice, Agenția Națională a
Medicamentului poate desemna echipe de inspectori și
experți cu calificări adecvate și experiență.
CAPITOLUL VII
Proceduri de inspecție
Art. 57. — Inspecțiile de bună practică în studiul clinic
se pot face în oricare dintre următoarele ocazii:
a) înainte, în timpul și după efectuarea studiilor clinice;
b) ca parte a verificării cererilor de autorizare de punere
pe piață;
c) ulterior acordării autorizației.
Art. 58. — În concordanță cu art. 55 și 56 din anexa la
Ordinul ministrului sănătății publice nr. 904/2006, inspecțiile
pot fi cerute și coordonate de Agenția Europeană a
Medicamentului
(EMEA), conform Regulamentului
nr. 726/2004 al Parlamentului European și al Consiliului, în
special în cazul studiilor clinice legate de cererile de
autorizare prin procedura stabilită de acest regulament.
Art. 59. — Inspecțiile trebuie să fie efectuate în
concordanță cu ghidurile referitoare la inspecție, elaborate
special pentru a sprijini recunoașterea mutuală a
rezultatelor inspecțiilor în cadrul Comunității Europene.
Art. 60. — Agenția Națională a Medicamentului
contribuie la îmbunătățirea și armonizarea ghidurilor pentru
inspecție prin inspecții comune, proceduri și procese
convenite împreună cu organismele europene și cu
autoritățile omoloage prin împărtășirea experienței și prin
instruire.
Art. 61. — (1) Agenția Națională a Medicamentului face
publice în România documentele privind adoptarea regulilor
de bună practică în studiul clinic.
(2) Aceste documente stabilesc cadrul legal și
administrativ în care operează inspecțiile privind regulile de
bună practică în studiul clinic, cu definirea exactă a
prerogativelor inspectorilor de a avea acces la locația și la
informațiile studiului clinic; în acest fel, Agenția Națională a
Medicamentului se asigură că, la cerere și atunci când
este oportun, inspectorii proprii, precum și inspectorii
celorlalte autorități competente din statele membre au
acces la locația și la informațiile stocate ale studiului clinic.
Art. 62. — Agenția Națională a Medicamentului trebuie
să asigure suficiente resurse și să aloce un număr adecvat
de inspectori pentru a asigura verificarea respectării
regulilor de bună practică în studiul clinic.

5

Art. 63. — (1) Agenția Națională a Medicamentului
stabilește procedurile relevante pentru verificarea respectării
regulilor de bună practică în studiul clinic.
(2) Procedurile trebuie să includă modalități pentru
examinarea atât a procedurilor de conducere a studiului,
cât și a condițiilor în care studiile clinice sunt planificate,
efectuate, monitorizate și înregistrate, precum și măsurile
de urmărire a acestora.
Art. 64. — Agenția Națională a Medicamentului trebuie
să stabilească proceduri relevante pentru:
a) numirea experților care însoțesc inspectorii în caz de
nevoie;
b) solicitarea de inspecții/asistență de la alte state
membre, în concordanță cu art. 15 alin. (1) din Directiva
2001/20/CE, și pentru cooperarea în inspecții în alt stat
membru al Uniunii Europene;
c) organizarea inspecțiilor în țări terțe.
Art. 65. — Agenția Națională a Medicamentului
păstrează înregistrări ale inspecțiilor naționale și, dacă este
cazul, internaționale, precizând nivelul de respectare a
regulilor de bună practică în studiul clinic și a măsurilor de
urmărire.
Art. 66. — (1) În vederea armonizării inspecțiilor
efectuate de către inspectorii Agenției Naționale a
Medicamentului cu cele efectuate de inspectorii autorităților
competente ale diferitelor state membre ale Uniunii
Europene, Agenția Națională a Medicamentului participă la
consultări organizate de Comisia Europeană; Agenția
Națională a Medicamentului aplică ghidurile publicate de
Comisia Europeană, care conțin prevederi comune
referitoare la efectuarea acestor inspecții.
(2) Agenția Națională a Medicamentului se asigură că
procedurile naționale de inspecție sunt conforme cu
ghidurile la care se face referire în alin. (1).
(3) Ghidurile la care se face referire în alin. (1) pot fi
actualizate periodic, în concordanță cu dezvoltarea științifică
și tehnologică.
(4) Agenția Națională a Medicamentului publică ghidurile
prevăzute la alin. (1).
Art. 67. — Agenția Națională a Medicamentului
elaborează toate reglementările necesare pentru a se
asigura că inspectorii și experții respectă confidențialitatea.
Art. 68. — Referitor la datele personale, trebuie să fie
respectate prevederile Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, cu modificările
ulterioare.
Art. 69. — Agenția Națională a Medicamentului asigură
accesul la rapoartele de inspecție numai persoanelor la
care se face referire în art. 56 din anexa la Ordinul
ministrului sănătății publice nr. 904/2006, în concordanță cu
reglementările naționale, care fac obiectul oricăror acorduri
dintre Comunitatea Europeană și țările terțe.

MINISTERUL SĂNĂTĂȚII PUBLICE

ORDIN
pentru aprobarea Normelor referitoare la implementarea regulilor de bună practică în desfășurarea
studiilor clinice efectuate cu medicamente de uz uman
Având în vedere prevederile titlului XVII îMedicamentul“ din Legea nr. 95/2006 privind reforma în domeniul
sănătății și ale Ordonanței Guvernului nr. 125/1998 privind înființarea, organizarea și funcționarea Agenției Naționale a
Medicamentului, aprobată cu modificări și completări prin Legea nr. 594/2002, cu modificările și completările ulterioare,
văzând Referatul de aprobare al Direcției farmaceutice nr. E.N. 2.399 din 25 iulie 2006,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
ministrul sănătății publice emite următorul ordin:
Art. 1. — Se aprobă Normele referitoare la
implementarea regulilor de bună practică în desfășurarea
studiilor clinice efectuate cu medicamente de uz uman,

potrivit anexei care face parte integrantă din prezentul ordin.
Art. 2. — Prezentul ordin intră în vigoare la data de
28 iulie 2006, dată la care se abrogă orice dispoziție contrară.

6

MONITORUL OFICIAL AL ROMÂNIEI, PARTEA I, Nr. 671/4.VIII.2006

Art. 3. — Prezentul ordin se publică în Monitorul Oficial
al României, Partea I.

Normele prevăzute la art. 1 transpun Directiva
2001/20/CE a Parlamentului European și a Consiliului din

4 aprilie 2001 privind armonizarea legislației, reglementărilor
și măsurilor administrative ale statelor membre, referitoare
la implementarea regulilor de bună practică în desfășurarea
studiilor clinice efectuate pe medicamente de uz uman,
publicată în Jurnalul Oficial al Comunităților Europene nr. L 121
din 1 mai 2001.

Ministrul sănătății publice,
Gheorghe Eugen Nicolăescu
București, 25 iulie 2006.
Nr. 904.
ANEXĂ

NORME
referitoare la implementarea regulilor de bună practică în desfășurarea studiilor clinice efectuate
cu medicamente de uz uman
CAPITOLUL I
Introducere
Art. 1. — Prezentele norme transpun Directiva
2001/20/CE a Parlamentului European și a Consiliului din
4 aprilie 2001 privind armonizarea legislației, reglementărilor
și măsurilor administrative ale statelor membre, referitoare
la implementarea regulilor de bună practică în desfășurarea
studiilor clinice efectuate pe medicamente de uz uman1).
CAPITOLUL II
Principii generale
Art. 2. — Art. 702 alin. (4) din Legea nr. 95/2006
privind reforma în domeniul sănătății prevede ca cererea de
autorizare de punere pe piață a unui medicament să fie
însoțită de o documentație care să conțină informațiile și
documentele referitoare la rezultatele studiilor clinice
efectuate cu acest medicament, care trebuie să fie
transmise în conformitate cu Normele și protocoalele
analitice, farmacotoxicologice și clinice referitoare la
testarea medicamentelor, aprobate prin Ordinul ministrului
sănătății publice nr. 906/2006.
Art. 3. — (1) Principiile de bază recunoscute pentru
desfășurarea studiilor clinice la om se bazează pe protecția
drepturilor omului și a demnității umane, vizând aplicarea în
domeniul medicinei și biologiei, așa cum este specificat, de
exemplu, în versiunea din 1996 a Declarației de la
Helsinki.
(2) Protecția participanților la un studiu clinic este
asigurată printr-o evaluare a riscurilor bazată pe rezultatele
testelor toxicologice prealabile oricărui studiu clinic, prin
controlul exercitat de comisiile de etică și de Agenția
Națională a Medicamentului, precum și prin regulile de
protecție a datelor personale.
Art. 4. — (1) Trebuie protejate în special persoanele
care nu sunt capabile să își exprime consimțământul legal
în cunoștință de cauză pentru participarea la studiile clinice.
(2) Agenția Națională a Medicamentului stabilește
reglementări în acest sens.
(3) Asemenea persoane nu pot fi incluse în studii
clinice, dacă aceleași rezultate se pot obține folosindu-se
persoane capabile să își exprime consimțământul în
cunoștință de cauză.
(4) În mod normal, aceste persoane nu trebuie să fie
incluse în studii clinice decât dacă există speranța că
administrarea medicamentului i-ar aduce pacientului un
beneficiu direct mai mare decât riscurile la care este expus
prin experiment.
(5) În același timp este indispensabilă realizarea de
studii clinice în care sunt implicați copii, pentru a se
îmbunătăți tratamentele existente pentru aceștia.
1)

JO nr. L 121 din 1 mai 2001, p. 34.

(6) Copiii constituie o populație vulnerabilă care prezintă
diferențe de dezvoltare psihologică și fiziologică față de
adulți, de aceea este foarte importantă și în beneficiul lor
cercetarea legată de vârstă și de dezvoltare.
(7) Medicamentele destinate copiilor, inclusiv vaccinurile,
trebuie să fie testate în mod științific înainte de a fi utilizate
în terapeutică; acest lucru nu se poate realiza decât prin
asigurarea că medicamentele care ar putea avea o valoare
clinică importantă la copii sunt studiate integral.
(8) Studiile clinice cerute în acest scop trebuie să fie
efectuate protejându-se subiecții în mod optim; este deci
necesar să se impună criterii de protecție a copiilor în
timpul studiilor clinice.
Art. 5. — (1) În cazul celorlalte persoane incapabile să
își exprime consimțământul legal în cunoștință de cauză,
cum ar fi persoanele care suferă de demență, pacienții
supuși unui tratament psihiatric etc., includerea lor în studii
clinice trebuie să pornească de la o bază chiar și mai
restrictivă.
(2) Medicamentele testate nu pot fi administrate acestor
persoane decât dacă există motive să se creadă că
rezultatul va fi un beneficiu direct pentru pacient mai mare
decât riscurile posibile.
(3) Pe de altă parte, în asemenea cazuri,
consimțământul scris al reprezentantului legal al pacientului,
dat împreună cu medicul pacientului, este indispensabil
înainte de participarea la oricare studiu clinic.
Art. 6. — Noțiunea de reprezentant legal poate include
persoane fizice sau juridice, o autoritate și/sau un organism
prevăzute de legislația națională în vigoare (Codul familiei,
modificat prin Legea nr. 59/1993, publicată în Monitorul
Oficial al României, Partea I, nr. 177 din 26 iulie 1993,
Legea sănătății mintale și a protecției persoanelor cu
tulburări psihice nr. 487/2002, publicată în Monitorul Oficial
al României, Partea I, nr. 589 din 8 august 2002, cu
modificările ulterioare).
Art. 7. — (1) Pentru a asigura o protecție optimă a
sănătății, nu vor fi efectuate în România teste (analize)
depășite sau repetitive.
(2) Armonizarea cerințelor tehnice aplicabile în
dezvoltarea medicamentelor trebuie să se desfășoare, în
consecință, într-un cadru potrivit, în special cel oferit de
Conferința Internațională pentru Armonizare.
Art. 8. — În cazul desfășurării unui studiu clinic în
România, Agenția Națională a Medicamentului trebuie să
dispună de informații privind conținutul, începutul și
terminarea studiului; în cazul unui studiu multicentric, este
necesar ca toate autoritățile implicate să aibă acces la
aceleași informații, cu respectarea regulilor privind
confidențialitatea.
Art. 9. — (1) Studiile clinice reprezintă o activitate
complexă, în general cu o durată de unul sau mai mulți

MONITORUL OFICIAL AL ROMÂNIEI, PARTEA I, Nr. 671/4.VIII.2006
ani, implicând de obicei numeroși participanți și mai multe
locuri de investigație, frecvent răspândite pe teritoriul mai
multor țări.
(2) De aceea sunt necesare simplificarea și armonizarea
prevederilor administrative referitoare la aceste studii, prin
stabilirea unei proceduri clare și transparente și prin
crearea condițiilor propice unei coordonări eficace a acestor
studii clinice între autoritățile interesate.
Art. 10. — Este necesar ca Regulile de bună practică
de fabricație (BPF) să fie aplicate medicamentelor pentru
investigație clinică.
Art. 11. — Trebuie stabilite prevederi speciale pentru
etichetarea medicamentelor pentru investigație clinică.
Art. 12. — (1) Studiile clinice necomerciale realizate de
către cercetători fără participarea industriei farmaceutice pot
fi folositoare pacienților incluși.
(2) De aceea, prezentele norme trebuie să țină cont de
situația specială a studiilor a căror concepție nu implică
manevre speciale de fabricație sau ambalare, dacă aceste
studii sunt efectuate cu medicamente care au autorizație
de punere pe piață și sunt fabricate ori importate în
conformitate cu prevederile titlului XVII îMedicamentul“ din
Legea nr. 95/2006 și dacă în acestea sunt incluși pacienți
prezentând aceleași caracteristici cu cele specificate în
autorizația de punere pe piață.
(3) Etichetarea medicamentelor pentru investigație
clinică, destinate acestui tip de studii, trebuie reglementată
prin prevederi simplificate, cuprinse în anexa nr. 11 la
Regulile de bună practică de fabricație pentru produsele
medicamentoase, aprobate prin Ordinul ministrului sănătății
nr. 1.058/2003, anexă referitoare la fabricația produselor
medicamentoase pentru investigație clinică.
Art. 13. — Verificarea respectării Regulilor de bună
practică în studiul clinic, aprobate prin Ordinul ministrului
sănătății nr. 1.236/2004, și controlul datelor, informațiilor și
documentelor, în scopul confirmării faptului că au fost
corect generate, înregistrate și raportate, sunt
indispensabile pentru a se justifica participarea subiecților
umani la studiile clinice.
Art. 14. — (1) Este necesar ca participanții la studiu să
consimtă ca informațiile personale care îi privesc să fie
examinate în cursul inspecțiilor de către Agenția Națională
a Medicamentului și de persoanele autorizate în acest
scop.
(2) Informațiile personale vor fi tratate ca date strict
confidențiale și nu vor fi făcute publice.
Art. 15. — Prezentele norme se aplică fără să
contravină prevederilor Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, publicată în
Monitorul Oficial al României, Partea I, nr. 790 din
12 decembrie 2001, cu modificările ulterioare, și ale Legii
drepturilor pacientului nr. 46/2003, publicată în Monitorul
Oficial al României, Partea I, nr. 51 din 29 ianuarie 2003.
Art. 16. — Este, de asemenea, necesar să existe
prevederi referitoare la monitorizarea reacțiilor adverse care
se produc în cursul studiilor clinice, care trebuie să fie
efectuată prin respectarea măsurilor de supraveghere a
medicamentelor prevăzute în titlul XVII îMedicamentul“ din
Legea nr. 95/2006, în scopul garantării opririi imediate a
oricărui studiu clinic care comportă un nivel de risc
inacceptabil.
CAPITOLUL III
Domeniu de aplicare
Art. 17. — (1) Prezentele norme stabilesc prevederi
specifice referitoare la desfășurarea studiilor clinice, inclusiv
a studiilor multicentrice, efectuate pe ființe umane
folosindu-se medicamente, așa cum sunt definite la art. 695
din Legea nr. 95/2006, în special în ceea ce privește
aplicarea Regulilor de bună practică în studiul clinic.
(2) Prezentele norme nu se aplică studiilor
nonintervenționale.

7

Art. 18. — (1) Regulile de bună practică în studiul clinic
constituie un ansamblu de cerințe de calitate în domeniile
etic și științific, recunoscute pe plan internațional, care
trebuie respectate în cursul planificării, execuției,
înregistrării și raportării studiilor clinice la om.
(2) Respectarea acestor reguli garantează protejarea
drepturilor, siguranței și confortului participanților la studii
clinice, precum și credibilitatea rezultatelor studiilor clinice.
Art. 19. — Agenția Națională a Medicamentului trebuie
să adopte principiile de bună practică în studiul clinic și
ghiduri detaliate referitoare la regulile de bună practică de
fabricație în conformitate cu aceste principii și, dacă este
cazul, acestea vor fi revizuite pentru a se ține cont de
progresele științifice și tehnice.
Art. 20. — Toate studiile clinice, inclusiv studiile de
biodisponibilitate și bioechivalență, trebuie să fie concepute,
executate și raportate conform Regulilor de bună practică
în studiul clinic.
CAPITOLUL IV
Definiții
Art. 21. — În cadrul prezentelor norme se aplică
următoarele definiții:
a) studiu clinic — orice investigație efectuată asupra
subiecților umani pentru a descoperi sau a confirma
efectele clinice, farmacologice și/sau alte efecte
farmacodinamice ale unuia ori mai multor medicamente
pentru investigație clinică și/sau pentru a identifica orice
reacție adversă la unul ori mai multe medicamente pentru
investigație clinică și/sau pentru a studia absorbția,
distribuția, metabolismul și eliminarea unuia ori mai multor
medicamente pentru investigație clinică în vederea evaluării
siguranței și/sau eficacității lor; sunt incluse studiile clinice
realizate într-un centru unic ori în centre multiple, în una
sau mai multe țări;
b) studiu clinic multicentric — studiul clinic efectuat după
un singur protocol, dar în mai mult decât un singur centru
și deci de către mai mult decât un singur investigator,
centrele în care se efectuează studiul putând să se
găsească numai în România sau în mai multe țări;
c) studiu nonintervențional — studiul în cadrul căruia
medicamentul sau medicamentele sunt prescrise în mod
obișnuit în concordanță cu termenii autorizației de punere
pe piață; folosirea pentru pacient a unei strategii
terapeutice date nu este fixată dinainte printr-un protocol
de studiu, ci se supune practicii curente, iar decizia de a
prescrie medicamentul este în mod clar separată de aceea
de a include pacientul în studiu; nu trebuie aplicată
pacienților nicio procedură suplimentară de diagnostic sau
de supraveghere, iar pentru analiza datelor culese sunt
folosite metode epidemiologice;
d) medicament pentru investigație clinică — forma
farmaceutică a unei substanțe active sau placebo, care se
testează ori se utilizează ca referință într-un studiu clinic,
inclusiv medicamentele având deja autorizație de punere
pe piață, dar care sunt utilizate, prezentate sau ambalate
diferit în raport cu forma autorizată ori care sunt utilizate
pentru o indicație neautorizată sau în vederea obținerii de
informații mai ample asupra formei autorizate;
e) sponsor — persoană, instituție sau organizație
responsabilă de inițierea, managementul și/sau finanțarea
unui studiu clinic;
f) investigator — un medic sau o persoană care
exercită o profesiune agreată în România în vederea
desfășurării studiilor clinice, pe baza cunoștințelor științifice
și a experienței în domeniul îngrijirii pacienților pe care le
necesită aceasta; investigatorul este responsabil de
desfășurarea studiului clinic într-un centru, iar dacă într-un
centru studiul este realizat de o echipă, investigatorul este
conducătorul echipei și poate fi numit investigator principal;
g) broșura investigatorului — ansamblu de date clinice
sau nonclinice privind medicamentul ori medicamentele

8

MONITORUL OFICIAL AL ROMÂNIEI, PARTEA I, Nr. 671/4.VIII.2006

pentru investigație clinică și care sunt relevante pentru
studiul efectului acestor medicamente la om;
h)
protocol
—
document
care
descrie
obiectivul/obiectivele, concepția, metodologia, aspectele
statistice și organizarea studiului; termenul protocol acoperă
protocolul, versiunile sale succesive și amendamentele la
acesta;
i) subiect — persoană care participă la un studiu clinic,
fie că primește medicamentul pentru investigație clinică, fie
că are rol de martor;
j) consimțământul exprimat în cunoștință de cauză —
decizia, care trebuie să fie scrisă, datată și semnată, de a
participa la un studiu clinic, luată de bunăvoie și după ce
au fost primite toate informațiile necesare despre natura,
semnificația, consecințele și riscurile posibile, precum și
documentația necesară de către o persoană capabilă să își
dea consimțământul sau, dacă este vorba despre o
persoană care nu este în măsură să o facă, de către
reprezentantul său legal; dacă persoana implicată nu este
capabilă să scrie, ea poate să își dea, în cazuri
excepționale
prevăzute
de
legislația
națională,
consimțământul verbal în prezența a cel puțin unui martor;
k) comisie de etică — organ independent, compus din
profesioniști din domeniul sănătății și din membri care nu
sunt medici, însărcinat cu protejarea drepturilor, siguranței
și stării de bine a participanților la un studiu și cu
asigurarea publicului cu privire la această protecție, în
special prin formularea unei opinii asupra protocolului
studiului, aptitudinilor investigatorilor și adecvării facilităților,
precum și asupra metodelor și documentelor care ar trebui
utilizate pentru informarea participanților la studiu, în
vederea obținerii consimțământului lor exprimat în
cunoștință de cauză;
l) inspecție — activitate desfășurată de Agenția
Națională a Medicamentului, care constă în verificarea
oficială a documentelor, facilităților, înregistrărilor, sistemelor
de asigurare a calității și a oricărui alt element care, în
opinia Agenției Naționale a Medicamentului, are legătură cu
studiul clinic și care poate să aibă loc în centrul unde se
desfășoară studiul, în localurile sponsorului și/sau ale
organizației de cercetare prin contract sau în oricare altă
locație unde Agenția Națională a Medicamentului consideră
necesară o inspecție;
m) eveniment advers — orice manifestare nocivă
apărută la un pacient sau participant la un studiu clinic,
căruia i s-a administrat un medicament și care nu are
neapărat legătură cauzală cu acest tratament;
n) reacție adversă — orice răspuns nociv și nedorit la
un medicament pentru investigație clinică, oricare ar fi doza
administrată;
o) eveniment advers grav sau reacție adversă gravă —
orice eveniment sau reacție adversă care, oricare ar fi
doza, cauzează moartea, pune în pericol viața
participantului, necesită o spitalizare sau o prelungire a
spitalizării, provoacă o dizabilitate ori o incapacitate,
importante sau durabile, ori provoacă o anomalie sau o
malformație congenitală;
p) reacție adversă neașteptată — o reacție adversă a
cărei natură sau gravitate nu concordă cu informațiile
despre medicament, de exemplu broșura investigatorului
pentru un medicament pentru investigație clinică neautorizat
ori rezumatul caracteristicilor produsului în cazul unui
medicament autorizat.
CAPITOLUL V
Protecția subiecților studiului clinic
Art. 22. — Agenția Națională a Medicamentului trebuie
să elaboreze reguli detaliate în vederea protejării de
abuzuri a persoanelor care sunt incapabile să își exprime
consimțământul în cunoștință de cauză.
Art. 23. — Un studiu clinic poate fi început numai dacă:
a) riscurile și inconvenientele previzibile au fost
apreciate comparativ cu beneficiul anticipat pentru subiectul

studiului și pentru alți pacienți actuali și viitori; un studiu
clinic poate să înceapă numai în cazul în care comisia de
etică și Agenția Națională a Medicamentului au ajuns la
concluzia că beneficiile anticipate pe plan terapeutic și în
domeniul sănătății publice justifică riscurile și poate fi
continuat numai dacă respectarea acestei exigențe este
monitorizată permanent;
b) subiectul studiului sau, atunci când acesta nu este
capabil să își exprime consimțământul în cunoștință de
cauză, reprezentantul său legal a avut posibilitatea ca,
urmare a unei discuții prealabile cu investigatorul ori cu un
membru al echipei de investigare, să înțeleagă obiectivele,
riscurile și inconvenientele studiului, precum și condițiile în
care acesta va fi efectuat și, de asemenea, a fost informat
asupra drepturilor sale de a se retrage din studiu în orice
moment;
c) sunt garantate drepturile participantului la integritate
fizică și mintală, la intimitate și la protecția datelor care îl
vizează, conform prevederilor Legii nr. 677/2001, cu
modificările ulterioare, și ale Legii nr. 46/2003;
d) subiectul studiului sau, dacă acesta nu este capabil
să își exprime consimțământul în cunoștință de cauză,
reprezentantul său legal și-a dat consimțământul scris după
ce a fost informat despre natura, amploarea, consecințele
și riscurile studiului clinic; în cazuri excepționale, prevăzute
de legislația națională, dacă persoana respectivă nu este
capabilă să scrie, își exprimă consimțământul verbal în
prezența a cel puțin unui martor;
e) subiectul poate să se retragă din studiul clinic în
orice moment, prin revocarea consimțământului scris și fără
a avea de suferit vreun prejudiciu ca urmare a acestui
fapt;
f) s-au luat măsuri ca asigurarea sau compensarea să
acopere răspunderea investigatorului și a sponsorului.
Art. 24. — Îngrijirile medicale acordate subiecților și
deciziile medicale luate cu privire la aceștia sunt
responsabilitatea unui medic calificat corespunzător.
Art. 25. — Subiectul trebuie pus în legătură cu un
punct de contact de unde poate obține informații mai
ample.
CAPITOLUL VI
Studii clinice pe minori
Art. 26. — În plus față de oricare altă restricție
pertinentă, un studiu clinic pe minori nu poate fi întreprins
decât dacă:
a) a fost obținut consimțământul în cunoștință de cauză
al părinților sau al reprezentantului legal; acest
consimțământ trebuie să exprime voința prezumată a
minorului și poate fi retras în orice moment, fără ca acesta
să aibă de suferit;
b) minorul a primit informații, în funcție de capacitatea
sa de înțelegere, din partea unui personal medico-sanitar
cu experiență în lucrul cu minorii, cu privire la studiu,
riscuri și beneficii;
c) dorința explicită a unui minor, capabil să își formeze
o opinie și să evalueze aceste informații, de a refuza să
participe la studiul clinic sau de a se retrage în orice
moment, este luată în considerare de către investigator ori,
acolo unde este cazul, de către investigatorul principal;
d) nu se acordă niciun stimulent sau avantaj financiar
în afară de compensații;
e) se obțin din studiul clinic anumite beneficii directe
pentru grupul de pacienți și numai în cazul în care aceste
cercetări sunt esențiale pentru validarea datelor obținute
prin studii clinice asupra unor persoane capabile să își
exprime consimțământul în cunoștință de cauză sau prin
alte metode de cercetare; pe lângă aceasta, astfel de
cercetări trebuie să fie legate direct de o situație clinică a
minorului respectiv ori să fie de așa natură încât să se
poată efectua numai pe minori;
f) au fost urmate ghidurile științifice corespunzătoare ale
Agenției Naționale a Medicamentului;

MONITORUL OFICIAL AL ROMÂNIEI, PARTEA I, Nr. 671/4.VIII.2006
g) a fost astfel conceput încât să reducă la minimum
durerea, disconfortul, teama și orice alt risc previzibil legat
de boală și de nivelul de dezvoltare; atât pragul de risc,
cât și nivelul de afectare trebuie să fie definite în mod
expres și monitorizate constant;
h) protocolul a fost adoptat de o comisie de etică cu
competențe în pediatrie sau după consultarea pe probleme
clinice, etice și psihosociale în domeniul pediatriei;
i) interesele pacientului primează întotdeauna asupra
celor ale științei și societății.
CAPITOLUL VII
Studii clinice efectuate asupra persoanelor majore
cu incapacitate care nu sunt în măsură să își exprime
consimțământul legal în cunoștință de cauză
Art. 27. — (1) Toate cerințele relevante enumerate
pentru persoanele capabile să își exprime consimțământul
legal în cunoștință de cauză se aplică și persoanelor care
nu sunt în măsură să își exprime un astfel de
consimțământ, denumite în continuare persoane majore cu
incapacitate.
(2) În afară de aceste cerințe, participarea la un studiu
clinic a persoanelor majore cu incapacitate, care nu și-au
exprimat sau au refuzat să își exprime consimțământul în
cunoștință de cauză înainte de instalarea incapacității, nu
este posibilă decât dacă:
a) a fost obținut consimțământul în cunoștință de cauză
al reprezentantului legal; acest consimțământ trebuie să
exprime voința prezumată a pacientului și poate fi anulat
în orice moment, fără ca acesta să aibă de suferit;
b) persoana care nu este în măsură să își exprime
consimțământul legal în cunoștință de cauză a primit
informații, în funcție de capacitatea sa de înțelegere, cu
privire la studiu, riscuri și beneficii;
c) dorința explicită a unui subiect, capabil să își
formeze o opinie și să evalueze aceste informații, de a
refuza să participe la studiul clinic sau de a se retrage în
orice moment, este luată în considerare de către
investigator ori, acolo unde este cazul, de către
investigatorul principal;
d) nu se acordă niciun stimulent sau avantaj financiar
în afară de compensații;
e) asemenea cercetări sunt esențiale pentru validarea
datelor obținute în studii clinice asupra unor persoane
capabile să își exprime consimțământul în cunoștință de
cauză sau prin alte metode de cercetare și se raportează
direct la o condiție clinică ce pune în pericol viața ori
determină debilitatea de care suferă persoana majoră cu
incapacitate în cauză;
f) studiile clinice au fost astfel concepute încât să
reducă la minimum durerea, disconfortul, teama și orice alt
risc previzibil legat de boală și de nivelul de dezvoltare;
atât pragul de risc, cât și nivelul de afectare trebuie să fie
definite în mod expres și monitorizate constant;
g) protocolul a fost adoptat de o comisie de etică cu
competențe în ceea ce privește boala și populația în cauză
sau după consultarea pe probleme clinice, etice și
psihosociale legate de boala și populația în cauză;
h) interesele pacientului primează întotdeauna asupra
celor ale științei și societății;
i) există speranța justificată că administrarea
medicamentului care trebuie testat oferă un beneficiu mai
mare decât riscul pentru pacientul în cauză sau nu
prezintă niciun risc.
CAPITOLUL VIII
Comisia de etică
Art. 28. — (1) În vederea punerii în practică a studiilor
clinice vor fi înființate și făcute funcționale comisii de etică.
(2) Comisia de etică are obligația de a-și formula opinia
înaintea începerii oricărui studiu clinic pentru care a fost
solicitată.

9

(3) Comisia de etică își formulează opinia ținând cont
în special de următoarele elemente:
a) relevanța studiului clinic și proiectul acestuia;
b) o evaluare satisfăcătoare atât a beneficiilor anticipate,
cât și a riscurilor, așa cum este prevăzut în art. 23 lit. a),
precum și justificarea concluziilor;
c) protocolul;
d) calificarea adecvată a investigatorului și a
personalului ajutător;
e) broșura investigatorului;
f) calitatea facilităților;
g) caracterul adecvat și complet al informațiilor care
trebuie furnizate, precum și procedura de urmat pentru
obținerea consimțământului exprimat în cunoștință de
cauză; este necesară, de asemenea, justificarea cercetării
la persoane incapabile să își exprime consimțământul în
cunoștință de cauză conform dispozițiilor cap. IV;
h) prevederea de indemnizații sau compensații cu
caracter reparatoriu în caz de prejudicii sau deces,
imputabile studiului clinic;
i) orice asigurare sau indemnizație care acoperă
responsabilitatea investigatorului și a sponsorului;
j) sumele și, atunci când este cazul, modalitățile de
retribuire sau compensare a investigatorilor și subiecților
studiului clinic și elementele relevante ale oricărui contract
prevăzut între sponsor și locul studiului;
k) modalitățile de recrutare a subiecților.
Art. 29. — Comisia de etică dispune de un termen
maxim de 60 de zile de la data primirii cererii în forma
corectă și corespunzătoare, pentru a-și comunica opinia
motivată solicitantului, precum și Agenției Naționale a
Medicamentului.
Art. 30. — (1) În timpul perioadei de examinare a
cererii, comisia de etică nu poate formula decât o singură
cerere pentru informații suplimentare la informațiile deja
furnizate de solicitant.
(2) Termenul prevăzut la art. 29 este suspendat până
la primirea informațiilor suplimentare.
Art. 31. — (1) Nu poate fi acordată nicio prelungire a
perioadei de 60 de zile la care se face referire la art. 29
decât în cazul unor studii care implică medicamente pentru
terapie genică și terapie celulară somatică sau
medicamente care conțin organisme modificate genetic. În
acest caz poate fi acordată o prelungire de maximum
30 de zile.
(2) Pentru aceste medicamente, perioada de 90 de zile
poate fi prelungită cu 90 de zile suplimentare în cazul în
care se consultă un grup sau un comitet de experți.
(3) Nu există limitare a termenului de autorizare pentru
terapia celulară xenogenică.
CAPITOLUL IX
Opinia unică
Art. 32. — Pentru studiile clinice multicentrice limitate la
teritoriul României, Agenția Națională a Medicamentului
trebuie să stabilească o procedură care prevede, indiferent
de numărul comisiilor de etică, formularea unei opinii unice
pentru România.
Art. 33. — În cazul unor studii clinice multicentrice
efectuate simultan în mai multe țări, se formulează câte o
singură opinie pentru fiecare țară implicată în studiul clinic
respectiv.
CAPITOLUL X
Ghiduri detaliate
Art. 34. — (1) Agenția Națională a Medicamentului
participă la consultările organizate de Comisia Europeană
pentru elaborarea unor ghiduri detaliate cu privire la
formularul de cerere și documentația care trebuie
prezentată în vederea solicitării opiniei comisiei de etică, în
special în ceea ce privește informațiile oferite subiecților,

10

MONITORUL OFICIAL AL ROMÂNIEI, PARTEA I, Nr. 671/4.VIII.2006

precum și măsurile adecvate pentru asigurarea protecției
datelor personale.
(2) Agenția Națională a Medicamentului publică ghidurile
prevăzute la alin. (1).
CAPITOLUL XI
Începerea unui studiu clinic
Art. 35. — Agenția Națională a Medicamentului trebuie
să ia măsurile necesare pentru ca începerea unui studiu
clinic să se facă urmându-se procedura prevăzută de
prezentul capitol.
Art. 36. — (1) Sponsorul nu poate începe un studiu
clinic decât după emiterea unei opinii favorabile de către
comisia de etică și dacă Agenția Națională a
Medicamentului nu a transmis sponsorului obiecții motivate.
(2) Procedurile care vizează luarea acestor decizii pot
să se deruleze în paralel, conform opțiunii sponsorului.
Art. 37. — Înainte de începerea oricărui studiu clinic,
sponsorul este obligat să prezinte Agenției Naționale a
Medicamentului o cerere de autorizare într-o formă corectă
și corespunzătoare, prin care să își exprime intenția de a
desfășura studiul clinic.
Art. 38. — (1) Dacă Agenția Națională a
Medicamentului semnalează sponsorului că are obiecții
motivate, sponsorul poate, o singură dată, să modifice
conținutul cererii menționate la art. 37 pentru a putea lua
în considerare obiecțiile care i-au fost semnalate.
(2) Dacă sponsorul nu reușește să modifice
corespunzător cererea, aceasta va fi considerată respinsă
și studiul clinic nu poate începe.
Art. 39. — (1) Examinarea unei cereri de autorizare în
formă corectă și corespunzătoare de către Agenția
Națională a Medicamentului, așa cum se prevede la
art. 37, trebuie să fie terminată cât mai repede posibil, fără
a depăși 60 de zile.
(2) Agenția Națională a Medicamentului poate totuși să
informeze sponsorul înainte de sfârșitul acestei perioade
că nu are motive să nu accepte studiul.
Art. 40. — (1) Nu poate fi acordată nicio altă prelungire
a intervalului, cu excepția studiilor clinice care implică
medicamentele enumerate la art. 42, pentru care poate fi
acordată o prelungire de maximum 30 de zile.
(2) Pentru aceste medicamente, perioada de 90 de zile
poate fi prelungită cu 90 de zile suplimentare în cazul în
care se consultă un grup sau un comitet de experți.
(3) Nu există limitare a termenului de autorizare pentru
terapia celulară xenogenică.
Art. 41. — Fără să se contravină celor cuprinse în
art. 42, poate fi cerută o autorizație scrisă înaintea
începerii studiilor clinice pentru medicamente care nu au
autorizație de punere pe piață conform titlului XVII
îMedicamentul“ din Legea nr. 95/2006 și care sunt obținute
prin tehnologia ADN recombinat, expresia controlată a
genelor care codifică proteine biologic active în celulele
procariote și eucariote, inclusiv în celule transformate de
mamifere, metode cu anticorpi monoclonali, precum și
pentru alte medicamente cu caracteristici speciale, ca de
exemplu medicamente ale căror substanțe active sunt
produse biologice de origine umană sau animală ori care
conțin componente biologice de origine umană sau animală
ori a căror fabricație necesită asemenea componente.
Art. 42. — (1) Autorizația scrisă este necesară înaintea
începerii studiilor clinice care implică medicamente pentru
terapie genică, terapie celulară somatică, inclusiv pentru
terapie celulară xenogenică, precum și pentru toate
medicamentele care conțin organisme modificate genetic.
(2) Nu poate fi realizat niciun studiu pentru terapie
genetică care are ca rezultat modificarea identității genetice
a subiectului studiului.
Art. 43. — Această autorizație trebuie emisă fără să
contravină prevederilor legislației naționale cu privire la
utilizarea restrânsă a microorganismelor modificate genetic

și la diseminarea voluntară de organisme modificate
genetic în mediul înconjurător.
Art. 44. — (1) Agenția Națională a Medicamentului
participă la consultările organizate de Comisia Europeană
pentru publicarea unor ghiduri detaliate cu privire la:
a) formularul și conținutul cererii la care se face referire
la art. 37, precum și documentația care trebuie prezentată
în sprijinul acestei cereri, care trebuie să justifice calitatea
și fabricația medicamentului pentru investigație clinică,
testele toxicologice și farmacologice, protocolul și
informațiile clinice referitoare la medicamentul pentru
investigație clinică, în special broșura investigatorului;
b) prezentarea și conținutul propunerii de amendament
la care se face referire la art. 45 lit. a), referitoare la
amendamentele substanțiale aduse protocolului;
c) declarația privind închiderea studiului clinic.
(2) Agenția Națională a Medicamentului publică ghidurile
prevăzute la alin. (1).
CAPITOLUL XII
Desfășurarea unui studiu clinic
Art. 45. — Desfășurarea unui studiu clinic poate fi
modificată respectându-se următoarele proceduri:
a) după începerea studiului clinic, sponsorul poate să
facă amendamente la protocol; atunci când aceste
amendamente sunt importante și de natură să aibă impact
asupra siguranței participanților sau să schimbe
interpretarea documentelor științifice care vin în sprijinul
desfășurării studiului ori dacă sunt semnificative din oricare
alt punct de vedere, sponsorul trebuie să transmită
motivele și conținutul acestor amendamente la Agenția
Națională a Medicamentului și să informeze comisia sau
comisiile de etică interesate, conform cap. VII și X;
— pe baza elementelor vizate la art. 28 alin. (3) și în
conformitate cu cap. IX, comisia de etică emite o opinie
într-un interval maxim de 35 de zile de la data primirii
amendamentului
propus
în
formă
corectă
și
corespunzătoare; dacă această opinie nu este favorabilă,
sponsorul nu poate implementa amendamentul la protocol;
— dacă opinia comisiei de etică este favorabilă și dacă
Agenția Națională a Medicamentului nu a emis obiecții
motivate față de aceste amendamente importante,
sponsorul poate să continue desfășurarea studiului clinic
după protocolul amendat; în caz contrar, fie sponsorul ține
cont de aceste obiecții și adaptează în consecință
amendamentul la protocolul respectiv, fie își retrage
propunerea de amendament;
b) fără să se contravină prevederilor lit. a) și în funcție
de circumstanțe, în special în cazul apariției oricărui
eveniment nou legat de desfășurarea studiului sau de
dezvoltarea medicamentului pentru investigație clinică atunci
când este posibil ca acesta să pună în pericol siguranța
subiecților, sponsorul și investigatorul sunt obligați să ia
măsurile urgente adecvate, de siguranță, pentru a proteja
subiecții de orice risc imediat; sponsorul trebuie să
informeze fără întârziere Agenția Națională a
Medicamentului despre aceste evenimente noi și despre
măsurile luate și să se asigure și de informarea simultană
a comisiei de etică;
c) în decurs de 90 de zile de la închiderea unui studiu
clinic, sponsorul trebuie să anunțe Agenția Națională a
Medicamentului, precum și comisia de etică despre faptul
că studiul a fost închis; dacă studiul trebuie închis mai
devreme, acest interval este redus la 15 zile și motivele
trebuie clar explicate.
CAPITOLUL XIII
Suspendarea studiului sau încălcări ale prevederilor
Art. 46. — (1) Dacă Agenția Națională a Medicamentului
are motive obiective să considere că nu mai sunt întrunite
condițiile cererii de autorizare vizate la art. 37 sau dacă
deține informații care pun la îndoială siguranța ori

MONITORUL OFICIAL AL ROMÂNIEI, PARTEA I, Nr. 671/4.VIII.2006
corectitudinea științifică a studiului clinic, aceasta poate să
procedeze la suspendarea sau interzicerea studiului în
cauză, informând sponsorul despre decizia sa.
(2) Înainte de a lua o astfel de decizie, cu excepția
cazurilor de risc iminent, Agenția Națională a
Medicamentului cere opinia sponsorului și/sau a
investigatorului; această opinie trebuie să îi fie transmisă în
termen de o săptămână; în acest caz, Agenția Națională a
Medicamentului procedează la informarea imediată a
celorlalte autorități competente; în cazul unui studiu
multicentric care se desfășoară în mai multe țări, Agenția
Națională a Medicamentului va anunța și comisia de etică
despre decizia sa de suspendare sau interzicere a
studiului, precum și despre motivele deciziei respective.
Art. 47. — (1) Dacă Agenția Națională a Medicamentului
are motive obiective să considere că sponsorul ori
investigatorul sau oricare altă persoană implicată în studiu
nu își mai îndeplinește obligațiile în conformitate cu
prevederile legale, trebuie să informeze imediat persoana și
să indice măsurile pentru a remedia această situație.
(2) Agenția Națională a Medicamentului trebuie să
informeze imediat comisia de etică și celelalte autorități
competente, dacă studiul este multicentric și se desfășoară
în mai multe țări, despre încălcarea prevederilor legale
constatate și măsurile de remediere care trebuie luate.
CAPITOLUL XIV
Fabricarea și importul medicamentelor
pentru investigație clinică
Art. 48. — (1) Agenția Națională a Medicamentului
trebuie să ia toate măsurile necesare pentru ca fabricarea
și importul medicamentelor pentru investigație clinică să fie
posibile numai pe baza deținerii unei autorizații.
(2) În vederea obținerii acestei autorizații, solicitantul și
ulterior deținătorul autorizației vor trebui să satisfacă
prevederile titlului XVII îMedicamentul“ din Legea
nr. 95/2006.
Art. 49. — Agenția Națională a Medicamentului ia toate
măsurile adecvate pentru ca deținătorul autorizației la care
se face referire în art. 48 să dispună permanent și
continuu de cel puțin o persoană calificată, responsabilă
mai ales de executarea obligațiilor specificate la art. 50,
răspunzând condițiilor prevăzute în Regulile de bună
practică de fabricație pentru produse medicamentoase,
aprobate prin hotărâre a Consiliului științific al Agenției
Naționale a Medicamentului.
Art. 50. — (1) Agenția Națională a Medicamentului va
lua toate măsurile adecvate pentru ca persoana calificată
la care se face referire în Regulile de bună practică de
fabricație pentru produse medicamentoase, fără a se
prejudicia relațiile sale cu fabricantul sau cu importatorul,
să aibă responsabilitatea de a asigura:
a) în cazul medicamentelor pentru investigație clinică
fabricate în România, că fiecare serie de medicament a
fost fabricată și controlată conform prevederilor Regulilor de
bună practică de fabricație pentru produse medicamentoase,
cu specificațiile medicamentului și cu informațiile notificate
în conformitate cu art. 37;
b) în cazul medicamentelor pentru investigație clinică
fabricate într-o țară terță, că fiecare serie de fabricație a
fost fabricată și controlată după reguli de bună practică de
fabricație cel puțin echivalente cu cele prevăzute în
Regulile de bună practică de fabricație pentru produse
medicamentoase, conform specificațiilor medicamentului, și
că fiecare serie de fabricație a fost controlată conform
informațiilor notificate în conformitate cu art. 37;
c) în cazul unui medicament pentru investigație clinică
și care este un medicament comparator provenind dintr-o
țară terță și care are o autorizație de punere pe piață,
atunci când nu poate fi obținută o documentație care să
ateste că fiecare serie de fabricație a fost fabricată în
condiții cel puțin echivalente cu cele prevăzute de Regulile
de bună practică de fabricație pentru produse

11

medicamentoase la care s-a făcut referire anterior, că
fiecare serie de fabricație a făcut obiectul tuturor analizelor,
testelor sau verificărilor relevante și necesare pentru a se
confirma calitatea acestora în concordanță cu informațiile
notificate în conformitate cu art. 37.
(2) În măsura în care prevederile alin. (1) lit. a), b) și
c) sunt îndeplinite, medicamentele pentru investigație clinică
nu necesită alte verificări dacă sunt importate în România
împreună cu certificatul de eliberare a seriei de către
persoana calificată.
Art. 51. — Ghidurile detaliate cu privire la elementele
care urmează a fi luate în considerare în timpul evaluării
medicamentelor în vederea eliberării seriilor în România
trebuie să fie elaborate în conformitate cu Regulile de
bună practică de fabricație pentru produse medicamentoase
și în special cu anexa nr. 1 la acestea.
Art. 52. — (1) În toate cazurile, persoana calificată
trebuie să ateste într-un registru sau document echivalent
că fiecare serie de fabricație corespunde prevederilor
prezentului capitol.
(2) Registrul menționat sau documentul echivalent
trebuie ținut la zi cu operațiile desfășurate și pus la
dispoziție Agenției Naționale a Medicamentului pentru o
perioadă de cel puțin 5 ani.
(3) Prevederile art. 759 alin. (1) din Legea nr. 95/2006
se aplică persoanei calificate și în ceea ce privește
medicamentele pentru investigație clinică.
CAPITOLUL XV
Etichetarea
Art. 53. — Informațiile care trebuie să figureze în limba
română pe ambalajul exterior al medicamentelor pentru
investigație clinică sau, atunci când nu există ambalaj
exterior, pe ambalajul primar se regăsesc în anexa nr. 11
la Regulile de bună practică de fabricație pentru produse
medicamentoase, aprobate prin Ordinul ministrului sănătății
nr. 1.058/2003, anexă referitoare la fabricația produselor
medicamentoase pentru investigație clinică.
Art. 54. — Pe lângă aceasta, Regulile de bună practică
de fabricație pentru produse medicamentoase vor stabili
prevederi adecvate în legătură cu etichetarea
medicamentelor pentru investigație clinică destinate studiilor
clinice având caracteristicile următoare:
a) concepția studiului nu cere procese speciale de
fabricație sau ambalare;
b) studiul este realizat cu medicamente care, în țările
implicate în acest studiu, au autorizație de punere pe piață
în sensul titlului XVII îMedicamentul“ din Legea nr. 95/2006
și sunt fabricate sau importate conform prevederilor din
legea menționată mai sus;
c) pacienții care participă la studiu prezintă
caracteristicile care corespund indicațiilor terapeutice
precizate în autorizația de punere pe piață a
medicamentului.
CAPITOLUL XVI
Verificarea conformității medicamentelor
pentru investigație clinică cu Regulile de bună practică
în studiul clinic și cu Regulile de bună practică
de fabricație pentru produse medicamentoase
Art. 55. — (1) Pentru a verifica respectarea prevederilor
referitoare la Regulile de bună practică în studiul clinic și
la Regulile de bună practică de fabricație pentru produse
medicamentoase, Agenția Națională a Medicamentului
desemnează în acest scop inspectori însărcinați cu
inspectarea locurilor implicate în desfășurarea unui studiu
clinic și mai ales locul sau locurile unde se desfășoară
studiul clinic, locul de fabricație a medicamentului pentru
investigație clinică, orice laborator de analiză folosit pentru
studiul clinic și/sau localurile sponsorului.

12

MONITORUL OFICIAL AL ROMÂNIEI, PARTEA I, Nr. 671/4.VIII.2006

(2) Agenția Națională a Medicamentului informează
Agenția Europeană a Medicamentului cu privire la aceste
inspecții; inspecțiile sunt efectuate în interesul Comunității
Europene.
(3) Agenția Națională a Medicamentului recunoaște
rezultatele inspecțiilor efectuate de autoritățile competente
ale statelor membre ale Uniunii Europene.
(4) Inspecțiile sunt coordonate de Agenția Europeană a
Medicamentului.
Art. 56. — (1) După inspecție trebuie pregătit un raport
de inspecție.
(2) Acest raport trebuie pus la dispoziție sponsorului,
asigurându-se protecție elementelor confidențiale; raportul
poate fi pus la dispoziție celorlalte țări implicate, dacă
studiul este multicentric și se desfășoară în mai multe țări,
statelor membre ale Uniunii Europene, Agenției Europene
a Medicamentului și comisiei de etică, la cererea motivată
a acestora.
Art. 57. — Agenția Națională a Medicamentului trebuie
să publice ghiduri detaliate privind documentația referitoare
la studiul clinic, care constituie dosarul de bază al studiului,
metodele de arhivare, calificarea inspectorilor și procedurile
de inspecție destinate verificării conformității studiului clinic
în cauză cu prezentele norme.
CAPITOLUL XVII
Notificarea evenimentelor adverse
Art. 58. — (1) Investigatorul trebuie să anunțe imediat
sponsorului toate evenimentele adverse grave, cu excepția
celor care sunt clasificate în protocol sau în broșura
investigatorului în grupul celor care nu necesită o raportare
imediată.
(2) Raportarea imediată trebuie să fie urmată de
rapoarte scrise detaliate.
(3) În acest raport imediat, precum și în rapoartele
ulterioare subiecții trebuie să fie identificați prin codul
numeric unic al studiului.
Art. 59. — Evenimentele adverse și/sau rezultatele
analizelor anormale, definite în protocol ca fiind determinate
pentru evaluarea siguranței, trebuie să fie aduse la
cunoștință sponsorului conform cerințelor de raportare și în
funcție de termenele specificate de protocol.
Art. 60. — În cazul raportării decesului unui subiect,
investigatorul trebuie să comunice sponsorului și comisiei
de etică toate informațiile suplimentare cerute.
Art. 61. — Sponsorul trebuie să păstreze înregistrări
detaliate ale tuturor evenimentelor adverse care îi sunt
aduse la cunoștință de investigator sau investigatori; aceste
înregistrări trebuie să fie transmise țărilor pe teritoriul
cărora se desfășoară studiul clinic, dacă acestea le cer.
CAPITOLUL XVIII
Notificarea reacțiilor adverse grave
Art. 62. — (1) Sponsorul trebuie să se asigure că toate
informațiile importante cu privire la reacțiile adverse grave
neașteptate suspectate, care produc moartea sau amenință
viața, sunt înregistrate și notificate cât mai repede posibil
autorităților competente din toate țările interesate, precum
și comisiei de etică, în maximum 7 zile din momentul în
care sponsorul a luat cunoștință de acest caz, și că
informațiile relevante ulterioare sunt apoi comunicate într-un
nou interval de 8 zile.
(2) Toate celelalte reacții adverse grave neașteptate
suspectate trebuie să fie aduse la cunoștință autorităților
competente interesate, precum și comisiei de etică, cât mai
repede posibil, dar nu mai târziu de 15 zile de la data la
care sponsorul a aflat întâia oară despre eveniment.
(3) Agenția Națională a Medicamentului trebuie să se
asigure că toate reacțiile adverse grave neașteptate
suspectate ale unui medicament pentru investigație clinică,
care i-au fost aduse la cunoștință, sunt înregistrate.

(4) Sponsorul trebuie să îi informeze, de asemenea, pe
toți investigatorii.
Art. 63. — O dată pe an pe timpul întregii durate a
studiului clinic, sponsorul trebuie să furnizeze Agenției
Naționale a Medicamentului și comisiei de etică o listă cu
toate reacțiile adverse grave suspectate, survenite în
această perioadă, precum și un raport cu privire la
siguranța participanților.
Art. 64. — Agenția Națională a Medicamentului ia
măsuri ca toate reacțiile adverse grave neașteptate
suspectate la un medicament pentru investigație clinică,
aduse în atenția sa, să fie introduse imediat într-o bază de
date europeană la care au acces numai autoritățile
competente ale statelor membre ale Uniunii Europene,
Agenția Europeană a Medicamentului și Comisia
Europeană.
CAPITOLUL XIX
Ghiduri cu privire la modul de raportare
a reacțiilor adverse
Art. 65. — (1) La solicitarea Comisiei Europene, Agenția
Națională a Medicamentului participă la elaborarea
ghidurilor privitoare la colectarea, verificarea și prezentarea
rapoartelor asupra evenimentelor/reacțiilor adverse, precum
și a procedurilor de decodificare pentru reacțiile adverse
grave neașteptate.
(2) Agenția Națională a Medicamentului publică ghidurile
prevăzute la alin. (1).
CAPITOLUL XX
Schimbul de informații cu Comunitatea Europeană
Art. 66. — (1) Agenția Națională a Medicamentului
introduce într-o bază de date europeană, accesibilă numai
autorităților competente ale statelor membre ale Uniunii
Europene, Agenției Europene a Medicamentului și Comisiei
Europene, următoarele informații:
a) extrase din cererea de autorizare prevăzută la
art. 37;
b) orice modificări ale cererii, conform art. 38;
c) orice modificări ale protocolului, conform art. 45
lit. a);
d) opinia favorabilă a comisiei de etică;
e) declarația privind închiderea studiului clinic;
f) o referire la inspecțiile efectuate cu privire la
conformitatea cu buna practică clinică.
(2) La solicitarea oricărui stat membru al Uniunii
Europene, a Agenției Europene a Medicamentului sau a
Comisiei Europene, Agenția Națională a Medicamentului va
transmite orice alte informații suplimentare referitoare la
studiul clinic în cauză, pe lângă cele deja introduse în
baza de date europeană.
(3) Agenția Națională a Medicamentului participă la
consultările organizate de Comisia Europeană pentru
elaborarea și publicarea unor ghiduri detaliate referitoare la
datele relevante care să fie introduse în baza de date
europeană, care funcționează cu sprijinul Agenției Europene
a Medicamentului, precum și la metodele de comunicare
electronică a datelor. Ghidurile astfel elaborate vor asigura
respectarea strictă a confidențialității datelor.
(4) Agenția Națională a Medicamentului publică ghidurile
prevăzute la alin. (3).
CAPITOLUL XXI
Dispoziții generale
Art. 67. — (1) Prezentele norme nu prejudiciază
responsabilitatea civilă și penală a sponsorului sau a
investigatorului.

MONITORUL OFICIAL AL ROMÂNIEI, PARTEA I, Nr. 671/4.VIII.2006
(2) În vederea acestui fapt, sponsorul sau un
reprezentant legal al sponsorului trebuie să fie stabilit în
România ori în Comunitatea Europeană.
Art. 68. — Medicamentele pentru investigație clinică și,

CAPITOLUL XXII
Adaptarea la progresul științific și tehnic
Art. 69. — Prezentele norme trebuie să fie actualizate
ori de câte ori este necesar pentru a fi adaptate la
progresul științific și tehnic.

atunci când este cazul, dispozitivele utilizate pentru a le

CAPITOLUL XXIII
Dispoziții tranzitorii și finale

administra sau cele necesare conform protocolului
studiului clinic sunt întotdeauna furnizate gratuit de către
sponsor.

13

Art. 70. — Prevederile art. 64 și 66 intră în vigoare în
prima zi după aderarea României la Uniunea Europeană.

MINISTERUL SĂNĂTĂȚII PUBLICE

ORDIN
privind aprobarea Principiilor și liniilor directoare de bună practică de fabricație
pentru medicamentele de uz uman, inclusiv cele pentru investigație clinică
Având în vedere prevederile titlului XVII îMedicamentul“ din Legea nr. 95/2006 privind reforma în domeniul
sănătății și ale Ordonanței Guvernului nr. 125/1998 privind înființarea, organizarea și funcționarea Agenției Naționale a
Medicamentului, aprobată cu modificări și completări prin Legea nr. 594/2002, cu modificările și completările ulterioare,
văzând Referatul de aprobare al Direcției farmaceutice nr. E.N. 2.398 din 25 iulie 2006,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
ministrul sănătății publice emite următorul ordin:
Art. 1. — Se aprobă Principiile și liniile directoare de
bună practică de fabricație pentru medicamentele de uz
uman, inclusiv cele pentru investigație clinică, potrivit anexei
care face parte integrantă din prezentul ordin.
Art. 2. — Prezentul ordin intră în vigoare la data de
28 iulie 2006, dată la care se abrogă orice dispoziție contrară.
Art. 3. — Prezentul ordin se publică în Monitorul Oficial
al României, Partea I.

Prezentul ordin transpune Directiva Comisiei Europene
2003/94/CE privind Principiile și liniile directoare de bună
practică de fabricație pentru medicamentele de uz uman,
inclusiv cele pentru investigație clinică, publicată în Jurnalul
Oficial al Comunităților Europene nr. L 262 din
14 octombrie 2003.

Ministrul sănătății publice,
Gheorghe Eugen Nicolăescu
București, 25 iulie 2006.
Nr. 905.
ANEXĂ

PRINCIPIILE ȘI LINIILE DIRECTOARE
de bună practică de fabricație pentru medicamentele de uz uman, inclusiv cele pentru investigație clinică
CAPITOLUL I
Introducere
Art. 1. — Prezentul document transpune Directiva
Comisiei Europene 2003/94/CE privind Principiile și liniile
directoare de bună practică de fabricație pentru
medicamentele de uz uman, inclusiv cele pentru investigație
clinică1).
CAPITOLUL II
Domeniu de aplicare
Art. 2. — Prezentul document stabilește principiile și
liniile directoare de bună practică de fabricație pentru
medicamentele de uz uman, a căror fabricație necesită
autorizația la care se face referire în art. 748 alin. (1) din
Legea nr. 95/2006 privind reforma în domeniul sănătății și
de bună practică de fabricație pentru medicamentele de uz
uman pentru investigație clinică, a căror fabricație necesită
autorizația la care se face referire în art. 48 alin. (1) din
1)

JO L 262, 14.10.2003, p. 22

anexa la Ordinul ministrului sănătății publice nr. 904/2006
pentru aprobarea Normelor referitoare la implementarea
regulilor de bună practică în desfășurarea studiilor clinice
efectuate cu medicamente de uz uman.
CAPITOLUL III
Definiții
Art. 3. — În înțelesul prezentului document, termenii și
noțiunile folosite au următoarele semnificații:
1. medicament — orice produs definit în art. 695 pct. 1
din Legea nr. 95/2006;
2. medicament pentru investigație clinică — orice produs
definit în art. 21 lit. d) din Ordinul ministrului sănătății
publice nr. 904/2006;
3. fabricant — orice persoană angajată în activități
pentru care este necesară autorizația de fabricație la care
se face referire în art. 748 alin. (1) și (3) din Legea
nr. 95/2006 sau pentru care este necesară autorizația de

14

MONITORUL OFICIAL AL ROMÂNIEI, PARTEA I, Nr. 671/4.VIII.2006

fabricație la care face referire art. 48 alin. (1) din anexa la
Ordinul ministrului sănătății publice nr. 904/2006;
4. persoană calificată — persoana la care se face
referire în art. 757 din Legea nr. 95/2006 sau în art. 49
din anexa la Ordinul ministrului sănătății publice
nr. 904/2006;
5. asigurarea calității farmaceutice — suma totală a
acțiunilor realizate în scopul asigurării faptului că
medicamentele de uz uman, inclusiv cele pentru
investigație clinică, au calitatea impusă de scopul
utilizării lor;
6. buna practică de fabricație — acea parte din
asigurarea calității care garantează că produsele sunt, în
mod consecvent, realizate și controlate în acord cu
standardele de calitate corespunzătoare pentru scopul
utilizării lor;
7. procedeul orb — ascunderea, în mod deliberat, a
identității unui medicament pentru investigație clinică, în
acord cu instrucțiunile sponsorului;
8. decodificarea — dezvăluirea identității ascunse a unui
produs.
CAPITOLUL IV
Inspecții
Art. 4. — Prin inspecțiile repetate la care se face
referire în art. 823 alin. (1) din Legea nr. 95/2006 și prin
intermediul inspecțiilor la care se face referire în art. 55
din anexa la Ordinul ministrului sănătății publice
nr. 904/2006, Agenția Națională a Medicamentului se
asigură că fabricanții respectă principiile și liniile directoare
de bună practică de fabricație stabilite în prezentul
document. Agenția Națională a Medicamentului trebuie, de
asemenea, să țină seama de procedurile privind inspecțiile
și schimbul de informații, publicate de Comisia Europeană
și transpuse în România prin hotărâri ale Consiliului
științific al Agenției Naționale a Medicamentului.
Art. 5. — Pentru interpretarea acestor principii și linii
directoare de bună practică de fabricație, fabricanții și
Agenția Națională a Medicamentului aplică prevederile
ghidurilor detaliate la care se face referire în art. 756 din
Legea nr. 95/2006, aprobate prin ordin al ministrului
sănătății publice, precum și prevederile Ghidului de bună
practică de fabricație pentru medicamente și medicamentele
pentru investigație clinică, aprobat prin hotărâre a
Consiliului științific al Agenției Naționale a Medicamentului.
CAPITOLUL V
Respectarea bunei practici de fabricație
Art. 6. — Fabricantul trebuie să se asigure că operațiile
de fabricație sunt realizate în acord cu buna practică de
fabricație și cu autorizația de fabricație. Această prevedere
se aplică și medicamentelor destinate exclusiv exportului.
Art. 7. — (1) Pentru medicamentele importate din țări
terțe, inclusiv cele pentru investigație clinică, importatorul
trebuie să se asigure că au fost fabricate în acord cu
standarde care sunt cel puțin echivalente cu standardele
de bună practică de fabricație stabilite în România și în
Comunitatea Europeană.
(2) Suplimentar, un importator de medicamente trebuie
să se asigure că aceste produse au fost realizate de
fabricanți autorizați pentru această activitate; un importator
de medicamente pentru investigație clinică trebuie să se
asigure că aceste produse au fost realizate de un fabricant
declarat la Agenția Națională a Medicamentului și acceptat
de aceasta pentru scopul menționat.
CAPITOLUL VI
Respectarea autorizației de punere pe piață
Art. 8. — (1) Fabricantul trebuie să se asigure că toate
operațiile de fabricație efectuate pentru un medicament

autorizat de punere pe piață sunt realizate în acord cu
informațiile furnizate în dosarul de autorizare de punere pe
piață care a fost acceptat de Agenția Națională a
Medicamentului.
(2) În cazul medicamentelor pentru investigație clinică,
fabricantul trebuie să se asigure că toate operațiile de
fabricație sunt realizate în acord cu informațiile furnizate de
sponsor conform art. 37 din anexa la Ordinul ministrului
sănătății publice nr. 904/2006, care au fost acceptate de
Agenția Națională a Medicamentului.
Art. 9. — (1) Fabricantul trebuie să-și revizuiască în
mod regulat procesele de fabricație, din perspectiva
progreselor științifice și tehnice și a dezvoltării
medicamentului pentru investigație clinică.
(2) Atunci când apare o variație la dosarul pentru
autorizarea de punere pe piață sau un amendament la
cererea la care se face referire în art. 37 din anexa la
Ordinul ministrului sănătății publice nr. 904/2006, cererea
de modificare va fi înaintată Agenției Naționale a
Medicamentului.
CAPITOLUL VII
Sistemul de asigurare a calității
Art. 10. — Fabricantul trebuie să stabilească și să
implementeze un sistem eficient de asigurare a calității în
domeniul farmaceutic, care să implice participarea activă a
conducerii și a personalului din diferitele departamente.
CAPITOLUL VIII
Personal
Art. 11. — La fiecare loc de fabricație, fabricantul
trebuie să aibă la dispoziția sa personal competent și
calificat corespunzător, în număr suficient pentru a îndeplini
obiectivul de asigurare a calității în domeniul farmaceutic.
Art. 12. — (1) Sarcinile personalului de conducere și de
supraveghere, inclusiv ale persoanei/persoanelor calificate,
responsabili pentru implementarea și aplicarea bunei
practici de fabricație, trebuie să fie definite în fișele
postului.
(2) Relațiile ierarhice ale acestor persoane trebuie să fie
definite într-o organigramă.
(3) Organigramele și fișele postului trebuie să fie
aprobate în acord cu procedurile interne ale fabricantului.
Art. 13. — Personalului menționat în art. 12 alin. (1)
trebuie să i se acorde autoritate suficientă pentru a-și
îndeplini sarcinile în mod corect.
Art. 14. — Personalul trebuie să beneficieze de instruire
inițială și continuă, a cărei eficiență trebuie să fie verificată
și care să includă teoria și aplicațiile conceptului de
asigurare a calității și de bună practică de fabricație și,
când este cazul, cerințe speciale pentru fabricația
medicamentelor pentru investigație clinică.
Art. 15. — Trebuie stabilite și respectate programe de
igienă adaptate activităților ce urmează să se desfășoare;
aceste programe trebuie să includă, în special, proceduri
referitoare la sănătatea, practicile de igienă și echiparea
personalului.
CAPITOLUL IX
Localuri și echipamente
Art. 16. — Localurile și echipamentele de fabricație
trebuie să fie poziționate, proiectate, construite, adaptate și
întreținute într-un mod adecvat operațiilor cărora le sunt
destinate.
Art. 17. — Poziționarea, proiectarea și funcționarea
localurilor și echipamentelor de fabricație trebuie să se facă
astfel încât să reducă la minimum riscul erorilor și să
permită curățarea și întreținerea eficientă în scopul evitării
contaminării, contaminării încrucișate și, în general, a
oricărui efect advers asupra calității medicamentului.

MONITORUL OFICIAL AL ROMÂNIEI, PARTEA I, Nr. 671/4.VIII.2006
Art. 18. — Localurile și echipamentele destinate
operațiilor de fabricație care sunt inadecvate pentru
calitatea produselor trebuie să facă obiectul unor calificări
și validări corespunzătoare.
CAPITOLUL X
Documentație
Art. 19. — (1) Fabricantul trebuie să stabilească și să
mențină un sistem de documentație bazat pe specificații,
formule de fabricație și instrucțiuni de procesare și
ambalare, proceduri și înregistrări care să acopere
diversele operații de fabricație care sunt realizate;
documentele trebuie să fie clare, lipsite de erori și păstrate
la zi.
(2) Procedurile prestabilite pentru operațiile și condițiile
de fabricație generale trebuie să fie disponibile, împreună
cu documentele specifice de fabricație ale fiecărei serii;
acest set de documente trebuie să facă posibilă urmărirea
istoricului fabricației fiecărei serii și a modificărilor introduse
în timpul dezvoltării unui medicament pentru investigație
clinică.
Art. 20. — Documentația seriei unui medicament trebuie
să fie păstrată cel puțin un an după data de expirare a
seriei respective sau cel puțin 5 ani de la certificarea la
care se face referire în art. 760 alin. (3) din Legea
nr. 95/2006, alegându-se cea mai lungă perioadă.
Art. 21. — Documentația seriei unui medicament pentru
investigație clinică trebuie să fie păstrată cel puțin 5 ani
după încheierea sau oprirea oficială a ultimului studiu clinic
în care a fost utilizată seria respectivă; sponsorul sau
deținătorul autorizației de punere pe piață, dacă este diferit,
este responsabil de asigurarea faptului că înregistrările sunt
păstrate conform cerințelor pentru autorizarea de punere pe
piață, în acord cu Ordinul ministrului sănătății publice
nr. 906/2006 pentru aprobarea Normelor și protocoalelor
analitice, farmaco-toxicologice și clinice referitoare la
testarea medicamentelor, dacă este necesar pentru o
autorizație de punere pe piață ulterioară.
Art. 22. — (1) În cazul în care în locul documentelor
scrise se utilizează sisteme electronice, fotografice sau alte
sisteme de procesare a datelor, fabricantul trebuie mai întâi
să valideze aceste sisteme, demonstrând că datele vor fi
păstrate în mod corespunzător pe tot parcursul perioadei
de păstrare anticipate; datele păstrate de aceste sisteme
trebuie puse cu ușurință la dispoziția Agenției Naționale a
Medicamentului, în formă lizibilă, și furnizate acesteia la
cerere.
(2) Datele păstrate pe suport electronic trebuie să fie
protejate împotriva pierderii sau distrugerii, prin metode
precum duplicarea sau îback-up“ și transfer în alt sistem de
arhivare; trebuie să existe înregistrări ale tuturor intrărilor și
modificărilor operate în sistemul computerizat (îaudit trails“).
CAPITOLUL XI
Fabricația
Art. 23. — (1) Diversele operații de fabricație trebuie
realizate în acord cu instrucțiunile și procedurile prestabilite
și cu buna practică de fabricație.
(2) Pentru controalele în proces trebuie să fie
disponibile resurse adecvate și suficiente.
(3) Toate deviațiile de proces și neconformitățile
produsului trebuie să fie documentate și investigate
minuțios.
Art. 24. — (1) Trebuie luate măsuri tehnice sau organizatorice adecvate pentru a se evita contaminarea
încrucișată și amestecările.
(2) În cazul medicamentelor pentru investigație clinică, o
atenție deosebită trebuie să se acorde manipulării
produselor în timpul și după orice operațiune de codificare.
Art. 25. — (1) Pentru medicamente, orice fabricație
nouă sau modificare importantă a procesului de fabricație
trebuie să fie validată.

15

(2) Etapele critice ale procesului de fabricație trebuie să
fie revalidate în mod regulat.
Art. 26. — (1) În cazul medicamentelor pentru
investigație clinică, procesul de fabricație trebuie să fie
validat în întregime, în măsura în care este necesar,
avându-se în vedere etapa din dezvoltarea produsului.
(2) Trebuie validate cel puțin etapele critice ale
procesului de fabricație, cum este sterilizarea.
(3) Toate etapele proiectării și dezvoltării procesului de
fabricație trebuie să fie documentate complet.
CAPITOLUL XII
Controlul calității
Art. 27. — (1) Fabricantul trebuie să stabilească și să
mențină un sistem de control al calității, condus de o
persoană care are calificările necesare și care este
independentă față de producție.
(2) Această persoană trebuie să aibă la dispoziție ori să
aibă acces la unul sau mai multe laboratoare de control cu
personal suficient și dotate corespunzător, pentru a efectua
examinările și testările necesare pentru materii prime,
materiale de ambalare și testările necesare pentru produse
intermediare și finite.
Art. 28. — (1) În cazul medicamentelor, inclusiv al celor
importate din țări terțe, se pot folosi laboratoare pe bază
de contract, dacă acestea sunt autorizate/recunoscute în
acord cu prevederile prezentului document și cu cele ale
art. 725 lit. b) din Legea nr. 95/2006.
(2) În cazul medicamentelor pentru investigație clinică,
sponsorul trebuie să se asigure că laboratorul contractat
respectă conținutul cererii la care se face referire în art. 37
din anexa la Ordinul ministrului sănătății publice
nr. 904/2006, care a fost acceptată de Agenția Națională a
Medicamentului; când produsele sunt importate din țări
terțe, controlul analitic nu este obligatoriu.
Art. 29. — În timpul controlului final al produsului finit,
înainte de eliberarea lui pentru distribuție, sistemul de
control al calității trebuie să ia în considerare, în plus față
de rezultatele analitice, informații esențiale, cum ar fi:
condițiile de producție, rezultatele controalelor interfazice,
examinarea documentelor de fabricație și conformitatea
produsului cu specificațiile sale, inclusiv cu ale ambalajului
final.
Art. 30. — Trebuie păstrate probe din fiecare serie de
produs finit timp de cel puțin un an după data de expirare.
Art. 31. — În cazul medicamentelor pentru investigație
clinică, trebuie păstrate probe suficiente din fiecare serie de
produs vrac și din materialele de ambalare cheie utilizate
pentru fiecare serie de produs finit, timp de cel puțin 2 ani
de la încheierea sau oprirea oficială a ultimului studiu clinic
în care a fost utilizată seria, alegându-se perioada cea mai
lungă.
Art. 32. — (1) Probe din materiile prime utilizate (altele
decât solvenții, gazele și apa) trebuie păstrate timp de cel
puțin 2 ani după eliberarea produsului.
(2) Această perioadă poate fi redusă dacă, așa cum se
menționează în specificațiile relevante, stabilitatea
materialului este mai redusă.
(3) Toate aceste probe trebuie să fie menținute la
dispoziția Agenției Naționale a Medicamentului.
Art. 33. — În acord cu Agenția Națională a
Medicamentului, pot fi definite alte condiții de prelevare și
păstrare a materiilor prime și anumitor produse fabricate
individual sau în cantități mici ori în cazul în care stocarea
lor poate ridica probleme speciale.
CAPITOLUL XIII
Activități contractate în exterior
Art. 34. — Orice operație de fabricație sau legată de
fabricație, care se desfășoară sub contract, trebuie să facă
obiectul unui contract scris între furnizorul și beneficiarul de
contract.

16

MONITORUL OFICIAL AL ROMÂNIEI, PARTEA I, Nr. 671/4.VIII.2006

Art. 35. — Contractul trebuie să definească clar
responsabilitățile fiecărei părți și în special respectarea
bunei practici de fabricație de către beneficiarul de
contract, precum și modalitatea în care persoana calificată
responsabilă pentru eliberarea fiecărei serii își asumă
întreaga responsabilitate.
Art. 36. — Beneficiarul de contract nu subcontractează
nicio activitate încredințată lui de către furnizorul de
contract fără autorizația scrisă a acestuia.
Art. 37. — Beneficiarul de contract trebuie să respecte
principiile și liniile directoare de bună practică de fabricație
și trebuie să se supună inspecțiilor efectuate de Agenția
Națională a Medicamentului, așa cum este prevăzut în
art. 823 din Legea nr. 95/2006 și în art. 55, 56 și 57 din
anexa la Ordinul ministrului sănătății publice nr. 904/2006.
CAPITOLUL XIV
Reclamații, retragerea produsului și decodificarea de
urgență
Art. 38. — (1) În cazul medicamentelor, fabricantul
trebuie să implementeze un sistem pentru înregistrarea și
examinarea reclamațiilor și un sistem eficient pentru
retragerea promptă și în orice moment a medicamentelor
din rețeaua de distribuție.
(2) Orice reclamație referitoare la o neconformitate
trebuie înregistrată și investigată de către fabricant.
(3) Agenția Națională a Medicamentului trebuie să fie
informată de către fabricant despre orice neconformitate
care ar putea conduce la o retragere totală sau limitată a
stocului indicând, pe cât posibil, țările de destinație.
(4) Orice retragere trebuie făcută în acord cu cerințele
art. 840 din Legea nr. 95/2006.
Art. 39. — (1) În cazul medicamentelor pentru
investigație clinică, fabricantul trebuie, în colaborare cu
sponsorul, să implementeze un sistem pentru înregistrarea
și examinarea reclamațiilor și un sistem eficient pentru
retragerea promptă și în orice moment a medicamentelor
pentru investigație clinică, care au intrat deja într-un
program de studiu.
(2) Fabricantul trebuie să înregistreze și să investigheze
orice reclamație referitoare la o neconformitate și trebuie să

informeze Agenția Națională a Medicamentului despre orice
neconformitate care ar putea conduce la o retragere totală
sau limitată a stocului.
(3) În cazul medicamentelor pentru investigație clinică,
toate unitățile implicate în efectuarea studiilor clinice trebuie
să fie identificate indicându-se, pe cât posibil, țările de
destinație.
(4) În cazul unui medicament pentru investigație clinică
pentru care s-a emis o autorizație de punere pe piață,
fabricantul acestuia trebuie, în colaborare cu sponsorul, să
informeze deținătorul autorizației de punere pe piață despre
orice neconformitate care ar putea avea legătură cu
medicamentul autorizat.
Art. 40. — (1) Sponsorul trebuie să implementeze o
procedură pentru decodificarea de urgență a produselor
oarbe (codificate), care este necesară pentru retragerea
promptă menționată în art. 39 alin. (1).
(2) Sponsorul trebuie să se asigure că procedura
dezvăluie identitatea produsului orb (codificat) numai când
este necesar.
CAPITOLUL XV
Autoinspecție
Art. 41. — Fabricantul trebuie să efectueze autoinspecții
repetate, ca parte a sistemului de asigurare a calității,
pentru a monitoriza implementarea și respectarea bunei
practici de fabricație și pentru a propune măsurile corective
necesare; trebuie păstrate înregistrări ale acestor
autoinspecții și ale oricăror acțiuni corective ulterioare.
CAPITOLUL XVI
Etichetare
Art. 42. — În cazul unui medicament pentru investigație
clinică, etichetarea trebuie să se facă astfel încât să
asigure protecția subiectului și trasabilitatea, să permită
identificarea produsului și a studiului și să faciliteze
utilizarea adecvată a medicamentului pentru investigație
clinică.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 671/4.VIII.2006 conține 16 pagini.

Prețul: 1,15 lei

&JUYDGY|118478]
ISSN 1453—4495

