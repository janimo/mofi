Anul 174 (XVIII) — Nr. 317

PARTEA

I

Luni, 10 aprilie 2006

LEGI, DECRETE, HOTĂRÂRI ȘI ALTE ACTE
SUMAR
Pagina
HOTĂRÂRI ALE CURȚII EUROPENE
A DREPTURILOR OMULUI
Hotărârea nr. 2 din 12 iulie 2005, definitivă la
30 noiembrie 2005, în Cauza Moldovan și alții
împotriva României....................................................

1–16

HOTĂRÂRI ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
nr. 2 din 12 iulie 2005, definitivă la 30 noiembrie 2005,
în Cauza Moldovan și alții împotriva României
(cererile nr. 41.138/98 și 64.320/01)
[Reclamanți: Iulius Moldovan, Melenuța Moldovan, Maria Moldovan, Otilia Rostaș, Petru (Gruia) Lăcătuș, Maria
Floarea Zoltan și Petru (Dîgăla) Lăcătuș]
În Cauza Moldovan și alții împotriva României [reclamanți: Iulius Moldovan, Melenuța Moldovan, Maria Moldovan,
Otilia Rostaș, Petru (Gruia) Lăcătuș, Maria Floarea Zoltan și Petru (Dîgăla) Lăcătuș],
Curtea Europeană a Drepturilor Omului (Secția a II-a), reunită în cadrul unei camere formate din: domnii J.-P.
Costa, președinte, L. Loucaides, C. Bîrsan, K. Jungwiert, V. Butkevych, W. Thomassen, A. Mularoni, judecători, și
doamna S. Dollé, grefier de secție,
după ce au deliberat în Camera de consiliu, la data de 3 iunie 2003 și 16 iunie 2005, pronunță hotărârea
următoare, adoptată la această ultimă dată:
PROCEDURA

1. La originea cauzei se află două cereri (nr. 41.138/98
și nr. 64.320/01) împotriva României, adresate Comisiei
Europene a Drepturilor Omului (Comisia) în temeiul fostului
art. 25 al Convenției pentru apărarea drepturilor omului și a
libertăților fundamentale (Convenția) la data de 14 aprilie
1997 și Curții Europene a Drepturilor Omului (Curtea) la
data de 9 mai 2000. Reclamanții sunt 25 de cetățeni
români de origine romă, dintre care 18 au încheiat o
convenție de soluționare amiabilă cu guvernul statului pârât,
care face obiectul unei hotărâri separate (Hotărârea nr. 1).

Ceilalți 7 reclamanți, parte în prezenta hotărâre (Hotărârea
nr. 2), sunt: primul reclamant, Iulius Moldovan, s-a născut
în 1959; al doilea reclamant, Melenuța Moldovan, s-a
născut în 1963; al treilea reclamant, Maria Moldovan, s-a
născut în 1940; referitor la cel de-al patrulea și la cel de-al
cincilea reclamant, Otilia Rostaș și Petru (Gruia) Lăcătuș
(ultimul, domiciliat în satul Hădăreni nr. 114, comuna
Chețani, județul Mureș), nu se cunoaște data nașterii; cel
de-al șaselea reclamant, Maria Floarea Zoltan, s-a născut
în 1964, iar cel de-al șaptelea reclamant, Petru (Dîgăla)

2

MONITORUL OFICIAL AL ROMÂNIEI, PARTEA I, Nr. 317/10.IV.2006

Lăcătuș, (domiciliat în satul Hădăreni nr. 148, comuna
Chețani, județul Mureș), s-a născut în 1962.
2. Reclamanții din ambele cereri, cu excepția primului
reclamant, domnul Iulius Moldovan, au fost reprezentați în
fața Curții de Centrul European pentru Drepturile Romilor
(ERRC), o organizație cu sediul la Budapesta, unii dintre
ei fiind inițial reprezentați de primul reclamant. Guvernul
român (Guvernul) a fost reprezentat de agentul său,
doamna R. Rizoiu, din cadrul Ministerului Afacerilor
Externe.
3. Reclamanții au invocat în special faptul că
distrugerea bunurilor lor în timpul unei revolte care a avut
loc în data de 20 septembrie 1993 și consecințele care au
decurs din aceasta au reprezentat o încălcare de către
statul pârât a obligațiilor ce-i revin în temeiul art. 3, 6, 8 și
14 din Convenție, care garantează, între altele, dreptul de
a nu fi supus tratamentelor inumane sau degradante,
accesul la instanță în vederea stabilirii corecte a drepturilor
și libertăților civile, dreptul la respectarea vieții private și de
familie, precum și a domiciliului și dreptul de a nu fi
discriminat în exercitarea drepturilor și libertăților garantate
de Convenție.
4. Cererea nr. 41.138/98 a fost înaintată Curții la
1 noiembrie 1998, când Protocolul nr. 11 la Convenție a
intrat în vigoare (art. 5 alin. 2 din Protocolul nr. 11).
5. Cererile au fost atribuite Secției a II-a a Curții
[art. 52 alin. 1 din Regulamentul Curții (Regulament)].
În cadrul acestei secții, cauza a fost examinată de o
cameră (art. 27 alin. 1 din Convenție) constituită în
conformitate cu art. 26 alin. 1 din Regulament.
6. La data de 13 martie 2001, Camera a decis reunirea
celor două cereri (art. 42 alin. 1 din Regulament).
ÎN

I. Circumstanțele cauzei
15. Reclamanții sunt toți cetățeni români de origine
romă. Cu toții au locuit în satul Hădăreni, comuna Chețani,
județul Mureș, ocupându-se cu agricultura. După
producerea evenimentelor ce urmează a fi prezentate, o
parte dintre ei și-a reluat traiul în satul Hădăreni, iar alții,
neavând locuință, trăiesc în diferite părți ale țării. Domnul
Iulius Moldovan locuiește în prezent în Spania, iar doamna
Maria Floarea Zoltan locuiește în Marea Britanie.
16. Situația de fapt, astfel cum a fost expusă de părți,
poate fi rezumată după cum urmează:
A. Incidentul din 20 septembrie 1993

17. În seara zilei de 20 septembrie 1993 s-a iscat o
ceartă în barul situat în centrul satului Hădăreni, comuna
Chețani, județul Mureș. Frații Rapa Lupian Lăcătuș și Aurel
Pardalian Lăcătuș și Mircea Zoltan, de etnie romă, au
început să discute în contradictoriu cu numitul Chețan
Gligor, de etnie română. Agresiunea verbală a degenerat
într-una fizică și a culminat cu moartea lui Chețan Crăciun,
care venise în ajutorul tatălui său. Ulterior, cei 3 cetățeni
de etnie romă au părăsit locul faptei și s-au refugiat într-o
casă din apropiere.
18. Curând, vestea privind incidentul s-a răspândit în
localitate și mulți săteni au aflat despre decesul lui Chețan
Crăciun. Furioși, aceștia s-au adunat și au hotărât să-i
găsească pe cetățenii de etnie romă. O mulțime furioasă
s-a adunat în fața casei în care se ascunseseră cetățenii
de etnie romă și i-a somat să părăsească imobilul. În
mulțime se aflau membri ai poliției din Hădăreni, inclusiv
comandantul postului local de poliție, Ioan Moga, precum și
sergentul Alexandru Șușcă, care aflaseră despre incident.
Văzând că frații refuză să iasă din casă, mulțimea a
incendiat casa. Cei doi frați au încercat să fugă din casa

7. La 1 noiembrie 2001, Curtea a schimbat componența
secțiilor (art. 25 alin. 1 din Regulament). Prezenta cauză a
fost atribuită noii Secții a II-a (art. 52 alin. 1 din
Regulament).
8. Printr-o decizie din 3 iunie 2003 Curtea a declarat
cererile parțial admisibile.
9. Camera a decis, după consultarea părților, că nu
este necesară o audiere privind fondul cauzei (art. 59
alin. 3 din Regulament), fiecare parte răspunzând în scris
observațiilor celeilalte.
10. La 4 și 19 martie 2004, în urma unui schimb de
corespondență, grefierul a propus părților să încerce să
ajungă la o soluționare amiabilă în sensul art. 38 alin. 1
lit. b) din Convenție. La 19 aprilie și 18 mai 2004,
18 dintre reclamanți și Guvernul au depus declarații
formale prin care au acceptat soluționarea amiabilă a
cauzei.
11. La 19 aprilie 2004, reclamanții din prezenta cerere
au informat Curtea că nu doresc soluționarea amiabilă a
prezentei cauze.
12. La 1 noiembrie 2004, Curtea a modificat
componența secțiilor (art. 25 alin. 1 din Regulament), însă
prezenta cauză a fost reținută de fosta Secție a II-a.
13. La 16 iunie 2005, Curtea a pronunțat Hotărârea
nr. 1, radiind cauza de pe rol în ceea ce privește
înțelegerea intervenită între cei 18 reclamanți și Guvern.
Prin aceeași decizie, Curtea a hotărât să amâne
soluționarea cererilor prezenților reclamanți în vederea unei
examinări separate a fondului cauzei.
14. Prezenta hotărâre (Hotărârea nr. 2) privește fondul
plângerilor acestora, deduse judecății.
FAPT

în flăcări, dar mulțimea i-a prins și lovit cu araci și bâte.
Cei doi frați au murit în seara aceleiași zile. Mircea Zoltan
a rămas în clădire și a murit în incendiu. Se pare că
lucrătorii de poliție prezenți nu au acționat în nici un fel
pentru a opri atacurile. Reclamanții au susținut chiar că
polițiștii au încurajat mulțimea să distrugă toate bunurile
romilor din sat.
19. Ulterior, în cursul aceleiași seri, sătenii au decis să-și
verse mânia asupra tuturor romilor din sat, incendiind
casele, grajdurile și autoturismele acestora. Până a doua
zi, 13 case ale romilor au fost distruse.
Reclamanții au formulat următoarele acuzații:
1. Iulius Moldovan

20. Reclamantul susține că cei trei cetățeni români de
etnie romă au fost uciși pe proprietatea sa în data de
20 septembrie 1993, casa și alte bunuri proprietate
personală fiindu-i incendiate.
2. Melenuța Moldovan

21. Reclamanta susține că locuința și alte bunuri
personale i-au fost distruse prin incendiere.
3. Maria Moldovan

22. Reclamanta susține că în seara zilei de
20 septembrie 1993 o mulțime furioasă s-a adunat la ușa
casei sale, a pătruns în casă și i-a distrus toate bunurile
personale. Mulțimea i-a incendiat apoi casa, iar ea a privit
cum flăcările îi distrug locuința. A doua zi, când a revenit
acasă cu soțul și fiica sa, a fost întâmpinată de o mulțime
furioasă de săteni, care a împiedicat-o să intre în casă.
Lucrătorii de poliție Ioan Moga, Alexandru Șușcă și Florin
Nicu Drăghici au imobilizat-o, i-au pulverizat piper în față și
au agresat-o fizic. Costică Moldovan a fost de față la
aceste evenimente. Colonelul Drăghici a tras cu pistolul în
direcția lui Costică Moldovan și a familiei sale, în timp ce

MONITORUL OFICIAL AL ROMÂNIEI, PARTEA I, Nr. 317/10.IV.2006
aceștia încercau să se întoarcă acasă pentru a-și îngriji
animalele.
Reclamanta susține că locuința i-a fost avariată și a
pierdut bunuri de valoare și alte bunuri.
4. Otilia Rostaș

23. Reclamanta susține că în seara zilei de
20 septembrie 1993 a aflat ce se întâmpla în Hădăreni de
la fiica sa în vârstă de 11 ani. Fiica sa i-a spus că a aflat
de la un vecin că sătenii de etnie română vor să ucidă toți
romii pentru a răzbuna moartea lui Chețan Crăciun.
24. Temându-se pentru siguranța copiilor săi, reclamanta
i-a dus la locuința mamei sale. Când s-a întors acasă, în
cursul aceleiași seri, a văzut în fața curții mai multe
persoane ce aruncau cu pietre și bucăți de lemn și care
ulterior au dat foc imobilului. În timp ce fugea înapoi spre
locuința mamei sale, a văzut trei oameni înarmați cu bâte
care instigau mulțimea să incendieze și acest imobil. În
câteva minute casa mamei sale a fost cuprinsă de flăcări.
25. A doua zi, reclamanta a încercat să se întoarcă la
locuința sa pentru a evalua distrugerile. Apropiindu-se de
locuință, a fost amenințată verbal și fizic de o mulțime
furioasă de săteni de etnie nonromă și de lucrători de
poliție. Un sătean a amenințat-o cu o lopată, iar alții au
aruncat cu pietre în ea. Sătenii, printre care și polițiștii
prezenți, au împiedicat-o să pătrundă în ce mai rămăsese
din locuință. Temându-se pentru siguranța sa, reclamanta
și copiii săi au părăsit localitatea.
26. În cursul aceleiași zile, reclamanta a încercat din
nou să se întoarcă la locuința sa, împreună cu alți romi,
însă drumul era blocat de o mulțime și mai mare de
săteni, înarmați cu bâte. În mulțime se aflau și polițiști.
Reclamanta l-a recunoscut pe Nicu Drăghici, lucrător de
poliție ce avea asupra sa bastonul din dotare. Reclamanta
și alți romi care încercau să se întoarcă la casele lor au
fost urmăriți de către o mașină de poliție, ocupanții
autoturismului trăgând asupra lor și strigându-le să
părăsească localitatea.
Reclamanta susține că locuința i-a fost distrusă și că a
pierdut bunuri de valoare.
5. Petru (Gruia) Lăcătuș

27. Petru (Gruia) Lăcătuș susține că în cadrul aceluiași
incident i-au fost distruse casa și cele trei mașini parcate
în curte.
6. Maria Floarea Zoltan

28. Reclamanta susține că, în noaptea de
20 septembrie 1993, soțul, Mircea Zoltan, și cei doi frați ai
săi, Rapa Lupian Lăcătuș și Aurel Pardalian Lăcătuș, au
fost uciși cu brutalitate în pogromul din Hădăreni. Totodată,
reclamanta susține că unul dintre imobilele incendiate cu
acea ocazie aparținea defunctei sale mame, Cătălina
Lăcătuș.
7. Petru (Dîgăla) Lăcătuș

29. Reclamantul susține că locuința i-a fost distrusă și a
pierdut bunuri de valoare. De asemenea, datorită bătăilor
și stării de frică încercate de soția sa, însărcinată la
momentul incidentului, aceasta a dat naștere unui copil cu
handicap mintal.
B. Ancheta penală privind incidentul

30. După incident, locuitorii romi din Hădăreni au
formulat o plângere penală la parchet. Petiționarii au
identificat un număr de persoane responsabile pentru
evenimentele din 20 septembrie 1993. Printre cei identificați
se aflau câțiva polițiști: șeful poliției locale, Ioan Moga,
adjunctul său, sergentul Alexandru Șușcă, colonelul
Florentin Nicu Drăghici, un anume Panzaru din orașul
Luduș și locotenent-colonelul Constantin Palade, șeful
Inspectoratului Județean de Poliție Mureș.
31. În urma sesizării a fost demarată o anchetă, în
urma căreia au fost identificați făptuitorii care au participat

3

activ la uciderea fraților Lăcătuș și a lui Mircea Zoltan,
precum și la distrugerea caselor și bunurilor romilor.
32. În data de 21 iulie 1994, 3 civili — P.B., I.B. și
N.G. — au fost arestați și acuzați de comiterea infracțiunii
de omor deosebit de grav (art. 174 raportat la art. 176 din
Codul penal) și incendiere (art. 217 alin. 4 din Codul
penal). Totuși, aceștia au fost puși în libertate după câteva
ore, iar mandatele lor de arestare au fost anulate printr-o
rezoluție a primului-procuror.
33. Printr-o Rezoluție din data de 31 octombrie 1994,
având în vedere materialul probator ce sugera implicarea
polițiștilor în incident, cauza a fost trimisă Parchetului
Militar Târgu Mureș, competent să ancheteze infracțiunile
săvârșite de polițiști. Conform celor reținute de Parchetul
Militar Târgu Mureș, după incident locotenent-colonelul
Palade i-a convocat pe sătenii de etnie nonromă,
sfătuindu-i îsă nu spună nimănui ce a făcut poliția, dacă
doresc ca incidentul să fie uitat și să nu producă
consecințe asupra lor“.
34. Prin Rezoluția din data de 15 noiembrie 1994,
Parchetul Militar Târgu Mureș a dispus extinderea
cercetărilor penale și începerea urmăririi penale față de
șeful poliției locale Moga și de sergentul Șușcă. Potrivit
considerentelor rezoluției, din cuprinsul actelor
premergătoare reieșea faptul că persoanele sus-menționate
au instigat sătenii să comită acte de violență împotriva
fraților Lăcătuș și chiar au participat direct la incendierea
unor imobile. Pe baza depozițiilor martorilor audiați în
cauză, procurorul a stabilit că polițiștii Moga și Șușcă au
participat la evenimente și că au instigat îîn mod repetat“
sătenii să acționeze împotriva persoanelor baricadate în
casă, spunându-le, îdați-le foc, întrucât noi nu le putem
face nimic“. Mai mult, s-a reținut că locotenent-colonelul
Palade le-a cerut locuitorilor din Hădăreni îsă nu spună
nimănui nimic despre acțiunile polițiștilor, dacă doresc ca
incidentul să fie uitat și să nu producă consecințe în ceea
ce-i privește“.
35. În data de 10 ianuarie 1995, având în vedere
implicarea colonelului Palade, Parchetul Militar Târgu Mureș
și-a declinat competența în favoarea Parchetului Militar de
pe lângă Tribunalul Militar Teritorial București.
36. În data de 22 august 1995, colonel magistrat M.S.,
procuror militar în cadrul Parchetului Militar de pe lângă
Tribunalul Militar Teritorial București, a dispus scoaterea de
sub urmărire penală a învinuiților Ioan Moga, Alexandru
Șușcă și Constantin Palade, statuând că actele de urmărire
penală efectuate în cauză nu confirmă participarea șefului
poliției locale Ioan Moga, a adjunctului său, sergentul
Alexandru Șușcă, și a locotenent-colonelului Palade la
infracțiunile săvârșite în timpul evenimentelor. În ceea ce
privește depozițiile martorilor ce susțineau contrariul,
procurorul le-a înlăturat precizând că una dintre ele a fost
dată de sora a două victime și, dat fiind că polițiștii
sancționaseră victimele de mai multe ori, declarația ei era
în mod evident tendențioasă, iar celelalte sunt confuze. El
a concluzionat că nu se poate reține săvârșirea de către
agenții de poliție a unor fapte prevăzute de legea penală,
îdeși trebuie să admitem că în cursul incidentelor au folosit
expresii precum «faceți ce vreți, eu trebuie să am grijă de
familia mea» sau «vor ieși imediat afară dacă dați foc la
casă». Mai mult, nu se pot califica lipsa de inițiativă și
imposibilitatea celor doi lucrători de poliție de a influența
comportamentul sătenilor furioși ca o formă de participație
penală — instigare sau complicitate morală“.
37. În septembrie 1995, prim-procurorul militar al
Parchetului Militar de pe lângă Tribunalul Militar Teritorial
București a confirmat soluția, refuzând să deschidă o anchetă,
toate acuzațiile împotriva polițiștilor fiind retrase. Plângerea
persoanelor vătămate a fost respinsă de secția militară a
Parchetului de pe lângă Curtea Supremă de Justiție.

4

MONITORUL OFICIAL AL ROMÂNIEI, PARTEA I, Nr. 317/10.IV.2006

38. În data de 12 august 1997, Parchetul de pe lângă
Curtea de Apel Târgu Mureș a trimis în judecată 11 civili
suspectați de comiterea de infracțiuni în data de
20 septembrie 1993.
39. Unele depoziții de martori au confirmat faptul că
lucrătorii de poliție au promis sătenilor implicați în
evenimente că vor ajuta la mușamalizarea incidentului. Mai
mulți inculpați au declarat că ocupanții a două mașini de
poliție care s-au deplasat la fața locului în noaptea aceea
au ordonat, prin portavoce, să fie incendiată casa în care
se ascundeau cele trei victime de etnie romă.
40. În data de 11 noiembrie 1997 a început procesul
penal împotriva civililor la Tribunalul Mureș, la acțiunea
penală fiind alăturată acțiunea civilă. În cursul procesului,
reclamanții au aflat despre amploarea probelor împotriva
poliției. Diverși martori au declarat că ofițerii de poliție nu
numai că au fost prezenți la fața locului în acea noapte, ci
au și instigat la comiterea faptelor și au rămas în
pasivitate când frații Lăcătuș și Mircea Zoltan au fost uciși,
iar casele romilor au fost distruse. În legătură cu aceste
aspecte au fost menționate numele șefului poliției locale
Moga, al colonelului Drăghici și al sergentului Șușcă.
41. În lumina numeroaselor declarații de martori care
implicau alte persoane — atât civili, cât și lucrători de
poliție — avocatul inculpaților a cerut instanței extinderea
procesului penal față de aceste persoane. Ca rezultat,
procurorul civil a înaintat procurorului militar competent
informații pe care să se întemeieze trimiterea în judecată
în fața instanței militare a polițiștilor implicați.
42. Reclamanții Iulius Moldovan și Maria Floarea Zoltan
au cerut în scris instanței extinderea procesului penal cu
privire la alte persoane. Potrivit susținerilor acestora,
procurorul a refuzat.
43. În data de 23 iunie 1998 Tribunalul Mureș a disjuns
acțiunea civilă de cea penală, datorită faptului că procesul
penal dura deja de 4 ani, iar soluționarea acțiunii civile ar
putea dura și mai mult.
C. Sentința penală din 17 iulie 1998 și deciziile din apel și recurs

44. În data de 17 iulie 1998, Tribunalul Mureș a
pronunțat soluția asupra laturii penale a cauzei. În
considerentele hotărârii au fost reținute următoarele:
îLocalitatea Hădăreni, aparținătoare comunei Chețani, se
află în partea sud-vestică a județului Mureș, pe șoseaua
Târgu Mureș—Cluj-Napoca, și are o populație de
882 locuitori, din care 614 români, 145 maghiari și
123 romi.
Procentul romilor față de restul etniilor este de 14%, iar
modul de viață marginal al unor categorii de țigani și în
special al celor care s-au stabilit în localitate după
anul 1989 au generat grave tensiuni cu populația
majoritară.
În general, datorită condițiilor de viață, respingerii unor
valori morale acceptate de restul comunității, țiganii s-au
automarginalizat manifestându-se agresiv, nerecunoscând și
încălcând premeditat normele juridice instituționalizate în
societate.
Cei mai mulți dintre țigani erau fără ocupație,
întreținându-se din munci ocazionale, sustrageri și alte
activități ilicite. Desființându-se vechea formă de proprietate,
alături de ceilalți membri ai comunității, țiganii au primit
loturi în folosință pe care nu le-au lucrat, ocupându-se de
sustrageri comise în grup și cu violență, ținta activităților
infracționale fiind proprietatea privată, ceea ce a declanșat
atitudini de revoltă și respingeri mai puternice decât cele
anterioare.
Grupuri de țigani au declanșat conflicte cu tinerii din
localitate, față de care s-au manifestat agresiv,
sustrăgându-le cu forța bani sau alte bunuri.

Mai mult, conduita grupurilor de țigani s-a manifestat
prin injurii, insulte și folosirea de cuvinte triviale în public...
Din evidența organelor de urmărire penală și a
instanțelor de judecată din județul Mureș rezultă că în
perioada anilor 1991—1993 au fost înregistrate un număr
de 7 cauze penale, majoritatea având ca obiect fapte de
violență, de la loviri simple și până la omor.
În realitate, infracțiunile comise de țigani au fost mult
mai numeroase, dar nu au ajuns să fie judecate, deoarece
de teama amenințărilor persoanele vătămate fie nu au
depus plângere, fie și-au retras plângerile, fie s-au împăcat
cu făptuitorii.
Se subliniază că, în percepția comunității, s-a
sedimentat ideea că majoritatea conflictelor au fost
soluționate necorespunzător, nemulțumitor, favorabil
țiganilor, situație care a condus la creșterea manifestărilor
revendicative de justiție personală sau colectivă.“
45. Instanța a reținut că, în seara zilei de
20 septembrie 1993, frații Lăcătuș și Mircea Zoltan
așteptau în stația de autobuz și s-au certat cu Chețan
Gligor, datorită încercărilor celor trei romi de a atrage
atenția unei fete. Ca răspuns la batjocura și insultele la
adresa sa și a vacii sale, Chețan Gligor a început să-i
amenințe pe romi cu biciul și chiar l-a lovit pe Aurel
Pardalian Lăcătuș. În lupta ce a urmat, Chețan Crăciun,
care intervenise pentru a-și apăra tatăl, a fost înjunghiat în
piept de către Rapa Lupian Lăcătuș. Romii au fugit, iar
Chețan Crăciun a fost dus la spital, unde a decedat după
aproximativ o jumătate de oră. În acest timp, romii s-au
refugiat în casa aparținând reclamanților Lucreția și Iulius
Moldovan, sătenii înconjurând curtea casei acestora. Doi
lucrători de poliție, șeful poliției locale Moga și sergentul
Șușcă, au sosit la fața locului câteva minute mai târziu,
chemați de unii săteni. Se pare că polițiștii erau sub
influența alcoolului. Înaintea și după sosirea poliției, sătenii
au aruncat pietre, bucăți de lemn și bulgări de pământ
înspre casă și au strigat îDați foc la casă! Să ardă ca
șobolanii!“. Un sătean a început să arunce cu materiale
inflamabile spre casă, fiind urmat curând de alții, inclusiv
de copii. Când focul s-a răspândit, doi dintre romi au ieșit
din casă. Rapa Lupian Lăcătuș a fost imediat imobilizat de
domnul Moga, în vreme ce Aurel Pardalian Lăcătuș a
reușit să fugă. Mircea Zoltan a fost împiedicat să
părăsească imobilul de către un sătean, fiind lovit de un
altul cu pumnul și cu o lopată, acte ce au condus în final
la decesul său în incendiu. Corpul său carbonizat a fost
găsit în ziua următoare în casa incendiată, raportul de
expertiză medico-legală stabilind drept cauză a morții
insuficiența respiratorie, fiind carbonizat 100%.
46. Pentru a scăpa de furia sătenilor, șeful poliției
locale Moga l-a dus pe Rapa Lupian Lăcătuș la cimitir,
după ce a încercat fără succes să pătrundă în curțile unor
imobile învecinate, porțile de acces fiind încuiate. Instanța
a reținut că îlucrătorul de poliție [Moga], dându-și seama
că prezența sa este inutilă, și-a abandonat prizonierul
mulțimii dezlănțuite“. Conform raportului de expertiză
medico-legală, Rapa Lupian Lăcătuș a avut o moarte
violentă datorată șocului traumatic și hemoragic, în urma
unui politraumatism cu ruptură hepatică, hemiperitoneu și
hematoame periferice, evidențiate pe 70% din suprafața
corpului.
47. Aurel Pardalian Lăcătuș a fost prins de mulțime în
apropierea căminului cultural, fiind omorât în bătaie. În
urma autopsierii cadavrului, s-a stabilit că a decedat în
urma loviturilor directe cu obiecte necontondente, ce i-au
provocat un număr de 89 de leziuni corporale (multiple
fracturi ale brațelor, coastelor și toracelui, precum și leziuni
traumatice și contuzii multiple).
48. În timpul procesului, toți civilii inculpați au declarat
că, pe lângă ofițerii Moga și Șușcă, alți doi polițiști au sosit

MONITORUL OFICIAL AL ROMÂNIEI, PARTEA I, Nr. 317/10.IV.2006
de la Luduș și au încurajat mulțimea să incendieze casele.
Două autoturisme ale poliției au sosit, de asemenea, la
Hădăreni, iar ocupanții acestora au anunțat prin portavoce
să se incendieze numai casele izolate ale țiganilor, pentru
a nu se produce accidente. La întrunirea ce a avut loc a
doua zi în piața satului, locotenent colonelul Palade a
declarat că se va încerca mușamalizarea cazului și
identificarea unui țap ispășitor.
49. Toți inculpații au declarat că au fost arestați pentru
prima oară în 1994, dar numai pentru câteva ore sau zile,
fiind eliberați ulterior pentru a li se permite să culeagă
recolta, motiv ce li s-a părut ciudat, de vreme ce
majoritatea nu erau agricultori. Aceștia au arătat, de
asemenea, că li s-au adresat foarte puține întrebări și că
organul de urmărire penală a încercat chiar să facă
presiuni asupra lor. Ei nu au mai fost interogați până în
1997, când au fost arestați din nou.
50. Instanța a reținut în continuare că sătenii au
declarat că în noaptea respectivă satul urma să fie îcurățat
de țigani“, intenție ce s-a materializat, și că îlocuitorii
majoritari din Hădăreni au fost susținuți în mod direct sau
indirect în acțiunile ulterioare omorurilor și de oficiali sosiți
în Hădăreni, care nu numai că nu au stopat activitatea
nocturnă de incendiere și distrugere, dar au fixat cordoane
de jandarmi în jurul zonelor vizate“.
51. Instanța a stabilit că faptele nu au fost premeditate,
însă toți cei prezenți au acționat împreună, în diferite
moduri (atac, omor, incendiere, distrugere etc.) pentru a-și
atinge scopul declarat de a elimina comunitatea romilor din
localitate.
52. Instanța a reținut, de asemenea, caracterul
defectuos al actelor de urmărire penală: îConsiderăm ca o
atitudine negativă inclusiv efectuarea defectuoasă a actelor
procesuale și procedurale... precum și depunerea și
întocmirea cu întârziere a rapoartelor de autopsie privind
toate victimele (Chețan Crăciun, Lăcătuș Rapa Lupian și
Zoltan Mircea au decedat la 21 septembrie 1993, iar
rapoartele au fost efectuate în octombrie și noiembrie
1993; de menționat este faptul că nici unul din cele
4 rapoarte de expertiză medico-legală nu cuprind datele
certe ale efectuării, ci numai luna aferentă...) [mai mult
chiar] adunarea electorală ținută pe stadionul din localitate
la care au participat politicieni, reprezentanți ai poliției și ai
justiției... au făcut apel la populație în sensul ascunderii
adevărului și tergiversării soluționării cauzei.“
53. Prima instanță a constatat, de asemenea, că
reprezentantul parchetului nu a fost de acord cu extinderea
procesului penal cu privire la alte persoane sau cu
începerea urmăririi penale împotriva îaltor persoane“. În
consecință, instanța este ținută de cadrul procesual stabilit
prin actul de sesizare, conform art. 317 din Codul de
procedură penală.
54. Instanța a condamnat 5 civili pentru săvârșirea
infracțiunii de omor deosebit de grav, în temeiul art. 174
raportat la art. 176 din Codul penal, și 12 civili, printre
care și primii 5, pentru săvârșirea infracțiunilor de
distrugere și ultraj contra bunelor moravuri și tulburarea
liniștii publice. Printre cei condamnați pentru distrugere și
ultraj contra bunelor moravuri și tulburarea liniștii publice
s-a aflat și V.B., viceprimarul localitații Hădăreni. Instanța a
aplicat inculpaților pedepse cu închisoarea, variind de la un
an la 7 ani, constatând că cei cărora le-au fost aplicate
pedepse mai mici de cinci ani beneficiază de grațierea
unei jumătăți din pedeapsă, în baza Legii nr. 137/1997.
Instanța a justificat cuantumul pedepselor aplicate după
cum urmează: îFață de caracteristicile speței, pedepsele
aplicate inculpaților în ceea ce privește cuantumul ar putea
părea blânde sau în disproporție cu cele săvârșite.
Considerăm că atâta vreme cât persoanele care au avut
un aport mult mai substanțial la faptele penale deduse

5

judecății nu au fost trimise în judecată și, chiar mai mult,
nu au fost cercetate pentru acțiunile lor ilicite, deși existau
probe certe, inculpații trimiși în judecată nu pot să
răspundă pentru întreaga vină, ci, în contextul reținerii unei
vini deosebite, doar pentru faptele lor.“
55. În data de 17 iulie 1998, Parchetul de pe lângă
Tribunalul Mureș a apelat sentința anterior menționată,
solicitând, printre altele, majorarea pedepselor aplicate
inculpaților. În data de 15 ianuarie 1999, Curtea de Apel
Târgu Mureș a condamnat un al șaselea civil, P.B., pentru
omor deosebit de grav, în temeiul art. 174 raportat la
art. 176 din Codul penal, la șase ani de închisoare și a
mărit pedeapsa unuia dintre inculpați, N.G., la șase ani
închisoare, în temeiul art. 174 din Codul penal; celorlalți
inculpați le-au fost reduse pedepsele, în temeiul art. 174:
în ce îi privește pe inculpații V.B. și S.I.P., de la 7 ani
închisoare la 6 ani închisoare, inculpaților V.B.N. și S.F.,
de la 5 ani închisoare la 2 ani închisoare, iar inculpaților
N.B., I.B. și O.V., de la 3 la 2 ani închisoare. De
asemenea, a dispus încetarea procesului penal față de
viceprimarul V.B.
56. Curtea de Apel a redus cuantumul pedepselor celor
condamnați pentru distrugere, în temeiul art. 217 din Codul
penal.
57. În data de 22 noiembrie 1999, Curtea Supremă de
Justiție a menținut condamnările pentru distrugere, dar a
schimbat încadrarea juridică a faptei deduse judecății din
infracțiunea de omor deosebit de grav în cea de omor
calificat pentru inculpații V.B., P.B. și S.I.P., condamnându-i
la 5 ani închisoare. De asemenea, instanța de recurs i-a
achitat pe inculpații P.B. și N.G.
58. Printr-un decret din 7 iunie 2000, Președintele
României a grațiat executarea pedepselor inculpaților S.I.P.
și P.B., condamnați pentru săvârșirea infracțiunii de omor
calificat, act în baza căruia inculpații au fost eliberați.
D. Plângerea privind refuzul începerii urmăririi penale împotriva
agenților statului

59. În data de 22 august 1999, față de elementele
probatorii relevate în cursul procesului penal reclamanții au
formulat plângere la Secția Parchetelor Militare a
Parchetului de pe lângă Curtea Supremă de Justiție
împotriva rezoluției din 22 august 1995, prin care s-a
dispus neînceperea urmăririi penale față de lucrătorii de
poliție implicați în incidentul din 20 septembrie 1993.
60. În data de 14 martie 2000 procurorul șef al Secției
Parchetelor Militare a Parchetului de pe lângă Curtea
Supremă de Justiție a menținut rezoluția atacată.
E. Reconstrucția caselor distruse în urma incidentului și condițiile de
viață ale victimelor

61. Prin Hotărârea Guvernului nr. 636/1993, a fost
alocată suma de 25.000.000 lei (ROL) 1) în vederea
reconstrucției celor 18 case incendiate în data de
20 septembrie 1993. Guvernul a decis ca această sumă să
fie, de asemenea, folosită ca ajutor financiar pentru familiile
afectate, pentru a le ajuta să înlocuiască obiectele de
strictă necesitate distruse în timpul incendiului. Cu toate
acestea, numai patru case au fost reconstruite din aceste
fonduri; niciuna dintre familii nu a primit ajutor financiar.
62. În baza unei hotărâri de guvern din 30 noiembrie
1993 a fost creată o comisie de coordonare a lucrărilor de
reconstruire a caselor, din care făceau parte primarul
comunei Chețani, G.G., și viceprimarul V.B.
63. Printr-o scrisoare din 30 iunie 1994 adresată
Guvernului, prefectul județului Mureș a arătat că este
necesară alocarea unei sume adiționale de 53.000.000 lei
(ROL)2) în vederea reconstruirii celorlalte zece case.
64. Prin Hotărârea Guvernului nr. 773/1994, a fost
alocată suma adițională de 32.000.000 lei (ROL) 3), ce

6

MONITORUL OFICIAL AL ROMÂNIEI, PARTEA I, Nr. 317/10.IV.2006

fusese afectată de dezastrele naturale din perioada
martie—septembrie 1994. Alte 4 case au fost reconstruite.
Reclamanții au depus fotografii care arată că aceste case
au fost reconstruite prost, prezentând găuri între ramele
ferestrelor și pereți, acoperișurile acoperind numai parțial
imobilele.
65. Printr-o scrisoare datând din 30 noiembrie 1994
adresată prefectului județului Mureș, Petru Rostaș, socrul
reclamantei Otilia Rostaș a solicitat ca locuința ei să fie
reconstruită cu prioritate întrucât de la incident a locuit
împreună cu cei patru copii ai săi în cotețul găinilor.
66. Printr-o scrisoare datând din 8 noiembrie 1995, Liga
Pro Europa, o asociație care apără drepturile omului cu
sediul în Târgu Mureș, a informat prefectul că 6 case nu
au fost încă reconstruite și în consecință șase familii vor fi
nevoite să petreacă încă o iarnă fără locuință. Mai mult,
potrivit susținerilor acesteia, majoritatea victimelor s-a plâns
de calitatea slabă a caselor reconstruite, invocând proasta
administrare a fondurilor alocate în acest scop.
Printr-o scrisoare adresată prefectului în cursul anului
1995, primarul comunei Chețani (de care aparține satul
Hădăreni), G.G., membru al comisiei de coordonare a
reconstrucției caselor, a comunicat că din totalul de
14 case incendiate, 8 au fost reconstruite sau aproape
reconstruite. În ceea ce privește celelalte 6 case, el a
comunicat că 3 dintre acestea prezintă îprobleme speciale“,
datorate parțial îcomportamentului celor trei familii“,
îgravității actelor comise și atitudinii populației din Hădăreni
față de aceste familii“. În special una dintre casele ce
urmau a fi reconstruite se află pe un teren situat în
apropierea familiei victimei (Chețan Crăciun), de etnie
română, care refuză să trăiască în vecinătatea unei familii
de etnie romă. O altă problemă menționată de primar a
reprezentat-o imobilul defunctei mame a doi dintre
îcriminalii“ de etnie romă, care au murit în cursul
incidentelor din anul 1993. Se pare că, după incidente,
familia Lăcătuș s-a mutat în orașul Luduș și, în consecință,
primarul a propus să le fie construită o casă într-un loc
ales de ei.
67. Până în prezent, șase imobile nu au fost
reconstruite, dintre care două aparțin reclamanților Petru
(Dîgăla) Lăcătuș și Maria Floarea Zoltan. Potrivit raportului
de expertiză tehnică prezentat de Guvern, avariile
provocate caselor reclamanților Petru (Gruia) Lăcătuș și
Moldovan Maria nu au fost reparate, iar în ceea ce
privește imobilele aparținând reclamanților Iulius Moldovan
și Otilia Rostaș, acestea au fost reconstruite, dar necesită
lucrări de finisare.
68. În data de 2 septembrie 1997, reclamantul Iulius
Moldovan a adresat o scrisoare Președintelui României,
prin care l-a informat că 6 imobile, printre care și al său,
nu au fost încă reconstruite. El a solicitat Președintelui să
aloce sumele necesare reconstrucției caselor, întrucât el și
familia sa locuiau în condiții precare în casa familiei
Rostaș: 15 persoane, printre care 9 copii, trăiau în două
camere și dormeau pe jos, copiii fiind în permanență
bolnavi.
69. Reclamanții susțin că, în general, după
evenimentele din septembrie 1993 au fost nevoiți să
locuiască în cotețe de găini, în cocini, în beciuri fără
ferestre sau în condiții deplorabile sau de frig extrem:
16 persoane într-o singură încăpere fără încălzire,
7 persoane într-o singură încăpere cu podea de pământ,
familii dormind pe pământ sau direct pe ciment, fără a
avea îmbrăcăminte adecvată, căldură sau pături,
15 persoane într-o bucătărie de vară cu podea de ciment
(Melenuța Moldovan) etc. Aceste condiții au persistat timp
de mai mulți ani, iar în unele cazuri continuă încă.

70. Ca o consecință, reclamanții și familiile lor s-au
îmbolnăvit. În special, reclamantul Petru (Gruia) Lăcătuș
s-a îmbolnăvit de diabet și a început să-și piardă vederea.
F. Soluționarea acțiunii civile

71. În urma Deciziei din 23 iunie 1998 privind
disjungerea laturii civile de cea penală a cauzei, în data
de 12 ianuarie 2001 Tribunalul Mureș a soluționat acțiunea
civilă disjunsă. Instanța a reținut că persoanele vătămate
au solicitat atât daune materiale, pentru distrugerea
imobilelor de locuit și a bunurilor aflate în interiorul
acestora (mobilier etc.), cât și daune morale. Instanța a
reținut în continuare că, în timpul evenimentelor din 20
septembrie 1993, optsprezece imobile aparținând
comunității rome din Hădăreni au fost parțial sau în
totalitate distruse și trei romi au fost uciși, instanța penală
stabilind responsabilitatea a 12 săteni cu privire la aceste
acte. Întemeindu-se pe concluziile unui raport de expertiză,
instanța a acordat daune materiale pentru casele care nu
fuseseră reconstruite între timp și pensii de întreținere
pentru copiii romilor uciși în timpul evenimentelor. Pe baza
unui raport de expertiză, instanța a acordat daune
materiale corespunzător distrugerii totale sau parțiale a
caselor a 6 romi, printre aceștia aflându-se al treilea și al
cincilea reclamant. Instanța a respins cererile celorlalți
reclamanți de acordare a daunelor materiale pentru casele
reconstruite, reținând, în baza aceluiași raport de expertiză,
că valoarea acestora era fie identică, fie mai mare decât
cea a imobilelor incendiate. De asemenea, instanța a
respins capetele de cerere privind acordarea de daune
materiale pentru obiectele personale și piesele de mobiler
incendiate, pe motiv că reclamanții nu au prezentat
înscrisuri care să confirme valoarea bunurilor lor și nu erau
înregistrați ca și contribuabili capabili să achiziționeze
asemenea bunuri de valoare. Instanța a statuat printre
altele că: îPartea civilă Iulius Moldovan nu a făcut dovada
existenței certe a bunurilor mobile. El a arătat în fața
instanței că se ocupa cu comerțul de ovine realizând
câștiguri importante și având la domiciliu cantități
importante de produse, de exemplu o tonă de lână în
podul casei. Cu toate acestea, din relațiile solicitate
Percepției Rurale a comunei Chețani rezultă că partea
civilă nu a fost înregistrată în evidențele fiscale cu nici un
fel de venituri...
Despăgubirile solicitate de partea civilă pentru bunurile
mobile distruse nu au fost dovedite. În opinia părților civile,
simplele lor susțineri, precum și listele depuse și
declarațiile celorlalte părți civile sunt suficiente. Instanța,
având în vedere contextul în care s-au produs distrugerile,
împrejurarea că fiecare parte civilă a avut de suferit, va
înlătura ca vădit nesincere declarațiile părții civile făcute cu
referire la bunurile mobile aparținând celorlalți.
Nu în ultimul rând, categoriile de bunuri pretins a fi
distruse, numărul mare al acestora pretins a se fi aflat în
posesia fiecărei părți civile denotă o stare de prosperitate
cu mult peste ceea ce o familie cu venituri medii poate
realiza. Nici una din părțile civile nu a făcut dovada
câștigurilor constatate ce permiteau achiziționarea atâtor
bunuri. Așa cum arătam, de exemplu, victimele nu realizau
nici un fel de venit. De asemenea starea imobilelor,
materialele din care acestea erau construite, numărul
camerelor sunt dovada evidentă a lipsei resurselor
financiare. Trebuie subliniat că nu astfel de evenimente
constituie o sursă de venit, ci munca...“
72. Instanța a respins, de asemenea, capetele de
cerere privind acordarea daunelor morale, reținând că
reclamanții nu și-au fundamentat pretențiile, iar infracțiunile
deduse judecății nu sunt de natură a produce prejudicii
morale.

MONITORUL OFICIAL AL ROMÂNIEI, PARTEA I, Nr. 317/10.IV.2006
73. Instanța a obligat sătenii condamnați penal să
plătească despăgubirile acordate.
74. Față de o serie de erori procedurale strecurate în
hotărârea Tribunalului Mureș reclamanții au declarat apel.
75. În data de 17 octombrie 2001, Curtea de Apel
Târgu Mureș a constatat existența mai multor erori
procedurale intervenite în cursul judecății în fața
Tribunalului Mureș, respectiv: dezbaterile au avut loc în
absența inculpaților și a apărătorilor acestora, lipsa de
procedură cu unul dintre reclamanții inițiali, Adrian
Moldovan, neacordarea cuvântului în dezbateri procurorului
de ședință, nefinalizarea unora dintre rapoartele de
expertiză încuviințate de instanță, precum și starea de
confuzie creată cu privire la numărul și numele victimelor și
ale copiilor acestora. Curtea de apel a statuat în sensul că
toate aceste erori procedurale sunt de natură a atrage
nulitatea absolută a întregii proceduri și a desființat în
consecință, integral, sentința apelată, dispunând
rejudecarea cauzei.
76. Tribunalul Mureș s-a pronunțat asupra acțiunii civile,
ulterior rejudecării, în data de 12 mai 2003. Instanța a
reținut că persoanele vătămate au solicitat atât daune
materiale pentru distrugerea imobilelor de locuit și a
bunurilor aflate în interiorul acestora (mobilier etc.), cât și
daune morale. Instanța a reținut în continuare că în timpul
evenimentelor din 20 septembrie 1993 18 imobile
aparținând comunității rome din Hădăreni au fost parțial
sau în totalitate distruse și 3 romi au fost uciși. Datorită
acestor evenimente, statul a alocat resurse financiare în
vederea reconstruirii imobilelor de locuit.
Bazându-se pe concluziile raportului de expertiză tehnică
întocmit în anul 1999 și actualizat în anul 2003, instanța a
obligat civilii condamnați penal să plătească despăgubiri
după cum urmează:
a) Părții civile Iulius Moldovan i-a fost acordată suma
de 130.000.000 lei (ROL) 4) , actualizată în funcție de
indicele de inflație, cu titlu de daune materiale pentru
imobilul distrus. Instanța a audiat martori care au confirmat
că diferite bunuri aparținând reclamantului, inclusiv piese de
mobilier, obiecte personale și veniturile rezultate în urma
vânzării unui număr de peste 260 de oi, au fost distruse în
incendiu. Cu toate acestea, instanța a refuzat să acorde
despăgubiri, pe motiv că prejudiciul suferit este imposibil de
evaluat.
b) Referitor la partea civilă Otilia Rostaș, instanța a
reținut că imobilul său nu figurează pe lista imobilelor total
sau parțial distruse, întocmită de Primăria Comunei
Chețani. Instanța a procedat la audierea martorilor, care au
confirmat distrugerea parțială a acoperișului și a structurii
de lemn a imobilului, însă a reținut că nu există elemente
probatorii care să permită evaluarea prejudiciului cauzat și,
în consecință, a respins cererea de acordare a daunelor
materiale.
c) Părții civile Petru (Gruia) Lăcătuș i-a fost acordată,
cu titlu de daune materiale pentru casa distrusă, suma de
16.000.000 lei (ROL)5). Instanța a reținut că s-a solicitat și
obligarea inculpaților la plata contravalorii bunurilor mobile
distruse prin incendiere — piese de mobilier,
3 autoturisme, bijuterii și bani —, însă a respins acest
capăt de cerere ca neîntemeiat.
d) În ceea ce privește partea civilă Melenuța Moldovan,
instanța i-a acordat suma de 28.000.000 lei (ROL)6) pentru
casa distrusă. Instanța a audiat doi martori, care au
confirmat că reclamanta deținea bunuri mobile care au fost
distruse în incendiu, însă a refuzat să acorde despăgubiri
pentru acestea, în lipsa elementelor probatorii privind
valoarea acestora.
e) Părții civile Maria Moldovan i-a fost acordată suma
de 600.000 lei (ROL)7) pentru casa distrusă. Instanța a
respins capătul de cerere privind obligarea inculpaților la

7

plata contravalorii bunurilor mobile distruse prin incendiere,
în lipsa elementelor probatorii privind valoarea acestora.
f) Părților civile Petru (Dîgăla) Lăcătuș, Floarea Maria
Zoltan și Monica Simona Lăcătuș, fratele și surorile
victimelor decedate, le-a fost acordată suma de 60.000.000
lei (ROL)8), actualizată în funcție de indicele de inflație,
pentru casa distrusă. Instanța a respins capetele de cerere
privind obligarea inculpaților la plata contravalorii bunurilor
mobile distruse prin incendiere, cu motivarea că nu erau
întemeiate. Instanța a respins ca neîntemeiată și cererea
privind rambursarea cheltuielilor de înmormântare a
victimelor.
g) Floarea Maria Zoltan, soția supraviețuitoare a uneia
dintre victimele ucise prin incendiere, a solicitat plata unei
rente în favoarea copilului său minor. Instanța a reținut că,
deși partea civilă a susținut că soțul său s-a ocupat de
confecționarea de cojoace, nu a adus dovezi cu privire la
cuantumul veniturilor realizate de acesta și, în consecință, a
decis să se raporteze la venitul minim pe economie, ca
bază de calcul a alocației lunare, respectiv 2.500.000 lei
(ROL) 9) . În plus, a constatat a fi imposibil de stabilit
cuantumul sumei alocate lunar de către soțul reclamantei
pentru întreținerea minorului, motiv pentru care s-a raportat
la prevederile Codului familiei care stabilesc un plafon minim
de o pătrime din salariul minim, care reprezintă 625.000 lei
(ROL)10). În sfârșit, ținând cont de faptul că s-a reținut în
sarcina victimelor acțiunea de provocare a inculpaților,
instanța a decis să reducă la jumătate cuantumul anterior
menționat, stabilind astfel în favoarea minorului o alocație
lunară în cuantum de 312.500 lei (ROL)11).
De asemenea, instanța a respins cererile privind plata
de daune morale, reținând că nu au solicitat administrarea
unui minim de probatoriu cu privire la existența acestora,
iar infracțiunile deduse judecății nu sunt de natură a
produce prejudicii morale.
77. Împotriva acestei sentințe inculpații și părțile civile
au declarat apel, Curtea de Apel Târgu Mureș
pronunțându-se în data de 27 februarie 2004. Instanța de
control judiciar a reținut că, potrivit dispozițiilor Codului civil,
ale Codului de procedură civilă și ale Codului de procedură
penală, este ținută de soluția dată pe latura penală a
cauzei. Făcând referire la doctrina recentă în materia
dreptului civil și la hotărârea Curții Europene a Drepturilor
Omului în Cauza Akdivar împotriva Turciei din
16 septembrie 1996 (Reports of Judgements and Decisions
1996-IV), instanța a reținut că, îPrin acțiunile lor, inculpații
au adus atingere drepturilor de proprietate ale părților
vătămate, atingere pentru care s-a dispus repararea
materială a prejudiciului cauzat, dar din punct de vedere
moral o parte din aceste părți sunt îndreptățite a primi în
completare și daune cu caracter moral. O parte din
acestea au fost lipsite, în urma prejudiciului încercat din
punct de vedere afectiv, de siguranța ce o aveau în
locuințele distruse, de confortul de care se bucurau, prin
dotarea acestor locuințe, toate aceste bunuri mobile și
imobile fiind rezultatul muncii lor depuse, ele fiind legate
afectiv de aceste bunuri care le asigurau un trai de viață
obișnuit din punctul de vedere al personalității lor...
Așa cum s-a arătat în prezentele considerente, inculpații
au comis infracțiunile pentru care au fost condamnați în
stare de provocare, fapt ce a determinat instanțele de
judecată să rețină față de fiecare în parte incidența
dispozițiilor art. 73 lit. b) din Codul penal. Tocmai acest
aspect și cele menționate anterior conduc la concluzia că
părțile civile enumerate în continuare sunt îndreptățite să
primească daune morale, însă nu în cuantumul solicitat de
fiecare în parte...“
Instanța a acordat următoarele sume: 100.000.000 lei
(ROL)12) părții civile Floarea Maria Zoltan, întrucât a reținut că
aceasta a fost nevoită să părăsească localitatea și să

8

MONITORUL OFICIAL AL ROMÂNIEI, PARTEA I, Nr. 317/10.IV.2006

rătăcească fără locuință, prin țară și străinătate; 50.000.000 lei
(ROL)13) părții civile Iulius Moldovan, întrucât a fost profund
afectat de evenimente, și-a pierdut averea, iar starea sa de
sănătate s-a deteriorat substanțial; 30.000.000 lei (ROL)14)
părții civile Otilia Rostaș, întrucât a fost supusă unei traume
psihice și afective din aceleași motive; 20.000.000 lei (ROL)15)
părții civile Melenuța Moldovan, pe baza acelorași criterii avute
în vedere în cazul părții civile Otilia Rostaș; 15.000.000 lei
(ROL)16) părții civile Maria Moldovan, datorită traumei psihice
suferite ca urmare a distrugerii parțiale a casei sale, și suma
de 70.000.000 lei (ROL)17) părții civile Petru (Dîgăla) Lăcătuș
pentru trauma psihică suferită și sentimentul de
nesiguranță creat de distrugerea casei părinților săi. Nu au
fost acordate despăgubiri părții civile Petru (Gruia) Lăcătuș.
78. Părțile civile au recurat decizia sus-menționată,
recursurile lor fiind respinse prin decizia Înaltei Curți de
Casație și Justiție din 25 februarie 2005.
II. Drept și jurisprudență internă pertinentă
Codul de procedură civilă
79. Art. 244 din Codul de procedură civilă, astfel cum a
fost modificat prin Ordonanța de urgență a Guvernului
nr. 59/2001, prevede că instanța poate suspenda judecata:
î...2. când s-a început urmărirea penală pentru o
infracțiune care ar avea o înrâurire hotărâtoare asupra
hotărârii ce urmează să se dea.“
Codul de procedură penală
Articolul 10 lit. c)
îAcțiunea penală nu poate fi pusă în mișcare, iar când
a fost pusă în mișcare nu mai poate fi exercitată dacă:
[...]
c) fapta nu a fost săvârșită de învinuit sau de
inculpat; [...]“.
Articolul 15
îPersoana vătămată se poate constitui parte civilă în
contra învinuitului sau inculpatului [...].
Constituirea ca parte civilă se poate face în cursul
urmăririi penale, precum și în fața instanței de
judecată [...].“
Articolul 22 alin. 1
îHotărârea definitivă a instanței penale are autoritate de
lucru judecat în fața instanței civile care judecă acțiunea
civilă, cu privire la existența faptei, a persoanei care a
săvârșit-o și a vinovăției acesteia.“
Articolul 346 alin. 1 și 3
îÎn caz de condamnare, achitare sau încetare a
procesului penal, instanța se pronunță prin aceeași sentință
și asupra acțiunii civile. [...]
Nu pot fi acordate despăgubiri civile în cazul când
achitarea s-a pronunțat pentru că fapta imputată nu există,
ori nu a fost săvârșită de inculpat.“

Codul civil
80. Art. 999 și 1000 din Codul civil prevăd că orice
persoană ce a suferit un prejudiciu se poate îndrepta
împotriva persoanei care, din neglijență, l-a produs.
81. Art. 1003 din Codul civil statuează că în situația în
care delictul sau cvasidelictul este imputabil mai multor
persoane, aceste persoane sunt ținute solidar pentru
despăgubire.
Jurisprudență internă
82. Guvernul a înaintat o serie de hotărâri în care
instanțele interne au decis că soluția organului de urmărire
penală bazată pe dispozițiile art. 10 lit. b) din Codul de
procedură penală, de neîncepere a urmăririi penale datorită
absenței intenției — element subiectiv al infracțiunii, nu
împiedică instanța civilă să cerceteze temeinicia acțiunii
civile generate de actul comis de persoana în cauză.
83. Guvernul a înaintat o singură speță, datând din
1972, în care Curtea Supremă de Justiție a decis că
soluția organului de urmărire penală, bazată pe art. 10
lit. a) și c) din Codul de procedură penală, de neîncepere
a urmăririi penale întrucât fapta reclamată nu există sau nu
a fost comisă de făptuitor, nu trebuie să împiedice instanța
civilă să cerceteze temeinicia acțiunii civile generate de
actul comis de persoana în cauză. Decizia Curții Supreme
de Justiție privea exclusiv chestiunea competenței și nu
menționa dacă există o prevedere legală care să ofere o
șansă de succes unei astfel de acțiuni.
Doctrina juridică
84. Opinia comună a specialiștilor în drept procesual
penal indică faptul că instanța civilă nu poate examina o
acțiune civilă îndreptată împotriva persoanei față de care
s-a dispus neînceperea urmăririi penale în baza art. 10
lit. a) și c) din Codul de procedură penală, întrucât fapta
nu există sau nu a fost comisă de făptuitor (a se vedea
Drept procesual penal — Partea generală, Gheorghe
Nistoreanu și alții, pag. 72, București, 1994, și Tratat de
drept procesual penal — Partea generală, Nicolae
Volonciu, pag. 238—239, București, 1996).
85. Opinia comună a specialiștilor în drept procesual
civil și a unor specialiști în drept procesual penal este că
rezoluția parchetului de neîncepere a urmăririi penale în
baza textelor legale anterior menționate nu împiedică
instanța civilă să examineze o acțiune civilă îndreptată
împotriva pârâtului. Într-o asemenea situație, instanța civilă
este competentă să decidă asupra existenței faptei și a
identității autorului acesteia, dar trebuie să se bazeze pe
constatările procurorului din rezoluția de neîncepere a
urmăririi penale (a se vedea Acțiunea civilă și procesul
penal, Anastasiu Crișu, Revista Română de Drept
nr. 4/1997, și Tratat de drept procesual penal, Ion Neagu,
pag. 209, București, 1988).

ÎN DREPT

I. Asupra pretinsei încălcări a art. 3 și 8 din Convenție
86. Art. 3 din Convenție prevede că: îNimeni nu poate
fi supus torturii, nici pedepselor sau tratamentelor inumane
sau degradante.“
87. Art. 8 din Convenție prevede următoarele:
î1. Orice persoană are dreptul la respectarea vieții sale
private și de familie, a domiciliului său [...].
2. Nu este admis amestecul unei autorități publice în
exercitarea acestui drept decât în măsura în care acest
amestec este prevăzut de lege și dacă constituie o
măsură care, într-o societate democratică, este necesară
pentru [...], siguranța publică, bunăstarea economică a țării,
apărarea ordinii și prevenirea faptelor penale, protejarea

sănătății sau a moralei, ori protejarea drepturilor și
libertăților altora.“
A. Argumentele părților
1. Reclamanții

88. Reclamanții se plâng de faptul că, ulterior distrugerii
locuințelor lor, nu s-au mai putut bucura de folosința
acestora, fiind nevoiți să trăiască în condiții precare, prin
încălcarea art. 3 și 8 din Convenție.
89. Reclamanții susțin că reprezentanți ai autorităților
statului au fost implicați în distrugerea căminelor lor,
inclusiv lucrători de poliție și viceprimarul localității, acesta
din urmă fiind condamnat penal. Ei subliniază că statul

MONITORUL OFICIAL AL ROMÂNIEI, PARTEA I, Nr. 317/10.IV.2006
pârât are, conform jurisprudenței Curții, o obligație pozitivă
ce decurge din art. 8 din Convenție, invocând în acest
sens cauzele Burton împotriva Regatului Unit al Marii Britanii
(Cererea nr. 31.600/96, Decizia Comisiei din 10 septembrie
1996), Marzari împotriva Italiei (Decizia nr. 36.448/97, 4 mai
1999) și Fadele împotriva Regatului Unit al Marii Britanii
(Cererea nr. 13.078/87, Decizia Comisiei din 12 februarie
1990). Reclamanții afirmă că statul pârât are, de
asemenea, o obligație pozitivă ce decurge din art. 3 din
Convenție și în consecință îi incumbă obligația de a aloca
suficiente fonduri pentru a asigura reclamanților condiții de
trai similare celor avute anterior. În plus, autoritățile locale
sunt responsabile de gestionarea defectuoasă a fondurilor
destinate reconstrucției locuințelor, iar acestea au decis să
nu reclădească anumite imobile datorită unor îprobleme
comportamentale“. Reclamanții susțin că imobilele construite
de autoritățile statale au fost reconstruite prost și sunt în
mare parte nelocuibile.
90. Ei precizează, de asemenea, faptul că
nerespectarea acestor obligații pozitive de către Guvern a
obligat unele familii cu copii mici sau persoane în vârstă
să locuiască în beciuri, cotețe de păsări, grajduri, ruine
arse sau să se mute la cunoștințe ori rude în spații
locative supraaglomerate, fapt ce a determinat îmbolnăvirea
lor frecventă.
2. Guvernul

91. Guvernul neagă orice responsabilitate a autorităților
statale în distrugerea imobilelor reclamanților. În consecință,
statului îi incumbă exclusiv obligația pozitivă ce decurge
din art. 8 din Convenție, obligație îndeplinită, în speță, prin
sprijinirea financiară a activității de reconstrucție a
imobilelor. În orice caz, Guvernul consideră că nu se poate
reține obligația statului de a asigura locuință persoanelor în
dificultate. În acest sens, Guvernul a invocat Cauza
Buckley împotriva Regatului Unit al Marii Britanii (Hotărârea
din 25 septembrie 1996, Reports of Judgements and
Decisions, 1996-IV) și Chapman împotriva Regatului Unit al
Marii Britanii ([MC], nr. 27.238/95, paragraful 99, CEDO
2001-I).
92. Guvernul afirmă că și obligația pozitivă a statului ce
decurge din art. 3 din Convenție a fost îndeplinită, prin
acordarea de ajutor în activitatea de reconstrucție a
imobilelor.
B. Aprecierea Curții
1. Principii generale

93. Curtea a statuat în mod constant că, deși obiectul
art. 8 este esențialmente acela de a proteja individul
împotriva oricărei ingerințe arbitrare din partea autorităților
publice, aceasta nu înseamnă că statul este obligat numai
la a se abține de la orice astfel de ingerință. El reclamă
din partea statelor, pe lângă această obligație negativă, și
îndeplinirea unor obligații pozitive, inerente asigurării
respectului efectiv al vieții private și familiale și al dreptului
la domiciliu. Aceste obligații pot implica necesitatea
adoptării de măsuri menite să asigure respectarea acestor
drepturi, chiar în ceea ce privește relațiile dintre indivizi
(a se vedea X și Y împotriva Olandei, Hotărârea din
26 martie 1985, Seria A nr. 91, pag. 11, paragraful 23).
94. Mai mult chiar, tolerarea sau conivența autorităților
unei înalte părți contractante față de actele particularilor ce
încalcă drepturile garantate de Convenție ale altei persoane
aflate sub jurisdicția sa poate atrage răspunderea acelui
stat în baza Convenției (a se vedea Cipru împotriva Turciei
[MC], Cererea nr. 25.781/94, CEDO 2001-IV,
paragraful 81). Responsabilitatea unui stat poate să fie
angajată chiar dacă agenții săi acționează ultra vires sau
contrar instrucțiunilor primite (a se vedea Irlanda împotriva
Regatului Unit al Marii Britanii, Hotărârea din 18 ianuarie
1978, Seria A nr. 25, pag. 64, paragraful 159).

9

95. Responsabilitatea unui stat poate să fie angajată
datorită unor acte care au repercusiuni suficient de directe
asupra drepturilor garantate de Convenție. Pentru a
determina dacă se impune sau nu angajarea răspunderii
efective a statului trebuie avută în vedere și atitudinea
subsecventă a acestuia (a se vedea Ilașcu și alții împotriva
Moldovei și Rusiei [MC], Cererea nr. 48.787/99, paragrafele
317, 382, 384—385 și 393, CEDO 2004—...).
96. Mai mult, Curtea nu exclude posibilitatea ca
obligația pozitivă a statului, impusă de art. 8, de a proteja
integritatea fizică a individului să se extindă și în ceea ce
privește eficacitatea anchetei penale (a se vedea Osman
împotriva Regatului Unit al Marii Britanii, Hotărârea din
28 octombrie 1998, Reports 1998-VIII, pag. 3.164,
paragraful 128).
97. Indiferent de abordarea analitică adoptată —
obligație pozitivă sau ingerință —, principiile aplicabile în
ceea ce privește justificarea măsurii în sensul art. 8 alin. 2
sunt similare (a se vedea Powell și Rayner împotriva
Regatului Unit al Marii Britanii, Hotărârea din 21 februarie
1990, Seria A nr. 172). În ambele ipoteze trebuie să se
asigure realizarea unui just echilibru între interesele
individuale și cele ale societății, statele bucurându-se de o
anumită marjă de apreciere în îndeplinirea acestor obligații
în spiritul Convenției (a se vedea Hatton și alții împotriva
Regatului Unit al Marii Britanii [MC], Cererea nr. 36.022/97,
paragraful 98, CEDO 2003-VIII; Rees împotriva Regatului
Unit al Marii Britanii, Hotărârea din 17 octombrie 1986, Seria A
nr. 106, pag. 15, paragraful 37, și Leander împotriva
Suediei, Hotărârea din 26 martie 1987, Seria A nr. 116,
pag. 25, paragraful 59). Mai mult chiar, în analiza obligației
pozitive impuse de art. 8 alin. 1, în ceea ce privește justul
echilibru, trebuie avute în vedere și scopurile menționate în
art. 8 alin. 2 (a se vedea Rees împotriva Regatului Unit al
Marii Britanii, citat anterior, loc. cit.; Lopez Ostra împotriva
Spaniei, Hotărârea din 9 decembrie 1994, Serie A nr. 303-C,
pag. 54, paragraful 51).
98. Obligația înaltelor părți contractante instituită de
art. 1 din Convenție de a recunoaște oricărei persoane
aflate sub jurisdicția lor drepturile și libertățile definite în
Convenție, coroborată cu art. 3, impune statelor părți să ia
măsuri de natură să asigure că indivizii aflați sub jurisdicția
lor nu sunt supuși unor rele tratamente, inclusiv aplicate de
către particulari (a se vedea M.C. împotriva Bulgariei,
Cererea nr. 39.272/98, paragrafele 149—150, CEDO
2004—...; A. împotriva Regatului Unit al Marii Britanii,
Hotărârea din 23 septembrie 1998, Reports 1998-VI,
pag. 2.699, paragraful 22; Z. și alții împotriva Regatului Unit
al Marii Britanii [MC], Cererea nr. 29.392/95, paragrafele
73—75, CEDO 2001-V, și E. împotriva Regatului Unit al Marii
Britanii, Cererea nr. 33.218/96 din 26 noiembrie 2002).
99. Art. 3 din Convenție consacră una dintre valorile
fundamentale ale unei societăți democratice. El interzice în
termeni absoluți tortura și pedepsele sau tratamentele
inumane ori degradante, indiferent de circumstanțe sau de
comportamentul victimei (a se vedea, în acest sens, Labita
împotriva Italiei [GC], Cererea nr. 26.772/95, paragraful 119,
ECHR 2000-IV).
100. Potrivit jurisprudenței Curții, relele tratamente
aplicate victimei trebuie să atingă un prag minim de
gravitate pentru a cădea sub incidența art. 3. Aprecierea
gravității minime este relativă. Ea depinde de numeroși
factori, precum durata tratamentului aplicat, efectele sale
fizice și psihice asupra persoanei care le-a suferit, iar, în
unele situații, sexul, vârsta și starea de sănătate a victimei
(a se vedea, printre altele, Irlanda împotriva Regatului Unit

10

MONITORUL OFICIAL AL ROMÂNIEI, PARTEA I, Nr. 317/10.IV.2006

al Marii Britanii, Decizia din 18 ianuarie 1978, Seria A
nr. 25, pag. 65, paragraful 162).
101. Curtea a reținut tratamentul ca fiind îinuman“ în
situația în care, inter alia, a fost premeditat, fiind aplicat pe
durata mai multor ore, și a provocat fie leziuni corporale,
fie suferințe intense de natură psihică sau mentală.
Tratamentul a fost calificat ca fiind îdegradant“ întrucât a
cauzat victimelor sentimente de teamă, de neliniște și de
inferioritate, de natură a le umili și a le înjosi (a se vedea,
în acest sens, Kudla împotriva Poloniei [MC], Cererea
nr. 30.210/96, paragraful 92, ECHR 2000-XI). Pentru a
decide dacă un anumit tratament este sau nu degradant în
sensul art. 3, Curtea examinează dacă scopul aplicării lui
este acela de a umili sau înjosi victima și dacă, prin
efectele produse, a fost adusă o atingere personalității
acesteia, într-o manieră incompatibilă cu art. 3 (a se
vedea, în acest sens, Raninen împotriva Finlandei, Decizia
din 16 decembrie 1997, Reports 1997-VIII, pag. 2.821—22,
paragraful 55). Cu toate acestea, absența unui asemenea
scop nu ar putea exclude într-o manieră definitivă
constatarea unei încălcări a art. 3 (a se vedea, în acest
sens, Peers împotriva Greciei, Cererea nr. 28.524/95,
paragraful 74, CEDO 2001-III).
2. Aplicarea în speță a principiilor sus-menționate

102. Curtea reține că distrugerea imobilelor și a
bunurilor reclamanților, precum și îndepărtarea lor forțată
din localitate au avut loc în cursul lunii septembrie 1993,
înaintea ratificării Convenției de către România, în iunie
1994. În consecință, ea nu poate examina aceste aspecte
(a se vedea Decizia Moldovan și alții împotriva României,
cererile conexate nr. 41.138/98 și 64.320/01, 13 martie
2001).
103. Din probele prezentate de reclamanți și din
deciziile civile ale instanțelor judecătorești rezultă în mod
evident că lucrătorii de poliție au fost implicați în
organizarea acțiunii de incendiere a imobilelor, iar ulterior,
inclusiv după luna iunie 1994, au încercat să
mușamalizeze incidentul (a se vedea paragrafele 39, 40,
48, 50, 52 și 53 de mai sus). În urma incidentului, fiind
izgoniți din căminele lor și din localitate, reclamanții au fost
nevoiți să locuiască, unii chiar și în prezent, în condiții
improprii și supraaglomerate — beciuri, cotețe de păsări,
grajduri etc. — și să-și schimbe frecvent adresa, mutându-se
la prieteni sau rude în condiții de extremă
supraaglomerare.
104. În consecință, față de repercusiunile directe ale
actelor agenților statului asupra drepturilor reclamanților,
Curtea apreciază că se poate angaja răspunderea statului
pârât în ceea ce privește condițiile locative în care au trăit
ulterior reclamanții.
105. În speță nu se poate contesta faptul că aspectul
condițiilor locative ale reclamanților este inclus în noțiunea
de viață privată și de familie, precum și în noțiunea de
domiciliu. Art. 8 este astfel incident plângerilor
reclamanților.
106. Curții îi revine, în consecință, sarcina de a
determina dacă autoritățile naționale au luat măsuri
adecvate pentru a pune capăt încălcării drepturilor
reclamanților.
107. În acest context, Curtea reține următoarele:
a) În ciuda implicării agenților oficiali ai statului în
acțiunea de incendiere a imobilelor reclamanților, parchetul
a dispus neînceperea urmăririi penale față de aceștia și în
consecință a împiedicat instanțele naționale să-i tragă la
răspundere penală;

b) instanțele naționale au refuzat, timp de mulți ani, să
acorde despăgubiri materiale corespunzătoare distrugerii
bunurilor reclamanților, întemeindu-și refuzul pe bunacredință a reclamanților (a se vedea paragraful 71);
c) abia prin decizia Tribunalului Mureș, pronunțată în
data de 12 mai 2003, 10 ani mai târziu, au fost acordate
despăgubiri materiale corespunzătoare distrugerii imobilelor,
nu însă și aferente bunurilor mobile distruse;
d) în cuprinsul considerentelor sentinței penale privind
sătenii inculpați sunt menționate remarci discriminatorii în
ceea ce privește originea reclamanților de etnie romă (a se
vedea paragraful 44);
e) cererea reclamanților privind plata de daune morale a
fost respinsă în primă instanță, apreciindu-se că
incendierea locuințelor reclamanților și pierderea unor
membri de familie nu este de natură a provoca prejudicii
morale (a se vedea paragrafele 72 și 76);
f) analizând cererea reclamantei Floarea Maria Zoltan
de acordare a unei rente în favoarea copilului său minor,
al cărui părinte a decedat în incendiu, Tribunalul Mureș a
acordat, prin sentința sa din data de 25 februarie 2005, o
rentă al cărei cuantum a fost stabilit la o pătrime din
salariul minim pe economie, înjumătățit apoi datorită
faptului că victima fusese cea care a provocat agresorii;
g) trei imobile nu au fost până în prezent reconstruite
iar, conform fotografiilor prezentate de reclamanți, cele
reconstruite sunt nelocuibile, prezentând spații largi între
cadrul ferestrelor și pereți și acoperișuri incomplete; și
h) majoritatea reclamanților nu s-au mai întors în
localitate nici până în prezent, trăind răspândiți în țară sau
în Europa.
108. În opinia Curții, elementele anterior menționate,
interpretate coroborat, relevă atitudinea generală a
autorităților — procurori, instanțe civile și penale, autorități
centrale și locale — care a perpetuat sentimentul
reclamanților de insecuritate, ulterior lunii iunie 1994, și care
constituie prin ea însăși o ingerință în drepturile reclamanților
la domiciliu și la respectarea vieții private și de familie (a se
vedea, mutatis mutandis, Akdivar împotriva Turciei, Hotărârea
din 16 septembrie 1996, Reports 1996-IV, pag. 1.215,
paragraful 88).
109. Curtea concluzionează că ingerința anterior
menționată și eșecul repetat al autorităților statale de a
stopa încălcările drepturilor reclamanților au condus la o
încălcare continuă a art. 8 din Convenție.
110. Mai mult chiar, reține că elemente precum
condițiile locative ale reclamanților aferente ultimilor 10 ani,
în special supraaglomerarea și mediul neigienic, și efectele
acestora asupra sănătății și bunăstării reclamanților,
coroborate cu perioada îndelungată pe parcursul căreia
reclamanții au fost nevoiți să trăiască în asemenea condiții
și cu atitudinea generală a autorităților, au cauzat acestora
suferințe psihice intense, prin aceasta aducând atingere
demnității lor umane și creându-le sentimente de natură a-i
umili și înjosi.
111. De asemenea, referirile la onestitatea reclamanților
și la modul acestora de viață, efectuate de unele autorități
publice învestite cu soluționarea plângerilor reclamanților (a
se vedea deciziile instanțelor civile și penale și observațiile
primarului comunei Chețani, paragrafele 44, 66 și 71 de
mai sus) par a fi, dată fiind absența oricărei fundamentări,
esențialmente discriminatorii. În acest context, Curtea
reamintește că orice discriminare rasială poate constitui
prin ea însăși un tratament degradant, în sensul art. 3 din
Convenție (a se vedea East African Asians împotriva
Regatului Unit al Marii Britanii, Commission Report,
14 decembrie 1973, DR 78, pag. 5, paragraful 62).
Asemenea observații trebuie apreciate ca fiind un factor
agravant în analiza plângerii reclamanților referitoare la
încălcarea art. 3 din Convenție.

MONITORUL OFICIAL AL ROMÂNIEI, PARTEA I, Nr. 317/10.IV.2006
112. Curtea apreciază că cele anterior reținute nu au
fost afectate în nici un fel prin pronunțarea deciziei Curții
de Apel Târgu Mureș din 24 februarie 2004, definitivă și
irevocabilă la 25 februarie 2005, de vreme ce aceasta nici
nu a recunoscut și nici nu a redresat încălcarea Convenției
(a se vedea, în acest sens, Amuur împotriva Franței,
Hotărârea din 25 iunie 1996, Reports 1996-III, pag. 846,
paragraful 36, și Dalban împotriva României [GC], Cererea
nr. 28.114/95, paragraful 44, ECHR 1999-VI).
113. În lumina celor expuse anterior, Curtea apreciază
că discriminarea etnică la care reclamanții au fost supuși
în mod public prin modul de soluționare a petițiilor acestora
de către autorități, precum și condițiile locative ale
reclamanților aduc atingere demnității lor umane,
constituind, în lumina circumstanțelor cauzei, tratamente
degradante în sensul art. 3 din Convenție.
114. În consecință, Curtea consideră că a avut loc, de
asemenea, o încălcare a art. 3 din Convenție.
II. Pretinsa încălcare a art. 6 din Convenție
115. Reclamanții se plâng că eșecul autorităților de a
desfășura cercetări penale adecvate, finalizate prin
trimiterea în judecată a tuturor persoanelor responsabile și
condamnarea penală a acestora, le-a împiedicat accesul la
justiție, în sensul imposibilității de promovare a unei acțiuni
în pretenții împotriva statului, responsabil de abuzurile
lucrătorilor de poliție în cauză. Parte dintre reclamanți se
plâng, de asemenea, de faptul că datorită duratei anchetei
penale acțiunea civilă promovată nu a fost încă soluționată.
Ei invocă art. 6 paragraful 1 din Convenție, conform căruia
îOrice persoană are dreptul la judecarea în mod echitabil,
în mod public și într-un termen rezonabil a cauzei sale, de
către o instanță independentă și imparțială, instituită de
lege, care va hotărî fie asupra încălcării drepturilor și
obligațiilor sale cu caracter civil [...]“.
A. Dreptul de acces la un tribunal

116. Reclamanții susțin că rezoluția de neîncepere a
urmăririi penale, întemeiată pe motivul că făptuitorii nu au
comis faptele reclamate [art. 10 lit. c) din Codul de
procedură penală] i-a împiedicat să promoveze o acțiune
civilă împotriva lucrătorilor de poliție. O asemenea
constatare are prioritate față de acțiunea civilă ce necesită
ca pretinsul pârât să fi comis fapta ce i se impută.
Reclamanții recunosc că situația ar fi fost alta în cazul în
care organul de urmărire penală și-ar fi întemeiat soluția
pe lipsa intenției.
Mai mult, potrivit art. 1003 din Codul civil toate
persoanele responsabile trebuie să fie acționate în justiție
printr-o singură acțiune, răspunderea acestora fiind solidară.
În consecință, reclamanții nu ar fi putut să acționeze în
justiție lucrătorii de poliție separat față de civili. Sesizând
organele de cercetare penală, reclamanții au formulat
pretenții civile în procesul penal împotriva tuturor
potențialilor făptuitori, inclusiv împotriva lucrătorilor de
poliție. În ciuda celor reținute în cuprinsul considerentelor
hotărârilor penale referitoare la faptul că nu numai inculpații
sunt vinovați de comiterea faptelor deduse judecății,
instanțele civile au obligat la plata de despăgubiri numai pe
cei condamnați penal sau succesorii acestora. S-a procedat
în această modalitate întrucât potrivit art. 22 din Codul de
procedură penală hotărârea definitivă a instanței penale are
autoritate de lucru judecat în fața instanței civile cu privire
la existența faptei, a persoanei care a săvârșit-o și a
vinovăției acesteia. În consecință, instanța civilă nu putea
dispune contrar constatărilor instanței penale referitoare la
identificarea persoanelor culpabile.
În final, reclamanții susțin că prezenta cauză diferă de
Assenov și alții împotriva Bulgariei (Hotărârea din
28 octombrie 1998, Reports 1998-VIII), unde polițiștii

11

puteau fi acționați în judecată în fața unei instanțe civile în
baza legii privind răspunderea delictuală a statului, acțiunea
fiind exceptată de la plata taxelor de timbru. Legislația
română nu conține dispoziții care să permită unei persoane
care pretinde că a fost supus la rele tratamente să
acționeze în justiție, în fața instanței civile, un lucrător de
poliție. Chiar în ipoteza în care se admite că reclamanții ar
fi avut posibilitatea să introducă o acțiune civilă împotriva
lucrătorilor de poliție, dată fiind lipsa de resurse financiare
a acestora, nu ar fi putut plăti taxele de timbru aferente,
aproximativ 10% din suma reclamată, ceea ce ar fi
împiedicat instanța să cerceteze temeinicia acțiunii
formulate.
117. Guvernul susține că, în ciuda rezoluției organului
de urmărire penală de neîncepere a urmăririi penale față
de lucrătorii de poliție pretins implicați în incident,
reclamanții puteau formula acțiune civilă împotriva acestora
în temeiul art. 999 și 1000 din Codul civil, dacă se făcea
dovada că au suferit un prejudiciu. Mai mult, art. 22 din
Codul de procedură penală nu împiedica reclamanții să
promoveze o asemenea acțiune. Se subliniază că dreptul
de acces la un tribunal nu presupune dreptul de a cere
deschiderea unei proceduri de urmărire penală împotriva
unei terțe persoane și nici dreptul ca o procedură penală
să conducă la condamnarea acelei persoane. Invocă în
acest sens Cauza Assenov și alții împotriva Bulgariei anterior
menționată.
118. Curtea reamintește că art. 6 alin. 1 din Convenție
asigură oricărei persoane dreptul a de a supune examinării
unei instanțe judecătorești orice pretenție privind drepturile
și obligațiile sale civile. Dreptul de acces la un tribunal în
materie civilă constituie un aspect al dreptului la un
tribunal, prevăzut de art. 6 alin. 1 (a se vedea, printre
altele, Aksoy împotriva Turciei, hotărârile din 18 decembrie
1996, Reports 1996-VI, pag. 2.285, paragraful 92; Waite și
Kennedy împotriva Germaniei [GC], Cererea nr. 26.083/94,
paragraful 50, ECHR 1999-I; Golder împotriva Regatului Unit
al Marii Britanii, Hotărârea din 21 februarie 1975, Seria A
nr. 18, pag. 18, paragraful 36). Această dispoziție este în
mod evident incidentă în cazul acțiunilor în pretenții în care
agenți ai statului sunt pretins implicați în aplicarea de
tratamente contrare art. 3, inclusiv în distrugerea de imobile
sau alte valori patrimoniale.
Cerința liberului acces la justiție trebuie nu doar să fie
prevăzută în legislația internă, ci să aibă și aplicabilitate
practică, în absența căreia îi lipsește accesibilitatea și
eficacitatea (a se vedea, mutatis mutandis, Akdivar și alții,
anterior citată, pag. 1.210, paragraful 66). Acest principiu
își găsește aplicare cu atât mai mult când este vorba
despre dreptul de acces la un tribunal, față de poziția
primordială pe care o ocupă dreptul la un proces echitabil
într-o societate democratică (a se vedea, în acest sens,
Airey împotriva Irlandei, Hotărârea din 9 octombrie 1979,
Seria A nr. 32, pag. 12—13, paragraful 24).
Mai mult, doar o instituție care are competență deplină,
inclusiv posibilitatea de a desființa, pe baza normelor legale
aplicabile și după o procedură organizată, decizia apelată,
poate fi definită ca îtribunal“ în sensul art. 6 paragraful 1
(a se vedea, în acest sens, Umlauft împotriva Austriei,
Hotărârea din 23 octombrie 1995, Seria A nr. 328-B,
pag. 39—40, paragrafele 37—39).
În analiza existenței unui remediu eficace în cazul
distrugerii locuințelor, Curtea va avea în vedere
insecuritatea și vulnerabilitatea poziției reclamanților și
faptul că aceștia au ajuns să depindă de autorități, ulterior
evenimentelor, în ceea ce privește împlinirea nevoilor lor
esențiale (a se vedea Cauza Akdivar împotriva Turciei,
citată anterior, pag. 1.213, paragraful 73).

12

MONITORUL OFICIAL AL ROMÂNIEI, PARTEA I, Nr. 317/10.IV.2006

119. Guvernul susține că reclamanții puteau să
promoveze acțiuni civile împotriva lucrătorilor de poliție
implicați în incident, acțiuni a căror temeinicie putea fi
analizată indiferent de modul de soluționare a laturii penale
a cauzei. Această ipoteză nu a fost însă verificată în
practică, de vreme ce reclamanții nu au promovat astfel de
acțiuni în pretenții.
În ceea ce privește jurisprudența națională expusă de
părți, Curtea constată că în nici una dintre aceste hotărâri
judecătorești nu se statuează că instanța civilă nu este
ținută de soluția organului de urmărire penală de
neîncepere sau scoatere de sub urmărire penală, întrucât
fapta reclamată nu a fost comisă de făptuitor sau învinuit.
Același aspect este valabil și în ceea ce privește hotărârea
judecătorească datând din 1972, înaintată de Guvern
(paragraful 83), în care singura problemă de drept
analizată a fost aceea de a stabili dacă instanța civilă este
în măsură să analizeze temeinicia acțiunii civile, deși
ancheta penală a fost finalizată în sensul netrimiterii în
judecată. În speță, Curtea Supremă de Justiție nu s-a
pronunțat asupra aspectului dacă instanța civilă era ținută
de constatarea organului de urmărire penală.
120. În consecință, Curtea constată că nu a fost
demonstrată posibilitatea promovării unei acțiuni civile
eficiente împotriva lucrătorilor de poliție față de
circumstanțele cauzei. Prin urmare, Curtea nu poate stabili
dacă instanțele naționale s-ar fi putut pronunța asupra
pretențiilor reclamanților, în cazul în care aceștia ar fi
promovat o acțiune în răspundere civilă delictuală împotriva
lucrătorilor de poliție.
121. Cu toate acestea, se constată că reclamanții au
intentat acțiuni în pretenții împotriva civililor condamnați
penal, solicitând despăgubiri pentru condițiile lor locative
ulterioare distrugerii căminelor acestora. Aceste acțiuni au
fost eficiente, fiindu-le admise și acordându-li-se
despăgubiri (paragraful 77). În aceste condiții, Curtea
apreciază că reclamanții nu pot pretinde un drept
suplimentar la o acțiune civilă separată, împotriva
lucrătorilor de poliție pretins implicați în incident.
122. În lumina acestor considerente, Curtea
concluzionează în sensul că nu a avut loc o încălcare a
art. 6 alin. 1 din Convenție, în ceea ce privește dreptul de
acces efectiv la un tribunal.
B. Durata procedurii

123. Reclamanții susțin că, în ciuda numărului mare de
inculpați și martori implicați, cauza nu a fost de o
complexitate deosebită. Situația de fapt a fost relativ clară,
reclamanții fiind în măsură să furnizeze organelor de poliție
numele multor persoane implicate. Cauza nu a ridicat nici
o problemă de drept de natură inovatoare sau complexă.
Autoritățile române au întârziat arestarea inculpaților din
septembrie 1993 până în ianuarie 1997, fără a furniza
motive credibile pentru această pasivitate. Reclamanții
contrazic susținerea Guvernului în sensul că sunt
responsabili de această întârziere datorită neplății
onorariului expertului. Ei subliniază că nu posedau resurse
financiare, locuiau în condiții precare și nu puteau plăti
onorariul. Dacă imposibilitatea de a suporta financiar o
astfel de taxă a condus la pierderea dreptului de a obține
soluționarea pretențiilor lor civile, aceasta, prin ea însăși,
constituie o încălcare a art. 6 alin. 1 din Convenție.
Mai mult, pretențiile civile prezentau o miză foarte
ridicată pentru reclamanți — realizarea eforturilor lor de a-și
reconstrui căminele și de a-și reface viața pentru a asigura
condiții de viață decente copiilor lor și altor membri de
familie.
Ei fac trimitere la o jurisprudență amplă a Curții, printre
care cauzele Torri împotriva Italiei (Hotărârea din 1 iulie
1997, Reports of Judgements and Decisions 1997-IV),

Corigliano împotriva Italiei (Hotărârea din 10 decembrie
1982, Seria A nr. 57), Bunkate împotriva Olandei (Hotărârea
din 26 mai 1993, Seria A nr. 248-B) și De Micheli împotriva
Italiei (Hotărârea din 26 februarie 1993), Seria A nr. 257-D).
124. Guvernul apreciază cauza ca fiind complexă, față
de obiectul acesteia — infracțiuni comise de un număr
mare de săteni, pe parcursul unei nopți întregi —, și că
întocmirea unei expertize privind cuantumul prejudiciului
patrimonial cauzat era necesară. Se susține că reclamanții
sunt parțial responsabili de durata procedurii civile, întrucât
pe parcursul mai multor săptămâni au refuzat să
remunereze expertul numit de instanță.
125. Curtea reamintește că aprecierea caracterului
rezonabil al duratei unei proceduri judiciare trebuie să fie
făcută, în fiecare cauză în parte, în funcție de
circumstanțele sale, precum și prin raportare la următoarele
criterii: complexitatea cauzei, comportamentul părților și al
autorităților statale competente și importanța litigiului pentru
cei interesați (a se vedea, printre multe altele, Hotărârea
Frydlender împotriva Franței [GC], Cererea nr. 30.979/96,
paragraful 43, ECHR 2000-VII).
126. Durata anchetei penale trebuie să fie avută în
vedere în calcularea termenului rezonabil în materie civilă,
atunci când această anchetă este în măsură să afecteze
rezultatul unui litigiu civil derulat în fața instanțelor
competente (a se vedea Hotărârea Rezette împotriva
Luxemburgului, Cererea nr. 73.983/01, paragraful 32,
13 iulie 2004).
127. De vreme ce competența Curții ratione temporis
acoperă numai perioada ulterioară ratificării Convenției de
către România în data de 20 iunie 1994, va avea în
vedere stadiul procedural existent la acea dată (a se
vedea, printre multe altele, mutatis mutandis, Hotărârea
Yag și Sargin împotriva Turciei din 8 iunie 1995, Seria A
ˇci
nr. 319-A, pag. 16, paragraful 40).
128. Perioada de luat în considerare a început în
septembrie 1993, când reclamanții au formulat plângeri
penale și s-au constituit părți civile în procesul penal, și
s-a încheiat în 25 februarie 2005, după mai mult de
11 ani, dintre care 9 luni înainte de intrarea în vigoare a
Convenției pentru România. Trei instanțe judecătorești s-au
pronunțat în cauză.
129. Curtea reține că au trecut 5 ani până la
disjungerea acțiunii civile de cea penală în data de
23 iunie 1998 (a se vedea paragraful 43) pentru a evita
tergiversarea cauzei. Cu toate acestea, prima sentință pe
latură civilă a fost pronunțată în 12 ianuarie 2001,
respectiv la 7 ani după depunerea cererii. Această sentință
a fost desființată în data de 17 octombrie 2001, datorită
unui ansamblu de erori procedurale (a se vedea paragraful 75).
Numai doi ani mai târziu, în mai 2003, tribunalul a
pronunțat o nouă soluție asupra temeiniciei acțiunii. În data
de 24 februarie 2004, curtea de apel a modificat în parte
sentința instanței inferioare. Curtea Supremă de Justiție a
menținut, prin decizia sa definitivă și irevocabilă din data
de 25 februarie 2005, hotărârea curții de apel. Deși
Curtea conștientizează dificultatea organizării procedurii în
situația existenței a mai mult de 30 de inculpați și părți
civile, procedură ce reclamă necesitatea unei expertize
referitoare la cuantumul prejudiciilor cauzate victimelor, ea
reține că durata acesteia nu a fost determinată de timpul
necesar efectuării expertizelor tehnice, de vreme ce
raportul principal de expertiză a fost întocmit în cursul
anului 1999. Durata îndelungată a acesteia s-a datorat mai
degrabă erorilor comise de instanțele naționale.
130. Având în vedere criteriile stabilite în jurisprundența
sa anterioară privind analiza termenului rezonabil, precum
și circumstanțele cauzei, Curtea constată că durata

MONITORUL OFICIAL AL ROMÂNIEI, PARTEA I, Nr. 317/10.IV.2006
procedurii civile nu satisface cerința respectării unui termen
rezonabil, instituită de art. 6 alin. 1 din Convenție.
131. În consecință, a avut loc o încălcare a art. 6
alin. 1 din Convenție sub acest aspect.
III. Pretinsa încălcare a art. 14 raportat la art. 6 și 8 din
Convenție
132. Reclamanții susțin că, datorită originii lor etnice, au
fost discriminați de organele judiciare și de autorități,
încălcându-se astfel art. 14 din Convenție, potrivit căruia
îExercitarea drepturilor și libertăților recunoscute de
prezenta convenție trebuie să fie asigurată fără nici o
deosebire bazată, în special, pe sex, rasă, culoare, limbă,
religie, opinii politice sau orice alte opinii, origine națională
sau socială, apartenență la o minoritate națională, avere,
naștere sau orice altă situație.“
133. Ei afirmă că observațiile Tribunalului Mureș expuse
în considerentele Sentinței din 17 iulie 1998 relevă în mod
clar sentimente ostile romilor, iar refuzul autorităților de a
îmbunătăți condițiile lor de viață ulterior evenimentelor din
septembrie 1993 a constituit expresia ostilității față de
populația de etnie romă. Ei susțin că reprezentanți ai
autorităților locale, în special primarul localității Hădăreni, în
cuprinsul notei sale informative privind stadiul reconstruirii
imobilelor populației rome, au demonstrat poziția evidentă
a acestora, îndreptată împotriva familiilor romilor, cu
încălcarea art. 8, coroborat cu art. 14 din Convenție. Mai
mult, observațiile Tribunalului Mureș expuse în
considerentele Sentinței din 17 iulie 1998, deși făcute în
cursul procesului penal după disjungerea laturii civile, ar fi
putut avea consecințe asupra modului de soluționare a
acțiunii civile, avându-se în vedere legătura strânsă, potrivit
legislației române, dintre latura penală și cea civilă a
procesului penal.
134. De asemenea, maniera surprinzătoare prin care
instanța civilă a respins capetele de cerere privind
solicitarea de despăgubiri aferente distrugerii bunurilor
mobile și a pieselor de mobilier, prin Sentința din
12 ianuarie 2001, observațiile acesteia ce caracterizează
reclamanții ca fiind nesinceri și evazioniști fiscal, refuzul
său de a acorda daune morale pentru distrugerea
locuințelor și cuantumul redus al pretențiilor admise
constituie o discriminare a reclamanților în exercițiul
dreptului lor de a supune examinării unei instanțe
judecătorești pretențiile lor privind drepturi și obligații civile,
prin aceasta încălcându-se art. 14 raportat la art. 6 din
Convenție.
135. Guvernul susține că în absența unei încălcări a
art. 8, reclamanții nu pot invoca încălcarea art. 14 din
Convenție. Autoritățile statale au acordat același sprijin
comunității rome ca și cel acordat altor categorii de
populație, spre exemplu celor afectați de catastrofe
naturale. Nu a existat, în consecință, nici o formă de
discriminare. În ceea ce privește faptul că reclamanții
invocă încălcarea art. 6 raportat la art. 14 din Convenție,
Guvernul admite că termenii menționați au fost folosiți, dar
subliniază că aceasta s-a întâmplat în cursul procesului
penal, unde reclamanții aveau calitatea de parte civilă și
nu de inculpat. În consecință, art. 6 nu este incident în
cauză, iar art. 14 din Convenție nu se poate raporta la
acesta.
136. Curtea reiterează că art. 14 din Convenție
completează celelalte dispoziții substanțiale ale Convenției
și ale protocoalelor adiționale. El nu are o existență
independentă, ci poate fi invocat numai cu privire la
drepturile și libertățile pe care acestea le reglementează.
Deși incidența art. 14 nu presupune o încălcare a acestor
drepturi și libertăți — iar astfel poate apărea ca autonom —,
aplicarea art. 14 se poate face numai în legătură cu un
fapt care intră în sfera de aplicare a unui alt drept apărat
de Convenție (a se vedea, printre multe altele, Hotărârea
Abdulaziz, Cabales și Balkandali împotriva Regatului Unit al

13

Marii Britanii din 28 mai 1985, Seria A nr. 94, p. 35,
paragraful 71, și Hotărârea Karlheinz Schmidt împotriva
Germaniei din 18 iulie 1994, Seria A nr. 291-B, p. 32,
paragraful 22).
137. În ceea ce privește sfera de aplicare a garanției
instituite de art. 14 din Convenție, conform unei
jurisprundențe constante, o diferență de tratament are
natură discriminatorie dacă nu se bazează pe o justificare
rezonabilă și obiectivă, adică dacă nu urmărește un scop
legitim sau dacă nu există un raport rezonabil de
proporționalitate între mijloacele folosite și scopul urmărit.
Mai mult, statele contractante dispun de o anumită marjă
de apreciere pentru a determina dacă și în ce măsură
diferențele dintre situații analoage sunt de natură să
justifice un tratament diferit (a se vedea, în acest sens
cauzele Gaygusuz împotriva Austriei, Hotărârea din 16
septembrie 1996, Reports 1996-IV, p. 1.142, paragraful 42,
și Frette împotriva Franței, Cererea nr. 36.515/97, paragraful
34, ECHR 2002-I).
138. Curtea reține că circumstanțele cauzate cad sub
incidența art. 6 și 8 din Convenție (a se vedea paragrafele
105, 109, 126 și 131 de mai sus) și, în consecință, art. 14
este aplicabil.
139. Ea constată că atacurile au fost îndreptate
împotriva reclamanților datorită originii lor etnice. Curtea nu
este competentă ratione temporis să examineze incendierea
locuințelor reclamanților și nici uciderea unor rude ale
acestora. Constată însă că originea etnică a reclamanților
pare a fi fost decisivă în durata și modul de soluționare a
cauzei de către instanțele naționale după ratificarea
Convenției de către România. Reține în continuare
existența remarcelor discriminatorii repetate, formulate de
către autorități pe tot parcursul soluționării cauzei al cărei
obiect cădea în sfera de aplicare a art. 8 din Convenție,
prin respingerea capetelor de cerere privind acordarea de
despăgubiri aferente distrugerii bunurilor mobile și a
pieselor de mobilier, precum și respingerea cererii de
acordare de daune morale în urma distrugerii locuințelor
reclamanților.
În ceea ce privește Decizia din 24 februarie 2004,
menținută de Înalta Curte de Casație și Justiție în data de
25 februarie 2005, considerentele reducerii cuantumului
daunelor morale priveau în mod direct caracteristicile etniei
reclamanților.
140. Curtea constată că Guvernul nu a prezentat nici o
justificare a diferenței de tratament aplicat reclamanților și,
în consecință, constată o încălcare a art. 14 din Convenție,
raportat la art. 6 și 8.
IV. Cu privire la aplicarea art. 41 din Convenție
A. Prejudiciul material și moral

141. Art. 41 din Convenție statuează în sensul că îÎn
cazul în care Curtea declară că a avut loc o încălcare a
Convenției sau a protocoalelor sale și dacă dreptul intern
al înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.“
142. Reclamanții solicită acordarea de despăgubiri
aferente distrugerii imobilelor de locuit și a bunurilor din
gospodărie. Ei admit că o parte din imobile au fost
reconstruite din fonduri bugetare, dar lucrările au fost
executate defectuos, iar majoritatea imobilelor au fost
reconstruite doar parțial. Pretențiile lor corespunzătoare
distrugerii imobilelor au fost întemeiate pe concluziile
raportului de expertiză întocmit de un expert numit de
Tribunalul Mureș.
Ei subliniază că, în majoritatea cazurilor, nu au putut
furniza probatorii obiective privind valoarea bunurilor din
gospodării, întrucât orice înscrisuri probatorii au pierit în
incendiu. Ei afirmă că, în ciuda precarității resurselor
financiare, nici unul dintre imobile nu a fost gol și, în
consecință, potrivit Cauzei Akdivar împotriva Turciei anterior

14

MONITORUL OFICIAL AL ROMÂNIEI, PARTEA I, Nr. 317/10.IV.2006

menționate, dacă instanța nu a ținut cont de susținerilor lor
privind existența bunurilor și valoarea acestora trebuia să
se raporteze, în echitate, la valoarea unor bunuri
gospodărești uzuale.
Unii dintre reclamanți au pretins restituirea cheltuielilor
necesitate de ocuparea unui nou spațiu locativ ulterior
distrugerii locuințelor lor.
143. În particular, reclamanții pretind plata următoarelor
sume: Iulius Moldovan solicită suma de 40.000 EUR pentru
distrugerea locuinței sale și suma de 55.000 EUR pentru
distrugerea prin incendiere a bunurilor gospodărești și a
altor active, inclusiv profitul obținut în urma vânzării a 400 de
oi; Melenuța Moldovan — suma de 2.133 EUR pentru
distrugerea bunurilor sale gospodărești; Maria Moldovan —
suma de 947 EUR aferentă distrugerii imobilului său și a
altor bunuri; Otilia Rostaș — suma de 2.573 EUR pentru
distrugerea bunurilor sale; Petru (Gruia) Lăcătuș — suma
de 10.738 EUR aferentă distrugerii imobilului său și a altor
bunuri; Maria Floarea Zoltan — suma de 2.240 EUR pentru
distrugerea bunurilor sale și Petru (Dîgăla) Lăcătuș — suma
de 5.530 EUR aferentă distrugerii imobilului său și a altor
bunuri gospodărești.
144. Reclamanții susțin în continuare că sentimentele
de neputință și frustrare datorate neinculpării lucrătorilor de
poliție, durata procedurii civile, atitudinea xenofobă a
organelor judiciare, insecuritatea situației lor locative și
condițiile de viață din trecut și, în unele cazuri, încă
existente le-au cauzat prejudicii morale. În cuprinsul
memoriului datând din 29 august 2003 ei au pretins sub
acest capăt de cerere sume variind între 30.000 EUR și
50.000 EUR de persoană, în funcție de situația personală:
reclamanții ale căror imobile au fost reconstruite au cerut
fiecare suma de 30.000 EUR, în timp ce reclamanții ale
căror imobile nu au fost reconstruite, respectiv Petru
(Dîgăla) Lăcătuș și Maria Floarea Zoltan, au cerut fiecare
suma de 50.000 EUR.
145. În data de 29 ianuarie 2003 Maria Floarea Zoltan
a solicitat suma de 1.000.000 EUR reprezentând daune
morale. Ea a subliniat faptul că, ulterior evenimentelor din
septembrie 1993*), a fost izgonită împreună cu fiul său, din
localitate, toate încercările sale ulterioare de a se întoarce
în comunitate fiind sortite eșecului. Mai mult, a fost umilită
și hărțuită de către serviciile secrete, care au urmărit-o, ca
rezultat al campaniei mass-media de denigrare a populației
de etnie romă. Față de aceste considerente, în 2001 a
plecat împreună cu fiul său în Marea Britanie, unde a
obținut azil politic. În prezent urmează împreună un
tratament, inclusiv în cadrul Fundației Medicale a Victimelor
Actelor de Tortură, pentru traumele psihologice suferite
ulterior evenimentelor în cauză.
Printr-un memoriu adresat Curții în data de 19 iulie
2004 Otilia Rostaș a solicitat despăgubiri în cuantum de
120.000 EUR, iar Melenuța Moldovan a solicitat
despăgubiri în cuantum de 100.000 EUR.
Iulius Moldovan a solicitat, printr-un memoriu datând
din 6 iulie 2004, despăgubiri în cuantum de 196.875
EUR pentru distrugerea locuinței sale și a bunurilor
gospodărești, având în vedere deprecierea monedei
naționale în ultimii 10 ani. El a solicitat, de asemenea,
suma de 300.000 EUR daune morale.
146. Pentru a rezuma, avându-se în vedere toate
capetele de cerere privind daune materiale și morale,
reclamanții au pretins plata următoarelor sume: Iulius
Moldovan — 496.875 EUR; Melenuța Moldovan —
100.000 EUR; Maria Moldovan — 30.947 EUR; Otilia
Rostaș — 120.000 EUR; Petru (Gruia) Lăcătuș — 40.738 EUR;
Maria Floarea Zoltan — 1.002.240 EUR și Petru (Dîgăla)
Lăcătuș — 55.530 EUR.

147. Reclamanții nu au solicitat plata cheltuielilor de
judecată.
148. Guvernul susține că statul pârât nu poate fi ținut
responsabil de pretinsa încălcare a drepturilor și libertăților
invocate și că oricum au fost avansate fonduri pentru
reconstrucția imobilelor reclamanților. În cursul lunii octombrie
2003 ei au înaintat un raport de expertiză întocmit, la
cererea lor, de către un expert local, care a concluzionat în
sensul că, ulterior reconstruirii unei părți din imobile,
condițiile locative ale reclamanților sunt fie îbune“, fie
îsatisfăcătoare“. S-a apreciat totuși că sunt necesare lucrări
ulterioare pentru a face aceste imobile locuibile, respectiv:
lucrări de zidărie, inclusiv finalizarea plafonului, lucrări la
sistemul de electricitate și de scurgere a apelor pluviale,
costul acestora fiind estimat la suma de 1.000 EUR.
Oricum, Guvernul apreciază excesive și neîntemeiate
sumele pretinse de reclamanți.
149. Curtea reiterează constatările sale:
— reclamanții au fost supuși unor tratamente
degradante, în sensul art. 3 din Convenție;
— a existat o ingerință în dreptul acestora la domiciliu
și la respectarea vieții private și de familie neconformă
art. 8 din Convenție;
— durata procedurii civile nu a fost rezonabilă în sensul
art. 6 alin. 1 din Convenție; și
— reclamanții au fost discriminați, datorită originii lor
etnice, în exercitarea drepturilor acestora ocrotite de art. 8
din Convenție, prin încălcarea art. 14.
Toate aceste încălcări ale dispozițiilor Convenției s-au
datorat condițiilor de viață ale reclamanților, posterioare
ingerinței autorităților statului pârât în drepturile
reclamanților ulterior lunii iunie 1994, și eșecului repetat al
acestora de a pune capăt acestor încălcări.
150. Curtea apreciază că există o legătură cauzală între
ingerințele în drepturile reclamanților și prejudiciul material
reclamat, de vreme ce Guvernul a fost găsit responsabil
de incapacitatea de a pune capăt încălcărilor aduse
drepturilor reclamanților care au generat pentru aceștia
condiții inacceptabile de viață. Constată, de asemenea, că
raportul de expertiză prezentat de părți este inexact și
inconsistent. Totodată, apreciază că, în urma ingerințelor
constatate, reclamanții au suferit în mod indubitabil
prejudicii morale, ce nu pot fi reparate prin simpla
constatare a încălcării.
151. În consecință, față de gravitatea încălcării normelor
Convenției, de cuantumul daunelor deja acordate de
instanța internă prin Hotărârea definitivă și irevocabilă din
25 februarie 2005 și statuând în echitate, conform art. 41
din Convenție, Curtea acordă acestora următoarele sume,
plus orice sumă ce ar putea fi datorată cu titlu de impozit:
a) 60.000 EUR, daune materiale și morale reclamantului
Iulius Moldovan;
b) 13.000 EUR daune materiale și morale reclamantei
Melenuța Moldovan;
c) 11.000 EUR daune materiale și morale reclamantei
Maria Moldovan;
d) 15.000 EUR daune materiale și morale reclamantei
Otilia Rostaș;
e) 17.000 EUR daune materiale și morale reclamantului
Petru (Gruia) Lăcătuș;
f) 95.000 EUR daune materiale și morale reclamantei
Maria Floarea Zoltan;
g) 27.000 EUR daune materiale și morale reclamantului
Petru (Dîgăla) Lăcătuș.
152. Curtea apreciază că acordarea acestor sume,
incluzându-le pe cele stabilite de instanța națională,
reprezintă soluția completă și finală a cazului dedus
judecății.

*) Textul original menționează, dintr-o eroare materială, septembrie 2003 (n.t.).

MONITORUL OFICIAL AL ROMÂNIEI, PARTEA I, Nr. 317/10.IV.2006
B. Penalități de întârziere

15

1. hotărăște, în unanimitate, că art. 8 din Convenție a
fost încălcat (paragraful 109);
2. hotărăște, în unanimitate, că art. 3 din Convenție a
fost încălcat (paragraful 114);
3. hotărăște, cu 5 voturi la două, că nu a fost încălcat
art. 6 alin. 1 din Convenție în ceea ce privește dreptul de
acces efectiv la un tribunal (paragraful 122);
4. hotărăște, în unanimitate, că art. 6 alin. 1 din
Convenție a fost încălcat în ceea ce privește durata
procedurii (paragraful 131);
5. hotărăște, în unanimitate, că art. 14 din Convenție,
raportat la art. 6 și 8, a fost încălcat (paragraful 140);
6. hotărăște în unanimitate:
a) că statul pârât trebuie să plătească reclamanților, în
termen de 3 luni de la data rămânerii definitive a hotărârii, în
conformitate cu art. 44 alin. 2 din Convenție, următoarele
sume, plus orice sumă ce poate fi datorată cu titlu de impozit:
(i) 60.000 EUR (șaizeci de mii euro), daune
materiale și morale reclamantului Iulius Moldovan;
(ii) 13.000 EUR (treisprezece mii euro), daune
materiale și morale reclamantei Melenuța
Moldovan;

(iii) 11.000 EUR (unsprezece mii euro), daune
materiale și morale reclamantei Maria Moldovan;
(iv) 15.000 EUR (cincisprezece mii euro), daune
materiale și morale reclamantei Otilia Rostaș;
(v) 17.000 EUR (șaptesprezece mii euro), daune
materiale și morale reclamantului Petru (Gruia)
Lăcătuș;
(vi) 95.000 EUR (nouăzeci și cinci mii euro) daune
materiale și morale reclamantei Maria Floarea
Zoltan;
(vii) 27.000 EUR (douăzeci și șapte mii euro), daune
materiale și morale reclamantului Petru (Dîgăla)
Lăcătuș;
b) că aceste sume vor fi convertite în lei la cursul de
schimb din data plății, cu excepția celor acordate doamnei
Zoltan, care vor fi convertite în lire sterline la cursul de
schimb din data plății și care vor fi depuse în contul
bancar al acesteia din Marea Britanie;
c) că, începând de la expirarea acestui termen și până
la efectuarea plății, aceste sume vor fi majorate cu o
dobândă simplă egală cu rata dobânzii pentru rata
marginală de împrumut practicată de Banca Centrală
Europeană, majorată cu 3 procente;
7. respinge, în unanimitate, celelalte capete de cerere
de acordare a unei satisfacții echitabile.
Redactată în limba engleză și comunicată în scris la
data de 12 iulie 2005, în conformitate cu art. 77 alin. 2 și 3
din Regulament.

S. Dollé,

J.-P. Costa,

grefier

președinte

153. Curtea consideră că majorările de întârziere trebuie
să fie calculate prin raportare la rata marginală de
împrumut practicată de Banca Centrală Europeană, la care
se adaugă 3 puncte procentuale.
PENTRU

MOTIVELE

DE

MAI

SUS,

C U R T E A:

La prezenta hotărâre se află anexate, conform art. 45 alin. 2 din Convenție și art. 77 alin. 2 din Regulament:
a) opinia concordantă a domnului judecător Bîrsan și a doamnei judecător Mularoni; și
b) opinia parțial separată a doamnei judecător Thomassen, la care s-a alăturat și domnul judecător Loucaides.
OPINIA CONCORDANTĂ
a judecătorilor Bîrsan și Mularoni
Împărtășim opinia majoritară, în sensul că au fost
încălcate art. 3 și 8 din Convenție.
Cu toate acestea, am ajuns la această concluzie în
urma unui raționament parțial diferit de cel al majorității.
Ținând cont de faptul că incidentele care se află la
originea prezentei cauze au avut loc în cursul lunii
septembrie 1993, înaintea ratificării Convenției de către
România, apreciem că următoarele elemente sunt esențiale
în stabilirea unei încălcări a art. 3 și 8:
1. refuzul parchetului de a ancheta penal agenții statului
ce au fost implicați în mod evident în incendierea imobilelor
reclamanților, prin aceasta împiedicând instanțele naționale
să stabilească responsabilitatea acestora și să angajeze
răspunderea lor penală;
2. condițiile de viață ale reclamanților din ultimii 10 ani,
în special supraaglomerarea și mediul neigienic, și efectele
acestora asupra sănătății și bunăstării reclamanților,
coroborate cu perioada îndelungată pe parcursul căreia
reclamanții au fost nevoiți să trăiască în asemenea condiții
și cu atitudinea generală a autorităților (care, inter alia, au
făcut numeroase observații neplăcute cu privire la originea
etnică a reclamanților în cuprinsul Sentinței penale din
17 iulie 1998) au cauzat acestora suferințe psihice intense,
prin aceasta aducând atingere demnității lor umane și
creându-le sentimente de natură a-i umili și înjosi.
3 imobile nu au fost reconstruite până în prezent, iar cele
reconstruite sunt nelocuibile, prezentând spații mari între
cadrele ferestrelor și ziduri și acoperișuri incomplete.
În ceea ce privește restul considerentelor avute în
vedere de către majoritate (a se vedea paragraful 107),

apreciem că refuzul instanțelor naționale de a acorda
daune materiale aferente distrugerii pieselor de mobilier și
bunurilor gospodăriei reclamanților timp de mai mulți ani,
precum și refuzul acestora de a acorda daune morale sunt
regretabile, dar nu au relevanță în stabilirea unei încălcări
a art. 3 și 8. Mecanismul de apărare a drepturilor omului
instituit de Convenție are un caracter subsidiar, incident
ulterior epuizării remediilor naționale. Constatăm că în
Hotărârea sa din 24 februarie 2004 Curtea de Apel Târgu
Mureș, făcând trimitere, inter alia, la jurisprudența Curții, a
confirmat dreptul reclamanților la plata de despăgubiri
materiale și a acordat și daune morale (a se vedea
paragraful 77). Această decizie a fost menținută de Curtea
Supremă de Justiție. Faptul că instanțele naționale au
diminuat cuantumul daunelor solicitate de reclamanți,
datorită provocării inculpaților la comiterea infracțiunilor
cauzatoare de prejudicii, nu ridică probleme, în opinia
noastră, pe terenul Convenției. Această opinie este
fundamentată pe cel puțin două considerente, după cum
urmează:
1. Curtea a statuat în mod repetat faptul că, deși art. 6
alin. 1 din Convenție garantează dreptul la un proces
echitabil, el nu stabilește reguli referitoare la admisibilitatea
materialului probator, la administrarea acestuia, aceste
aspecte urmând a fi reglementate de normele de drept
intern, iar aprecierea lor aparține instanțelor naționale (a se
vedea, printre altele, Hotărârea Garcia Ruiz împotriva Spaniei,
GC, Cererea nr. 30.544/96 alin. 28, CEDH 1999-I).
2. Din actele dosarului rezultă că starea de
provocare avută în vedere de Curtea de Apel Târgu

16

MONITORUL OFICIAL AL ROMÂNIEI, PARTEA I, Nr. 317/10.IV.2006

Mureș nu este lipsită de suport probatoriu. Instanțele
naționale erau, în consecință, îndreptățite să îi atribuie
consecințe juridice.

În ceea ce privește durata procedurii civile, se constată
faptul că analiza acestui aspect a fost făcută de Curte în mod
separat, constatând, în unanimitate, încălcarea art. 6 alin. 1.

OPINIA PARȚIAL DIZIDENTĂ
a doamnei judecător Thomassen, la care s-a alăturat și domnul judecător Loucaides
Contrar opiniei majorității membrilor Curții, apreciez ca
fiind încălcat dreptul reclamanților la un tribunal în sensul
art. 6 alin. 1 din Convenție.
Reclamanții se plâng că, de vreme ce agenții statali au
fost implicați în evenimentele din 1993, care au avut
consecințe serioase în ceea ce privește drepturile acestora
statuate de art. 3, 6, 8 și 14, ar fi trebuit să poată deduce
unei instanțe judecătorești pretențiile lor civile și să obțină
astfel compensații materiale ca urmare a actelor comise de
acei agenți. Cu toate acestea, reclamanții nu au putut
intenta o acțiune civilă, de vreme ce organele de urmărire
penală au decis să nu înceapă urmărirea penală față de
lucrătorii de poliție.
Curtea a decis în sensul că nu poate stabili dacă
instanțele naționale s-ar fi putut pronunța asupra pretențiilor
reclamanților, în cazul în care aceștia ar fi promovat o
acțiune în răspundere civilă delictuală împotriva lucrătorilor de
poliție (paragraful 120). În opinia mea, Curtea ar fi trebuit să
constate că reclamanții nu au avut acces eficient la justiție în
sensul deducerii judecății a unei acțiuni în pretenții împotriva
lucrătorilor de poliție pretins implicați în incident.
În schimb, Curtea a decis în sensul inexistenței unei
încălcări a art. 6 alin. 1 datorită despăgubirilor acordate
reclamanților de către instanțele civile în urma acțiunii
promovate împotriva civililor participanți la revoltă.
Cu toate acestea, art. 6 alin. 1 garantează reclamanților
dreptul de a sesiza o instanță civilă, competentă să
analizeze temeinicia și legalitatea acțiunii în răspundere
civilă delictuală intentată împotriva oricărei persoane, pretins
autoare a unui delict civil în speță, inclusiv împotriva
lucrătorilor de poliție.

Autoritățile naționale nu au admis nici un moment
încălcarea drepturilor și libertăților recunoscute de
Convenție prin comportamentul lucrătorilor de poliție pretins
participanți la revoltă. Astfel cum a reținut și Curtea, nu
numai că a lipsit o anchetă eficientă în ceea ce privește
posibila implicare a lucrătorilor de poliție în incendierea
imobilelor, dar și atitudinea generală a autorităților a fost
refractară în a admite o asemenea comportare ilicită a
organelor de poliție (paragrafele 107—113). Nici o instanță
internă nu a avut posibilitatea să cerceteze implicarea
agenților statali în incendierea imobilelor și să acorde, dacă
se impunea, compensații materiale.
În consecință, nu pot fi de acord cu concluzia Curții în
sensul că garanția oferită de art. 6 alin. 1 referitoare la
dreptul de acces la un tribunal a fost respectată prin
stabilirea responsabilității civililor obligați la plata de
despăgubiri în favoarea reclamanților. În cursul procedurii
angajate împotriva civililor nu s-ar fi putut stabili
concomitent responsabilitatea statului, care are o
solvabilitate mai ridicată.
În opinia mea, ar fi o greșeală dacă concluziile
majoritare regăsite în paragrafele 121 și 122 ar fi
interpretate în sensul unei acceptări, de orice natură, a
situației în care agenți statali despre care se pretinde că
încalcă drepturi ale omului ar putea fi exonerați de
răspundere prin angajarea răspunderii unui particular cu
privire la acele acte. Pentru mine o asemenea interpretare
ar eluda statul de drept.
Față de considerentele anterior menționte, art. 6 alin. 1
din Convenție a fost, în opinia mea, încălcat.

1)

În prezent valoarea acesteia este de aproximativ 720 EUR (la data alocării sumelor respective, acestea reprezentau aproximativ 28.000 EUR, n.t.).
Aproximativ 1.525 EUR
3) Aproximativ 920 EUR
4) Aproximativ 3.745 EUR
5) Aproximativ 460 EUR
6) Aproximativ 805 EUR
7) Aproximativ 17 EUR
8) Aproximativ 1.725 EUR
9) Aproximativ 72 EUR
10) Aproximativ 18 EUR
11) Aproximativ 9 EUR
12) Aproximativ 2.880 EUR
13) Aproximativ 1.440 EUR
14) Aproximativ 865 EUR
15) Aproximativ 575 EUR
16) Aproximativ 430 EUR
17) Aproximativ 2.015 EUR
2)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 317/10.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|114937]
ISSN 1453—4495

