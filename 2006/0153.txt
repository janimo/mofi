PARTEA

Anul 174 (XVIII) — Nr. 153

I

Vineri, 17 februarie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE SENATULUI
5. — Hotărâre privind validarea unui membru al
Consiliului Superior al Magistraturii..........................

2

DECIZII ALE CURȚII CONSTITUȚIONALE
Decizia nr. 20 din 12 ianuarie 2006 referitoare la
excepția de neconstituționalitate a dispozițiilor
art. 70 din Legea nr. 64/1991 privind brevetele de
invenție și art. 21 din Decretul nr. 167/1958
privitor la prescripția extinctivă.................................

2–4

ORDONANȚE ȘI HOTĂRÂRI
ALE GUVERNULUI ROMÂNIEI
6. — Ordonanță de urgență pentru completarea
art. 23 din Ordonanța Guvernului nr. 86/2001
privind serviciile regulate de transport public local
de călători ..................................................................

4–5

1.882/2005. — Hotărâre privind înființarea unor institute
naționale de cercetare-dezvoltare agricolă prin
reorganizarea unor institute de cercetare din
agricultură...................................................................

5–6

172. — Hotărâre privind modificarea și completarea
Normelor
metodologice
pentru
aplicarea
prevederilor Ordonanței Guvernului nr. 20/2002
privind achizițiile publice prin licitații electronice,
aprobate prin Hotărârea Guvernului nr. 1.567/2003

6–8

2

MONITORUL OFICIAL AL ROMÂNIEI, PARTEA I, Nr. 153/17.II.2006

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
privind validarea unui membru al Consiliului Superior
al Magistraturii
În temeiul prevederilor art. 133 alin. (2) lit. a) și alin. (4) din
Constituția României, republicată, precum și ale art. 18 alin. (3) și ale
art. 55 din Legea nr. 317/2004 privind Consiliul Superior al Magistraturii,
republicată,
Senatul adoptă prezenta hotărâre.
Articol unic. — Se validează domnul procuror Licu Dimitrie Bogdan ca
membru al Consiliului Superior al Magistraturii.
Această hotărâre a fost adoptată de Senat în ședința din 15 februarie 2006,
cu respectarea prevederilor art. 76 alin. (2) din Constituția României, republicată.
p. PREȘEDINTELE SENATULUI,

TEODOR VIOREL MELEȘCANU
București, 15 februarie 2006.
Nr. 5.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 20
din 12 ianuarie 2006

referitoare la excepția de neconstituționalitate a dispozițiilor art. 70 din Legea nr. 64/1991
privind brevetele de invenție și art. 21 din Decretul nr. 167/1958 privitor la prescripția extinctivă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 70 din Legea nr. 64/1991
privind brevetele de invenție și art. 21 din Decretul
nr. 167/1958 privitor la prescripția extinctivă, excepție
ridicată de Constantin Pârșan în Dosarul nr. 584/2005 al
Curții de Apel București — Secția a IX-a civilă și pentru
cauze privind proprietatea intelectuală.
La apelul nominal răspunde autorul excepției, lipsind
celelalte părți, față de care procedura de citare este legal
îndeplinită.
Magistratul-asistent informează completul de judecată că
autorul excepției a depus la dosarul cauzei mai multe
înscrisuri prin care solicită admiterea excepției de
neconstituționalitate și formulează pe larg concluzii în acest
sens. Totodată, autorul excepției a depus și o cerere prin

care solicită amânarea cauzei în vederea transmiterii către
autoritățile publice a notelor scrise depuse la instanța de
fond, precum și a celor depuse la dosarul Curții
Constituționale, în scopul formulării unor puncte de vedere
noi, pe baza acestor înscrisuri.
Având cuvântul cu privire la cererea de amânare,
autorul excepției solicită admiterea acesteia.
Reprezentantul Ministerului Public solicită respingerea
cererii de amânare ca neîntemeiată, considerând că au fost
respectate dispozițiile art. 30 alin. (1) din Legea nr. 47/1992.
Curtea respinge cererea de amânare, apreciind că au
fost respectate dispozițiile art. 30 alin. (1) din Legea
nr. 47/1992, întrucât încheierea instanței care constituie
actul de sesizare al Curții a fost transmisă autorităților
prevăzute de lege pentru a-și formula punctele de vedere
cu privire la excepția de neconstituționalitate.
Președintele Curții constată cauza în stare de judecată
și acordă cuvântul pe fond.
Autorul solicită admiterea excepției, arătând că a depus
la dosarul Curții concluzii scrise în acest sens. Totodată,
cere ca textul art. 21 din Decretul nr. 167/1958 să fie
modificat și completat de către Curte în sensul introducerii
în cuprinsul acestuia a drepturilor de creanță alături de
dreptul de proprietate.
Reprezentantul Ministerului Public pune concluzii de
respingere a excepției de neconstituționalitate ca

MONITORUL OFICIAL AL ROMÂNIEI, PARTEA I, Nr. 153/17.II.2006
neîntemeiată, cu privire la dispozițiile art. 70 din Legea
nr. 64/1991, arătând că acestea nu aduc atingere art. 44
din Constituție, ci, dimpotrivă, ocrotesc dreptul de
proprietate privată. Totodată, apreciază că excepția de
neconstituționalitate a dispozițiilor art. 21 din Decretul
nr. 167/1958 este inadmisibilă, întrucât Curtea
Constituțională nu este competentă să modifice sau să
completeze textul de lege supus controlului.
C U R T E A,

având în vedere actele și lucrările dosarului, reține
următoarele:
Prin Încheierea din 21 iunie 2005, Curtea de Apel
București — Secția a IX-a civilă și pentru cauze privind
proprietatea intelectuală a sesizat Curtea Constituțională
cu excepția de neconstituționalitate a dispozițiilor art. 70
din Legea nr. 64/1991 privind brevetele de invenție și
art. 21 din Decretul nr. 167/1958 privitor la prescripția
extinctivă, excepție ridicată de Constantin Pârșan în
Dosarul nr. 584/2005 al acestei instanțe, având ca obiect
apelul împotriva unei sentințe civile prin care s-a respins o
acțiune în pretenții.
În motivarea excepției de neconstituționalitate autorul
acesteia susține că art. 70 din Legea nr. 64/1991 și
art. 21 din Decretul nr. 167/1958 contravin dispozițiilor
constituționale ale art. 44, art. 131 alin. (1) și art. 154,
precum și prevederilor art. 27 pct. 2 din Declarația
Universală a Drepturilor Omului. În acest sens, autorul
excepției arată, în esență, că art. 70 din Legea nr. 64/1991
contravine art. 44 din Constituție referitor la dreptul de
proprietate privată, deoarece îlegea trebuie să stabilească
atât conținutul dreptului, cât și limitele acestuia“. De
asemenea, susține că recompensele neachitate pentru
invențiile aplicate de stat reprezintă îcreanțe asupra
statului“, garantate prin art. 44 din Constituție și prin
art. 27 pct. 2 din Declarația Universală a Drepturilor Omului.
Totodată, autorul excepției de neconstituționalitate
apreciază că îtrimiterea la recuperarea recompenselor de
la beneficiarii aplicării invențiilor“ este o eroare a legii, în
condițiile în care îbeneficiile, inclusiv cele obținute din
activitatea inventivă, se «vărsau» la bugetul statului“.
De asemenea, se apreciază că Decretul nr. 167/1958
îeste ieșit din vigoare de drept, în baza art. 154“ din
Constituție, întrucât contravine art. 131 alin. (1) din Legea
fundamentală. Dispozițiile art. 21 din Decretul nr. 167/1958
contravin și art. 44 din Constituție, deoarece nu includ
îcreanțele asupra statului alături de proprietate și celelalte
[drepturi reale], deci în categoria celor excluse de la
extincție“.
Curtea de Apel București — Secția a IX-a civilă și
pentru cauze privind proprietatea intelectuală apreciază că
excepția de neconstituționalitate este neîntemeiată,
invocând jurisprudența Curții Constituționale în materie.
În ceea ce privește excepția de neconstituționalitate a
prevederilor art. 21 din Decretul nr. 167/1958, în raport cu
dispozițiile art. 44 din Constituție, instanța consideră că îse
pune astfel problema unei propuneri de lege ferenda, iar
nu problema neconcordanței“ dintre textul de lege criticat și
textul constituțional invocat.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.

3

Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale în materie.
Avocatul Poporului apreciază că dispozițiile art. 70 din
Legea nr. 64/1991 sunt constituționale, iar excepția de
neconstituționalitate a dispozițiilor art. 21 din Decretul
nr. 167/1958 este inadmisibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 70 din Legea nr. 64/1991 privind brevetele
de invenție, republicată în Monitorul Oficial al României,
Partea I, nr. 752 din 15 octombrie 2002, cu modificările
ulterioare, și cele ale art. 21 din Decretul nr. 167/1958
privitor la prescripția extinctivă, republicat în Buletinul Oficial
nr. 11 din 15 iulie 1960, care au următorul cuprins:
— Art. 70 din Legea nr. 64/1991: îBrevetele de invenție,
inclusiv cele de perfecționare, acordate anterior intrării în
vigoare a prezentei legi și valide pe teritoriul României au
durata de protecție prevăzută la art. 31.
Pe toată durata de valabilitate a brevetului de perfecționare
exploatarea invenției se va face în conformitate cu prevederile
art. 48 alin. 8.
Drepturile bănești cuvenite inventatorilor pentru invențiile
brevetate, aplicate, parțial recompensate sau nerecompensate
până la data intrării în vigoare a prezentei legi se vor negocia
între inventator și unitatea care a aplicat invenția. În aceste
cazuri, negocierea va începe de la drepturile bănești maxime
cuvenite inventatorului, prevăzute în legea aplicabilă la data
înregistrării cererii de brevet. În cazul neînțelegerii între părți,
drepturile bănești se vor stabili potrivit prevederilor art. 62.
Dreptul asupra brevetului de invenție se transmite
inventatorului, prin efectul legii, în cazurile în care la data
intrării în vigoare a prezentei legi întreprinderea care a devenit
titulară prin efectul cesiunii legale prevăzute la art. 14 din
Legea nr. 62/1974 nu a aplicat invenția sau nu a luat măsurile
necesare în vederea aplicării ei.“;
— Art. 21 din Decretul nr. 167/1958: îDispozițiile
Decretului de față nu se aplică dreptului la acțiune privitor la
drepturile de proprietate, uzufruct, uz, abitațiune, servitute și
superficie.“
În susținerea excepției de neconstituționalitate, autorul
acesteia invocă încălcarea dispozițiilor constituționale ale
art. 44, art. 131 alin. (1) și art. 154. În realitate, așa cum
rezultă din motivarea excepției, aceasta se referă la art. 44
alin. (1) privind garantarea dreptului de proprietate privată
și a creanțelor asupra statului și alin. (2) teza întâi privind
garantarea și ocrotirea proprietății private, în mod egal de
lege, indiferent de titular, art. 135 alin. (1) privind economia
României și art. 154 alin. (1) privind conflictul temporal de
legi.

4

MONITORUL OFICIAL AL ROMÂNIEI, PARTEA I, Nr. 153/17.II.2006

Autorul excepției de neconstituționalitate susține că sunt
încălcate și prevederile art. 27 pct. 2 din Declarația
Universală a Drepturilor Omului privind dreptul la protecția
intereselor morale și materiale care decurg din orice operă
științifică, literară sau artistică.
Examinând excepția de neconstituționalitate, Curtea
constată că, în esență, critica formulată de autorul
excepției cu privire la dispozițiile art. 70 din Legea
nr. 64/1991 constă, de fapt, în susținerea că textul
respectiv conține îo eroare“, în sensul că îtrimite la
recuperarea recompenselor de la beneficiarii aplicării
invențiilor“ în condițiile în care îbeneficiile, inclusiv cele
obținute din activitatea inventivă, se «vărsau» la bugetul
statului“.

De asemenea, critica formulată de autorul excepției de
neconstituționalitate cu privire la art. 21 din Decretul
nr. 167/1958 constă în susținerea că acest text nu
exceptează și drepturile de creanță împotriva statului de la
aplicarea decretului respectiv.
În consecință, Curtea reține că din întreaga motivare a
excepției rezultă că autorul acesteia solicită Curții să
dispună modificarea și completarea textelor de lege
criticate. Or, potrivit art. 2 alin. (3) din Legea nr. 47/1992,
Curtea Constituțională nu poate modifica sau completa
prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 70 din Legea nr. 64/1991 privind
brevetele de invenție și art. 21 din Decretul nr. 167/1958 privitor la prescripția extinctivă, excepție ridicată de Constantin
Pârșan în Dosarul nr. 584/2005 al Curții de Apel București — Secția a IX-a civilă și pentru cauze privind proprietatea
intelectuală.
Definitivă și general obligatorie.
Pronunțată în ședința publică din data de 12 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru completarea art. 23 din Ordonanța Guvernului nr. 86/2001
privind serviciile regulate de transport public local de călători
Prezenta reglementare are un caracter urgent, având în vedere disfuncțiile majore create în asigurarea serviciilor
de transport public local de călători între municipiul București și localitățile județului Ilfov, precum și necesitatea armonizării
cu prevederile Ordonanței de urgență a Guvernului nr. 109/2005 privind transporturile rutiere.
Segmentele de populație afectate sunt atât elevii și studenții, cât și călătorii care beneficiază de bonificații pe
transportul în comun, pensionari, persoane cu dizabilități, utilizatorii tradiționali ai serviciilor Regiei Autonome de Transport
București.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — După alineatul (2) al articolului 23 din
Ordonanța Guvernului nr. 86/2001 privind serviciile regulate
de transport public local de călători, publicată în Monitorul
Oficial al României, Partea I, nr. 544 din 1 septembrie
2001, aprobată cu modificări și completări prin Legea
nr. 284/2002, se introduc două noi alineate, alineatele (3)
și (4), cu următorul cuprins:

î(3) În cazul județului Ilfov, Consiliul General al
Municipiului București, de comun acord sau în asociere cu
Consiliul Județean Ilfov, poate să înființeze, să organizeze,
să reglementeze, să coordoneze și să controleze prestarea
serviciului de transport public de călători desfășurat între
localitățile județului Ilfov și municipiul București.

MONITORUL OFICIAL AL ROMÂNIEI, PARTEA I, Nr. 153/17.II.2006
(4) Operatorii al căror obiect principal de activitate îl
constituie realizarea transportului public local între

5

localitățile limitrofe municipiului București și municipiul
București sunt considerați operatori de interes județean.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 13 februarie 2006.
Nr. 6.
GUVERNUL ROMÂNIEI

HOTĂRÂRE
privind înființarea unor institute naționale de cercetare-dezvoltare agricolă
prin reorganizarea unor institute de cercetare din agricultură
În temeiul art. 108 din Constituția României, republicată, al art. 7 alin. (1), art. 8 alin. (3) din Legea nr. 290/2002
privind organizarea și funcționarea unităților de cercetare-dezvoltare din domeniile agriculturii, silviculturii, industriei
alimentare și a Academiei de Științe Agricole și Silvice îGheorghe Ionescu-Șișești“, cu modificările și completările
ulterioare, al art. 11 alin. (1) și (2), art. 18 alin. (1) și al art. 19 alin. (1) din Ordonanța Guvernului nr. 57/2002 privind
cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu
modificările ulterioare, precum și al art. 2 din Hotărârea Guvernului nr. 637/2003 pentru aprobarea Regulamentului-cadru
de organizare și funcționare a institutelor naționale de cercetare-dezvoltare,
Guvernul României adoptă prezenta hotărâre.
Art. 1. — (1) Se înființează institute naționale de
cercetare-dezvoltare agricolă, denumite în continuare
institute naționale, persoane juridice române, în coordonarea
Academiei de Științe Agricole și Silvice îGheorghe IonescuȘișești“, prevăzute în anexele nr. 1—3, prin reorganizarea
unor institute de cercetare din agricultură, care se
desființează.
(2) Institutele naționale nou-înființate, prevăzute în
anexele nr. 1—3, funcționează pe bază de gestiune
economică și autonomie financiară, conform prevederilor
legale în vigoare.
(3) Institutele naționale nou-înființate, prevăzute în
anexele nr. 1—3, își desfășoară activitatea în conformitate
cu Legea nr. 290/2002 privind organizarea și funcționarea
unităților de cercetare-dezvoltare din domeniile agriculturii,
silviculturii, industriei alimentare și a Academiei de Științe
Agricole și Silvice îGheorghe Ionescu-Șișești“, cu
modificările și completările ulterioare, precum și cu
regulamentul de organizare și funcționare prevăzut în
anexele nr. 1.a)—3.a).
Art. 2. — (1) Patrimoniul institutelor naționale nouînființate, prevăzute în anexele nr. 1—3, constituit din
bunuri proprietate publică a statului, bunuri proprietate
privată a statului și bunuri proprii, după caz, potrivit situației
financiare încheiate la data de 31 decembrie 2004, este
prevăzut în anexele nr. 1.b)—3.b).
(2) Activul și pasivul institutelor de cercetare din
agricultură care se desființează se preiau pe bază de
protocol de predare-primire de către institutele naționale
nou-înființate, prevăzute în anexele nr. 1—3, în termen de
30 de zile de la data intrării în vigoare a prezentei hotărâri,
întocmindu-se balanțe de verificare la datele respective,
conform reglementărilor contabile aplicabile.
(3) Se aprobă trecerea bunurilor imobile aflate în
domeniul public al statului și în administrarea Institutului de
Cercetări pentru Cereale și Plante Tehnice Fundulea în
domeniul privat al statului și în administrarea Institutului

Național de Cercetare-Dezvoltare Agricolă Fundulea, având
datele de identificare prevăzute în anexa nr. 1.c).
(4) Suprafețele de teren ale institutelor de cercetare din
agricultură, aflate în domeniul public al statului și în
administrarea Agenției Domeniilor Statului și concesionate
institutelor, trec în administrarea institutelor naționale nouînființate, prevăzute în anexele nr. 1—3, și au datele de
identificare prevăzute în anexele nr. 1.d)—3.d).
(5) Predarea-preluarea suprafețelor de teren prevăzute la
alin. (4) se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.
(6) Se aprobă trecerea în domeniul public al statului și
în administrarea Institutului Național de CercetareDezvoltare Agricolă Fundulea a suprafețelor de teren aflate
în domeniul privat al statului și în administrarea Agenției
Domeniilor Statului și concesionate Institutului de Cercetări
pentru Cereale și Plante Tehnice Fundulea, având datele
de identificare prevăzute în anexa nr. 1.e).
(7) Institutele naționale nou-înființate, prevăzute în
anexele nr. 1—3, preiau toate drepturile și obligațiile
institutelor de cercetare din agricultură care se desființează.
Art. 3. — Pentru suprafețele de teren din domeniul
public al statului, prevăzute la art. 2 alin. (4) și (6), pentru
care se vor valida cereri de reconstituire a dreptului de
proprietate în temeiul prevederilor legilor fondului funciar, se
aplică prevederile art. III alin. (11) din Legea nr. 169/1997
pentru modificarea și completarea Legii fondului funciar
nr. 18/1991, astfel cum a fost modificată și completată
prin Legea nr. 247/2005 privind reforma în domeniile
proprietății și justiției, precum și unele măsuri adiacente,
cu modificările și completările ulterioare, și ale art. 10 din
Legea nr. 213/1998 privind proprietatea publică și regimul
juridic al acesteia, cu modificările și completările ulterioare.
Art. 4. — (1) Se aprobă trecerea în domeniul privat al
statului a unor suprafețe de teren aflate în domeniul public
al statului și în administrarea Agenției Domeniilor Statului,
având datele de identificare prevăzute în anexa nr. 2.f),

6

MONITORUL OFICIAL AL ROMÂNIEI, PARTEA I, Nr. 153/17.II.2006

care se transmit comisiilor locale pentru stabilirea dreptului
de proprietate privată asupra terenurilor pentru persoanele
îndreptățite.
(2) Predarea-preluarea terenurilor prevăzute la alin. (1)
se face pe bază de protocol încheiat între Agenția
Domeniilor Statului și comisiile locale pentru stabilirea
dreptului de proprietate privată asupra terenurilor pentru
persoanele fizice îndreptățite, în termen de 30 de zile de
la data intrării în vigoare a prezentei hotărâri.
Art. 5. — Institutele naționale nou-înființate au obiectul
de activitate prevăzut în anexele nr. 1—3.
Art. 6. — (1) Finanțarea activităților desfășurate de
institutele naționale nou-înființate, prevăzute în anexele
nr. 1—3, se realizează potrivit legislației în vigoare, din
surse proprii, fonduri provenite din cooperări internaționale,
credite bancare și din alte surse atrase, precum donații și
sponsorizări.
(2) Institutele naționale nou-înființate, prevăzute în
anexele nr. 1—3, pot beneficia de fonduri alocate din
bugetul Ministerului Agriculturii, Pădurilor și Dezvoltării
Rurale pentru realizarea unor investiții, dotări, aparatură,
echipamente și instalații.
(3) Institutele naționale nou-înființate, prevăzute în
anexele nr. 1—3, beneficiază de prevederile legislației în
vigoare privind subvențiile, creditarea și alte facilități
acordate de stat operatorilor economici din agricultură,
industrie alimentară și silvicultură.
(4) Institutele naționale nou-înființate, prevăzute în
anexele nr. 1—3, beneficiază de prevederile art. 141 din
Legea nr. 290/2002, cu modificările și completările
ulterioare.
Art. 7. — (1) Personalul institutelor de cercetare din
agricultură se preia de către institutele naționale nouînființate, prevăzute în anexele nr. 1—3, cu aceleași
drepturi salariale până la negocierea contractului colectiv
de muncă.

(2) Salariile individuale ale personalului se stabilesc prin
negociere, conform reglementărilor cuprinse în contractul
colectiv de muncă și în actele normative în vigoare, în
limita fondului de salarii prevăzut în bugetul de venituri și
cheltuieli.
(3) În anii în care institutele naționale nou-înființate,
prevăzute în anexele nr. 1—3, beneficiază de fonduri
alocate de la bugetul de stat, prin bugetul Ministerului
Agriculturii, Pădurilor și Dezvoltării Rurale, se aplică
salarizarea personalului din sectorul bugetar.
Art. 8. — Structura organizatorică a institutelor naționale
nou-înființate, prevăzute în anexele nr. 1—3, se aprobă
prin decizie a președintelui Academiei de Științe Agricole și
Silvice îGheorghe Ionescu-Șișești“.
Art. 9. — Institutele naționale nou-înființate, prevăzute în
anexele nr. 1—3, sunt ținute de obligația prevăzută la
art. 18 din Legea nr. 290/2002, cu modificările și
completările ulterioare, pentru activitatea de coordonare
desfășurată de Academia de Științe Agricole și Silvice
îGheorghe Ionescu-Șișești“.
Art. 10. — (1) Institutele naționale nou-înființate,
prevăzute în anexele nr. 1—3, întocmesc anual bugete de
venituri și cheltuieli, potrivit reglementărilor legale în
vigoare, și situații financiare, potrivit reglementărilor
contabile aplicabile.
(2) Institutele naționale nou-înființate, prevăzute în anexele
nr. 1—3, pot contracta credite bancare și/sau pot beneficia
de împrumuturi prin Trezoreria Statului, după caz, și pot
desfășura operațiuni prin bănci comerciale în condițiile legii.
(3) Institutele naționale nou-înființate, prevăzute în
anexele nr. 1—3, pot desfășura activități comerciale și de
producție, conform regulamentului propriu, și se
înregistrează la registrul comerțului.
Art. 11. — Anexele nr. 1—3, 1.a)—3.a), 1.b)—3.b), 1.c),
1.d)—3.d), 1.e) și 2.f)*) fac parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul educației și cercetării,
Mihail Hărdău
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.882.
*) Anexele nr. 1—3, 1.a)—3.a), 1.b)—3.b), 1.c), 1.d)—3.d), 1.e) și 2.f) se publică ulterior în Monitorul Oficial al României, Partea I, nr. 153 bis în
afara abonamentului, care se poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

GUVERNUL ROMÂNIEI

HOTĂRÂRE
privind modificarea și completarea Normelor metodologice pentru aplicarea
prevederilor Ordonanței Guvernului nr. 20/2002 privind achizițiile publice prin licitații electronice,
aprobate prin Hotărârea Guvernului nr. 1.567/2003
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice pentru aplicarea
prevederilor Ordonanței Guvernului nr. 20/2002 privind
achizițiile publice prin licitații electronice, aprobate prin

Hotărârea Guvernului nr. 1.567/2003, publicată în Monitorul
Oficial al României, Partea I, nr. 31 din 14 ianuarie 2004,
se modifică și se completează după cum urmează:

MONITORUL OFICIAL AL ROMÂNIEI, PARTEA I, Nr. 153/17.II.2006
1. Alineatul (2) al articolului 1 va avea următorul
cuprins:
î(2) Prezentele norme metodologice se aplică
operatorului sistemului electronic de achiziții publice,
autorităților contractante care utilizează sistemul electronic
de achiziții publice în conformitate cu dispozițiile Hotărârii
Guvernului nr. 182/2002 privind lista autorităților
contractante care au obligația de a aplica prevederile
Ordonanței Guvernului nr. 20/2002 privind achizițiile publice
prin licitații electronice și produsele care urmează să fie
achiziționate prin procedura de licitație electronică, cu
modificările și completările ulterioare, precum și furnizorilor,
executanților sau prestatorilor care doresc să se înscrie,
respectiv deja înscriși, în sistemul electronic de achiziții
publice.“
2. Litera c) a articolului 5 va avea următorul cuprins:
îc) asumarea respectării de către autoritățile
contractante a normelor de utilizare și securitate și a
obligațiilor de confidențialitate impuse de către operatorul
sistemului electronic de achiziții publice;“.
3. Alineatul (2) al articolului 6 va avea următorul
cuprins:
î(2) Sucursalele, agențiile și celelalte sedii secundare
fără personalitate juridică ale unui furnizor/executant/
prestator nu pot fi înregistrate în sistemul electronic de
achiziții publice.“
4. Litera c) a articolului 8 va avea următorul cuprins:
îc) asumarea respectării de către furnizori/prestatori/
executanți a normelor de utilizare și securitate și a
obligațiilor de confidențialitate impuse de către operatorul
sistemului electronic de achiziții publice;“.
5. După alineatul (1) al articolului 25 se introduce un
nou alineat, alineatul 11), cu următorul cuprins:
î(11) În cazul în care furnizorul/prestatorul/executantul nu
comunică în scris și, ori de câte ori este posibil, în format
electronic un răspuns la notificarea autorității contractante,
în termenul prevăzut la alin. (1), autoritatea contractantă
este îndreptățită să considere că furnizorul/prestatorul/
executantul refuză în mod nejustificat să încheie contractul
de achiziție publică.“
6. Alineatul (2) al articolului 25 va avea următorul
cuprins:
î(2) Nerespectarea termenului prevăzut la alin. (1) sau
necomunicarea unui răspuns la notificarea autorității
contractante atrage decăderea furnizorului/prestatorului/
executantului din dreptul de a mai contesta decizia de
suspendare din sistemul electronic de achiziții publice, în
cadrul procedurii speciale prevăzute de Ordonanța
Guvernului nr. 20/2002, aprobată cu modificări și completări
prin Legea nr. 468/2002, cu modificările și completările
ulterioare.“
7. Litera b) a articolului 27 va avea următorul cuprins:
îb) refuzul furnizorului/executantului/prestatorului prevăzut
la art. 25 alin. (1) sau indicarea faptului că nu a fost
comunicat un răspuns în sensul art. 25 alin. (11);“.
8. Alineatul (1) al articolului 37 va avea următorul
cuprins:
îArt. 37. — (1) Orice furnizor/executant/prestator are
dreptul de a renunța la participarea în sistemul electronic
de achiziții publice, cu excepția cazului în care se află în
stare de suspendare potrivit prevederilor art. 18 lit. b)—e).“
9. Alineatul (3) al articolului 38 va avea următorul
cuprins:
î(3) Un furnizor/executant/prestator care a renunțat la
dreptul de a participa la achiziții publice derulate în
sistemul electronic nu are dreptul de a se mai înregistra în
sistemul electronic de achiziții publice timp de 6 luni de la
data primei sale renunțări.“

7

10. Alineatul (1) al articolului 39 va avea următorul
cuprins:
îArt. 39. — (1) Garanția de participare se constituie de
către furnizori/prestatori/executanți în scopul de a proteja
drepturile autorității contractante față de riscul unui eventual
comportament necorespunzător al acestuia, pe întreaga
perioadă dintre data limită de depunere a ofertelor, data
închiderii licitației electronice și până la încheierea
contractului de achiziție publică.“
11. După alineatul (1) al articolului 39 se introduce un
nou alineat, alineatul (11), cu următorul cuprins:
î(1 1 ) Garanția de participare se constituie de către
furnizori/prestatori/executanți, în mod obligatoriu, până la
data limită de depunere a ofertelor (data închiderii licitației
electronice), în cuantumul și în condițiile stabilite de
autoritatea contractantă.“
12. Alineatul (4) al articolului 40 va avea următorul
cuprins:
î(4) Autoritatea contractantă are obligația de a verifica
constituirea garanției de participare odată cu verificarea
documentelor de calificare ale furnizorului/prestatorului/
executantului a cărui ofertă a fost stabilită ca fiind
câștigătoare, neconstituirea de către acesta din urmă a
garanției de participare atrăgând, în mod obligatoriu,
excluderea furnizorului/prestatorului/executantului din
procedura de atribuire a contractului de achiziție publică.“
13. Alineatul 1 al articolului 45 va avea următorul
cuprins:
îArt. 45. — (1) Cuantumul inițial al tarifului de
participare pentru participarea la o procedură de achiziție
publică este de 1 leu (RON).“
14. Articolul 46 va avea următorul cuprins:
îArt. 46. — (1) Orice autoritate contractantă care a
încheiat un contract de achiziție publică în urma aplicării
procedurii de achiziție publică prin mijloace electronice are
obligația să plătească în lei operatorului sistemului
electronic de achiziții publice un tarif de utilizare în
cuantum de:
a) 0,5% din valoarea contractului, fără TVA, în cazul
contractelor a căror valoare, fără TVA, este mai mică sau
cel mult egală cu 10.000 lei (RON);
b) 0,3% din valoarea contractului, fără TVA, în cazul
contractelor a căror valoare, fără TVA, este cuprinsă între
10.000,01 lei (RON) și 50.000 lei (RON);
c) 0,25% din valoarea contractului, fără TVA, în cazul
contractelor a căror valoare, fără TVA, este de peste
50.000 lei (RON).
(2) La cuantumul tarifului de utilizare determinat potrivit
alin. (1) se adaugă taxa pe valoarea adăugată.“
15. Alineatele (1) și (2) ale articolului 47 vor avea
următorul cuprins:
îArt. 47. — (1) Plata tarifului de utilizare a sistemului
electronic de achiziții publice se efectuează anual, prin
utilizarea unei proceduri electronice, ori de câte ori acest
lucru este posibil din punct de vedere tehnic.
(2) Autoritățile contractante au obligația de a plăti
operatorului sistemului electronic de achiziții publice tariful
de utilizare corespunzător unui an calendaristic, până la
data de 31 martie a anului următor.“
16. Alineatul (1) al articolului 48 va avea următorul
cuprins:
îArt. 48. — (1) În termen de cel mult 45 de zile de la
încheierea unui an calendaristic, orice autoritate
contractantă are obligația de a comunica operatorului
sistemului electronic de achiziții publice lista tuturor
contractelor de achiziție publică prin mijloace electronice
încheiate în anul calendaristic precedent, utilizând facilitățile
puse la dispoziție de operatorul sistemului electronic de
achiziții publice.“

8

MONITORUL OFICIAL AL ROMÂNIEI, PARTEA I, Nr. 153/17.II.2006

17. Articolul 49 va avea următorul cuprins:
îArt. 49. — Autoritățile contractante care utilizează
sistemul electronic de achiziții publice în conformitate cu
dispozițiile Hotărârii Guvernului nr. 182/2002, cu modificările
și completările ulterioare, au obligația de a prevedea
sumele necesare plății tarifului de utilizare în cadrul
bugetului propriu aferent programului anual de achiziții
publice.“
18. După articolul 53 se introduce un nou articol,
articolul 54, care va avea următorul cuprins:
îArt. 54. — (1) În scopul instruirii personalului
autorităților contractante, furnizorilor, prestatorilor și
executanților în domeniul organizării achizițiilor publice prin
mijloace electronice și cu privire la utilizarea sistemului
electronic de achiziții publice, operatorul sistemului
electronic de achiziții publice poate organiza cursuri de
pregătire.
(2) Perioadele și condițiile în care se organizează
cursurile de pregătire se publică în sistemul electronic de
achiziții publice.
(3) Tarifele care vor fi percepute pentru organizarea
cursurilor de pregătire vor fi stabilite prin decizie a
președintelui Inspectoratului General pentru Comunicații și
Tehnologia Informației și vor fi publicate în sistemul
electronic de achiziții publice.

(4) Tarifele percepute pentru organizarea cursurilor de
pregătire se fac venit la bugetul operatorului sistemului
electronic de achiziții publice.“
Art. II. — Sucursalele, agențiile și celelalte sedii
secundare fără personalitate juridică ale unui
furnizor/executant/prestator, înregistrate în sistemul
electronic de achiziții publice la data intrării în vigoare a
prezentei hotărâri, pot continua să utilizeze sistemul
electronic de achiziții publice până la data expirării
perioadei de valabilitate a certificatului care atestă
înregistrarea sau reînnoirea înregistrării în sistemul
electronic de achiziții publice.
Art. III. — Dispozițiile prezentei hotărâri se aplică și
pentru determinarea cuantumului tarifului de utilizare datorat
de autoritățile contractante pentru contractele încheiate în
anul 2005.
Art. IV. — Hotărârea Guvernului nr. 1.567/2003 privind
aprobarea Normelor metodologice pentru aplicarea
prevederilor Ordonanței Guvernului nr. 20/2002 privind
achizițiile publice prin licitații electronice, publicată în
Monitorul Oficial al României, Partea I, nr. 31 din
14 ianuarie 2004, cu modificările și completările aduse prin
prezenta hotărâre, va fi republicată în Monitorul Oficial al
României, Partea I, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul comunicațiilor și tehnologiei informației,
Florin Bejan,
secretar de stat
Șeful Cancelariei Primului-Ministru,
Aleodor Marian Frâncu
Președintele Autorități Naționale
pentru Reglementarea și Monitorizarea Achizițiilor Publice,
Alexandru Cojocaru
Ministrul finanțelor publice,
Sebastian Teodor Gheorghe Vlădescu
București, 3 februarie 2006.
Nr. 172.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 153/17.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113299]
ISSN 1453—4495

