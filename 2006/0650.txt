Anul 174 (XVIII) — Nr. 650

PARTEA

I

LEGI, DECRETE, HOTĂRÂRI ȘI ALTE ACTE

Joi, 27 iulie 2006

SUMAR

Nr.

Pagina
LEGI ȘI DECRETE
— Lege pentru modificarea și completarea
Ordonanței de urgență a Guvernului nr. 236/2000
privind regimul ariilor naturale protejate,
conservarea habitatelor naturale, a florei și faunei
sălbatice .....................................................................
— Decret privind promulgarea Legii pentru
modificarea și completarea Ordonanței de urgență
a Guvernului nr. 236/2000 privind regimul ariilor
naturale protejate, conservarea habitatelor naturale,
a florei și faunei sălbatice........................................

Nr.

Pagina

984.

347.

995.

357.

— Lege pentru modificarea și completarea Legii
recunoștinței față de eroii-martiri și luptătorii care
au contribuit la victoria Revoluției române din
decembrie 1989 nr. 341/2004 ..................................
— Decret privind promulgarea Legii pentru
modificarea și completarea Legii recunoștinței față
de eroii-martiri și luptătorii care au contribuit la
victoria Revoluției române din decembrie 1989
nr. 341/2004 ..............................................................

— Lege pentru modificarea Legii nr. 562/2004
privind autorizarea instituțiilor publice din sistemul

de apărare, ordine publică și securitate națională
de a vinde personalului propriu unele locuințe de
serviciu pe care acestea le au în administrare .....
2–10

13–14

1.007. — Decret privind promulgarea Legii pentru
modificarea Legii nr. 562/2004 privind autorizarea
instituțiilor publice din sistemul de apărare, ordine
publică și securitate națională de a vinde
personalului propriu unele locuințe de serviciu pe
care acestea le au în administrare .........................

14

1.008. — Decret privind rechemarea unui ambasador......

345.

15

11

ORDONANȚE ȘI HOTĂRÂRI
ALE GUVERNULUI ROMÂNIEI
11–13

13

32. — Ordonanță pentru modificarea art. 4 din Legea
nr. 597/2001 privind unele măsuri de protecție și
autorizare a construcțiilor în zona de coastă
a Mării Negre ............................................................

15

936. — Hotărâre pentru completarea Hotărârii
Guvernului nr. 794/2006 privind alocarea unei
sume din Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județele Călărași, Dolj și Tulcea

16

2

MONITORUL OFICIAL AL ROMÂNIEI, PARTEA I, Nr. 650/27.VII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Ordonanței de urgență a Guvernului nr. 236/2000
privind regimul ariilor naturale protejate, conservarea habitatelor naturale,
a florei și faunei sălbatice
Parlamentul României adoptă prezenta lege.
Art. I. — Ordonanța de urgență a Guvernului
nr. 236/2000 privind regimul ariilor naturale protejate,
conservarea habitatelor naturale, a florei și faunei sălbatice,
publicată în Monitorul Oficial al României, Partea I, nr. 625
din 4 decembrie 2000, aprobată cu modificări și completări
prin Legea nr. 462/2001, cu modificările ulterioare, se
modifică și se completează după cum urmează:
1. La articolul 4, după litera c) se introduc două noi
litere, literele c1) și c2), cu următorul cuprins:
îc1) peisaj — zona terestră ce se poate delimita clar, cu
o structură și caracteristici specifice, cu valori și structuri
naturale specifice, incluzând și elemente ale culturii umane,
unde elementele naturale și cele create prin activitate
umană se influențează reciproc;
c2) ansamblu peisagistic — ansamblul de peisaje;“.
2. La articolul 4, după litera d) se introduce o nouă
literă, litera d1), cu următorul cuprins:
îd 1) arie naturală protejată de interes național — aria
naturală protejată, constituită cu scopul de a se proteja
habitate naturale și seminaturale de interes național și
specii indigene de floră și faună;“.
3. La articolul 4, literele l) și q) vor avea următorul
cuprins:
îl) rețea națională de arii naturale protejate — ansamblul
ariilor naturale protejate;
................................................................................................
q) habitat natural — zona terestră, acvatică sau
subterană, în stare naturală, ce se diferențiază prin
caracteristici geografice, abiotice și biotice;“.
4. La articolul 4, după litera q) se introduce o nouă
literă, litera q1), cu următorul cuprins:
îq1) habitat seminatural — zona terestră, acvatică sau
subterană ale cărei caracteristici naturale au fost parțial
modificate prin activitate umană;“.
5. La articolul 4, după litera v) se introduc patru noi
litere, literele v1)—v4), cu următorul cuprins:
îv1) specii indigene sau specii — speciile de plante și
animale sălbatice care se regăsesc în mod natural în
România și nu ca urmare a introducerii accidentale sau
forțate de către om de-a lungul secolelor;
v2) specii protejate — speciile periclitate, vulnerabile, rare
sau endemice;

v 3 ) specii alohtone — speciile introduse/răspândite,
accidental sau intenționat, din altă regiune geografică, ca
urmare directă sau indirectă a activității umane, lipsind în
mod natural dintr-o anumită regiune, cu o evoluție istorică
cunoscută într-o arie de răspândire naturală, alta decât
zona de interes, care pot fi în competiție, pot domina, pot
avea un impact negativ asupra speciilor native, putând
chiar să le înlocuiască;
v4) specii invazive — speciile indigene sau alohtone,
care s-au introdus accidental ori intenționat într-o arie și/sau
s-au reprodus cu un așa succes și atât de agresiv încât
influențează negativ/domină/înlocuiesc unele dintre speciile
indigene, determinând modificarea structurii cantitative
și/sau calitative a biocenozei naturale, caracteristică unui
anumit tip de biotop;“.
6. La articolul 4, după litera x), se introduc patru noi
litere, literele x1)—x4), cu următorul cuprins:
îx1) zone interioare ale ariilor naturale protejate — zonele
definite și delimitate prin planurile de management, în care
se stabilesc măsuri speciale de management sau se
stabilesc activitățile permise;
x2) vecinătatea ariei naturale protejate — zona din afara
limitei unei arii naturale protejate, din care se poate genera
un impact asupra ariei naturale protejate de către un
proiect sau o activitate, în funcție de natura, mărimea
și/sau localizarea acesteia;
x3) comunități locale — comunitățile umane situate în
interiorul sau în vecinătatea ariei naturale protejate, care
dețin proprietăți ori desfășoară activități tradiționale pe
teritoriul sau în vecinătatea ariei naturale protejate;
x4) activități tradiționale — activitățile de utilizare durabilă
a resurselor naturale desfășurate de comunitățile locale în
scopul asigurării subzistenței.“
7. Articolul 15 va avea următorul cuprins:
îArt. 15. — În vederea îmbunătățirii coerenței ecologice
a rețelei de arii naturale protejate de interes național și
comunitar se va încuraja managementul corespunzător al
zonelor de importanță majoră pentru fauna și flora
sălbatice. Aceste zone sunt cele care, datorită structurii
lineare și continue, cum sunt râurile cu malurile lor, sau
datorită funcțiilor de refugiu, cum sunt peticele mici de
pădure ori de zone umede, sunt esențiale pentru migrarea,
dispersarea speciilor sălbatice și pentru schimburile
genetice dintre aceste specii.“

MONITORUL OFICIAL AL ROMÂNIEI, PARTEA I, Nr. 650/27.VII.2006
8. La articolul 16, alineatul (2) va avea următorul
cuprins:
î(2) Administrarea parcurilor naționale, parcurilor
naturale, a siturilor de interes comunitar și a ariilor de
protecție specială avifaunistice se realizează de structuri de
administrare special constituite, cu personalitate juridică,
aflate în subordinea și/sau în coordonarea Agenției
Naționale pentru Arii Naturale Protejate și Conservarea
Biodiversității.“
9. La articolul 17, literele a) și b) vor avea următorul
cuprins:
îa) Agenția Națională pentru Arii Naturale Protejate și
Conservarea Biodiversității, împreună cu Academia Română,
pentru ariile naturale protejate, declarate prin legi sau
hotărâri ale Guvernului;
b) autoritățile administrației publice locale, cu acordul
Agenției Naționale pentru Arii Naturale Protejate și
Conservarea Biodiversității, pentru ariile naturale protejate,
declarate prin hotărâri ale acestora.“
10. Articolul 18 va avea următorul cuprins:
îArt. 18. — (1) Modalitățile de administrare a ariilor
naturale protejate și a altor bunuri ale patrimoniului natural,
puse sub regim special de protecție și conservare, se
stabilesc avându-se în vedere:
a) categoria ariei naturale protejate;
b) întinderea ariei naturale protejate;
c) posibilitățile de asigurare a resurselor financiare
suplimentare pentru asigurarea unei funcționări
corespunzătoare a administrației.
(2) Administrarea ariilor naturale protejate și a celorlalte
bunuri ale patrimoniului natural puse sub regim special de
protecție și conservare se face sub coordonarea Agenției
Naționale pentru Arii Naturale Protejate și Conservarea
Biodiversității, prin:
a) structuri de administrare special constituite,
subordonate direct Agenției Naționale pentru Arii Naturale
Protejate și Conservarea Biodiversității;
b) structuri de administrare special constituite în
subordinea unor regii autonome, companii și societăți
naționale și comerciale, autorități ale administrației publice
locale, servicii descentralizate ale administrației publice
centrale, instituții științifice, de cercetare și de învățământ
din sectorul public și privat, muzee, organizații
neguvernamentale, constituite potrivit legii;
c) persoane fizice și juridice cu calitatea de custode, în
condițiile art. 20.
(3) Structurile de administrare special constituite se
asigură, în mod obligatoriu, pentru fiecare rezervație a
biosferei, parc național și parc natural.
(4) Structurile de administrare special constituite se
asigură pentru una sau mai multe situri naturale ale
patrimoniului universal, arii speciale de conservare, arii de
protecție specială avifaunistică și zone umede de
importanță internațională.
(5) Structurile de administrare special constituite sunt
reprezentate prin:
a) administrații proprii, cu personal calificat, special
angajat, care asigură administrarea ariilor naturale protejate,

3

potrivit planurilor de management și regulamentelor de
organizare și funcționare;
b) consilii consultative de administrare, organizate pe
lângă administrațiile proprii, alcătuite din reprezentanți ai
instituțiilor, organizațiilor economice, organizațiilor
neguvernamentale, autorităților și comunităților locale, care
dețin cu orice titlu suprafețe, bunuri sau au interese în
perimetrul ariei naturale respective și care sunt implicate și
interesate în aplicarea măsurilor de protecție, în
conservarea și dezvoltarea durabilă a zonei.
(6) Administrațiile proprii, cu personal calificat special
angajat, se numesc:
a) de Agenția Națională pentru Arii Naturale Protejate și
Conservarea Biodiversității, în cazurile în care acestea îi
sunt direct subordonate;
b) de organizațiile cărora li se atribuie dreptul de a
administra o arie naturală protejată și care consimt să
contribuie din surse proprii la asigurarea mijloacelor
financiare și/sau tehnice, necesare pentru buna
administrare, potrivit planului de management.
(7) Consiliile consultative de administrare se organizează
la propunerea administrației ariei protejate, cu aprobarea
Agenției Naționale pentru Arii Naturale Protejate și
Conservarea Biodiversității.
(8) Structurile de administrare special constituite pentru
administrarea ariilor naturale protejate, prevăzute la alin. (3)
și (4), vor fi îndrumate și supravegheate de un consiliu
științific.
(9) Componența consiliilor științifice se propune de
administrația ariilor naturale protejate, cu avizul Academiei
Române, și se aprobă de Agenția Națională pentru Arii
Naturale Protejate și Conservarea Biodiversității.
(10) Consiliile științifice evaluează modul în care sunt
aplicate măsurile prevăzute în planurile de management și
prezintă, anual sau ori de câte ori este necesar, Academiei
Române și Agenției Naționale pentru Arii Naturale Protejate
și Conservarea Biodiversității rapoarte cuprinzând
constatări, propuneri și recomandări.
(11) Evaluarea managementului ariilor naturale protejate
cu structuri de administrare special constituite se face cel
puțin o dată pe an, pe baza rapoartelor consiliilor științifice,
de către Agenția Națională pentru Arii Naturale Protejate și
Conservarea Biodiversității și de Academia Română.
(12) Consiliile științifice ale parcurilor naționale și
naturale analizează, în vederea avizării, solicitările de
desfășurare a oricăror activități susceptibile să aibă impact
negativ asupra ariei naturale protejate, precum și orice
studii privind activități și dezvoltări ce ar urma să se
desfășoare pe suprafața sau în imediata vecinătate a ariilor
naturale protejate.
(13) În cazul în care pentru o investiție de interes
național cu potențial impact negativ asupra unei arii
naturale protejate nu există soluții alternative, iar planul sau
proiectul trebuie realizat pentru un obiectiv de interes public
major, inclusiv cu caracter social sau economic, statul va
asigura măsuri de compensare a teritoriului, astfel încât să
se protejeze integritatea rețelei de arii protejate. Acolo
unde aria naturală protejată de interes comunitar are tipuri
de habitate și/sau specii prioritare, planul sau proiectul

4

MONITORUL OFICIAL AL ROMÂNIEI, PARTEA I, Nr. 650/27.VII.2006

trebuie să fie de interes major din punct de vedere al
sănătății umane sau al securității publice, să aibă
importanță primară din punct de vedere al beneficiilor de
mediu sau alte motivații imperative de interes public major.
(14) Consiliile științifice ale parcurilor naționale și
naturale analizează, în vederea avizării, solicitările de
desfășurare a oricăror activități susceptibile să aibă impact
negativ asupra ariei naturale protejate, precum și orice
studii privind activități și dezvoltări ce ar urma să se
desfășoare pe suprafața sau în imediata vecinătate a ariilor
naturale protejate.
(15) În cazurile rezervațiilor științifice, rezervațiilor
naturale, monumentelor naturii și ale celorlalte bunuri ale
patrimoniului natural supuse unui regim special de
protecție, care nu sunt cuprinse în perimetrele rezervațiilor
biosferei, ale parcurilor naționale și parcurilor naturale,
ariilor speciale de conservare, ariilor de protecție specială
avifaunistică, administrarea se poate asigura prin una dintre
modalitățile prevăzute la alin. (2) lit. b) și c), pe bază de
convenții încheiate, după caz, cu autoritatea centrală
publică teritorială pentru protecția mediului.
(16) În cazurile rezervațiilor științifice, rezervațiilor
naturale, monumentelor naturii, ariilor speciale de
conservare, ariilor de protecție specială avifaunistică și ale
celorlalte bunuri ale patrimoniului natural supuse unui regim
special de protecție, care sunt cuprinse în perimetrele
rezervațiilor biosferei, ale parcurilor naționale și parcurilor
naturale, administrarea se poate asigura prin una dintre
modalitățile prevăzute la alin. (2) lit. b) și c), pe bază de
convenții încheiate, după caz, cu administrațiile rezervațiilor
biosferei, ale parcurilor naționale și parcurilor naturale, cu
avizul consiliului științific al acestora.
(17) În situațiile în care în aceeași zonă există arii
naturale protejate și alte bunuri ale patrimoniului natural,
supuse unui regim special de protecție, dar pentru care nu
se constituie structuri de administrare speciale sau nu s-a
dat spre administrare unor custozi administrarea lor, se
poate asigura de către un singur organ de administrare, în
coordonarea directă a autorității publice teritoriale a
protecției mediului, cu aprobarea Agenției Naționale pentru
Arii Naturale Protejate și Conservarea Biodiversității.“
11. Articolul 19 va avea următorul cuprins:
îArt. 19. — (1) Planurile de management și
regulamentele ariilor naturale protejate, care reglementează
desfășurarea tuturor activităților din aria naturală protejată,
se elaborează de administratorii ariilor naturale protejate și
se aprobă de Agenția Națională pentru Arii Naturale
Protejate și Conservarea Biodiversității, cu avizul Academiei
Române.
(2) Până la aprobarea planurilor de management de
către Guvern, managementul ariilor naturale protejate se
asigură în baza ordinului emis de autoritatea publică
centrală pentru protecția mediului.
(3) La elaborarea planurilor de management
administratorii ariilor naturale protejate au obligația să
consulte factorii de interes din zona ariei naturale protejate.
(4) Măsurile de management al ariilor naturale protejate
se elaborează astfel încât să țină cont de exigențele

economice, sociale și culturale, precum și de
particularitățile regionale și locale ale zonei.
(5) Reglementarea conținutului planurilor de
management se va face prin acte normative specifice.
(6) Modificarea planurilor de management se poate face
de administratorii sau custozii ariilor naturale protejate, cu
avizul consiliului științific și al Academiei Române, precum
și cu aprobarea Agenției Naționale pentru Arii Naturale
Protejate și Conservarea Biodiversității.
(7) Respectarea planurilor de management și a
regulamentelor este obligatorie pentru administratorii ariilor
naturale protejate, precum și pentru persoanele fizice și
juridice care dețin sau administrează terenuri și alte bunuri
și/sau care desfășoară activități în perimetrul și în
vecinătatea ariei naturale protejate.
(8) Planurile de amenajare a teritoriului, cele de
dezvoltare locală și națională, precum și orice alte planuri
de exploatare/utilizare a resurselor naturale din aria
naturală protejată și din vecinătatea acesteia vor fi
armonizate cu prevederile planului de management.
Prevederile planurilor de management al ariilor naturale
protejate sunt prioritare față de prevederile oricăror planuri
de dezvoltare, cu excepția situațiilor specificate la art. 6
alin. (3).
(9) Autoritățile locale și naționale cu competențe și
responsabilități în reglementarea activităților din zona ariilor
naturale protejate sunt obligate să instituie, de comun
acord cu structurile de administrare a ariilor naturale
protejate și, după caz, cu Agenția Națională pentru Arii
Naturale Protejate și Conservarea Biodiversității, măsuri
speciale pentru conservarea sau utilizarea durabilă a
resurselor naturale din ariile naturale protejate și din
vecinătatea acestora, conform prevederilor planurilor de
management.“
12. După articolul 19 se introduce un nou articol,
articolul 191, cu următorul cuprins:
îArt. 19 1 . — (1) Zonarea internă a ariilor naturale
protejate se face prin planul de management, prin definirea
și delimitarea zonelor de conservare specială, a zonelor cu
protecție strictă echivalente rezervațiilor științifice, a zonelor
de interes special din punctul de vedere al biodiversității,
zonelor de dezvoltare durabilă a activităților umane și a
zonelor de dezvoltare turistică, conform obiectivelor
specifice fiecărei arii naturale protejate.
(2) Zonele de conservare specială cuprind cele mai
valoroase elemente ale patrimoniului natural din interiorul
parcurilor naționale și parcurilor naturale și sunt asimilabile
integral sau pot include rezervații științifice, rezervații
naturale, inclusiv de tip peisagistic, monumente ale naturii,
arii speciale de conservare, arii de protecție specială
avifaunistică, zone protejate pentru monumentele istorice de
valoare națională excepțională, după caz.
(3) Zone cu protecție strictă — zonele din arii naturale
protejate, în care se interzice desfășurarea oricăror activități
umane, cu excepția activităților de cercetare, educație și
formele de turism definite în planurile de management.
(4) Zone de interes special din punctul de vedere al
biodiversității — zonele din rezervații ale biosferei, parcuri

MONITORUL OFICIAL AL ROMÂNIEI, PARTEA I, Nr. 650/27.VII.2006
naționale, parcuri naturale, arii speciale de protecție
specială avifaunistică și arii de conservare specială în care
se impun măsuri speciale pentru conservarea unor habitate
și/sau specii.
(5) Zone de dezvoltare durabilă a activităților umane —
zonele în care se permit activități de investiții/dezvoltare,
dar cu respectarea principiului de utilizare durabilă a
resurselor naturale și de prevenire a oricăror efecte
negative asupra biodiversității.
(6) Zone de dezvoltare turistică — zonele în care se
permite dezvoltarea de activități turistice care presupun
investiții speciale.
(7) Până la aprobarea planurilor de management,
zonele de conservare specială se stabilesc provizoriu prin
ordin al autorității publice centrale pentru mediu.
(8) Până la aprobarea planului de management pentru
fiecare parc național sau parc natural, care va reglementa
în amănunt regimul de protecție și zonarea detaliată, în
zonele de conservare specială se interzic orice forme de
exploatare sau utilizare a resurselor naturale, precum și
orice forme de folosire a terenurilor, incompatibile cu
scopul de protecție și/sau de conservare.
(9) Prin excepție de la prevederile alin. (4), în zonele
de conservare specială din parcurile naționale și din
parcurile naturale, în afara perimetrelor rezervațiilor
științifice cu regim strict de protecție se pot desfășura
următoarele activități:
a) de natură științifică și educativă;
b) turismul controlat;
c) utilizarea rațională a pajiștilor pentru cosit și/sau
pășunat numai cu animalele domestice, proprietatea
membrilor comunităților ce dețin pășuni în interiorul
parcului, pe supafețele, în perioadele și cu speciile și
efectivele aprobate de administrația parcului, astfel încât să
nu fie afectate habitatele naturale și speciile de floră și
faună prezente în zona de conservare specială;
d) localizarea și stingerea operativă a incendiilor;
e) intervențiile pentru menținerea habitatelor în vederea
protejării anumitor specii, grupuri de specii sau comunități
biotice care constituie obiectul protecției, în urma aprobării
de către autoritatea publică centrală care răspunde de
silvicultură și mediu a planului de acțiune provizoriu,
elaborat în acest scop de consiliul științific al parcului și
valabil până la intrarea în vigoare a planului de
management;
f) intervențiile în scopul protecției și menținerii
ecosistemelor naturale și al reabilitării unor ecosisteme
necorespunzătoare sau degradate, la propunerea consiliului
științific al ariei naturale protejate, în urma aprobării de
către autoritatea publică centrală care răspunde de
silvicultură și de către autoritatea publică centrală
responsabilă pentru protecția mediului;
g) acțiunile de înlăturare a efectelor unor calamități, în
baza aprobărilor autorității publice centrale care răspunde
de silvicultură și autorității publice centrale responsabile
pentru protecția mediului, la propunerea consiliului științific
al ariei naturale protejate;

5

h) acțiunile de prevenire a înmulțirii în masă a
dăunătorilor forestieri și de monitorizare a acestora, cu
avizul consiliului științific al ariei naturale protejate.
(10) Până la aprobarea planului de management pentru
fiecare rezervație a biosferei, parc național și parc natural,
în suprafețele situate în afara zonelor de conservare
specială se pot desfășura următoarele activități:
a) activitățile prevăzute la alin. (9);
b) activități tradiționale de utilizare a unor resurse
regenerabile, în limita capacității productive și de suport a
ecosistemelor, prin tehnologii cu impact redus, precum
recoltarea de fructe de pădure, de ciuperci și de plante
medicinale, cu respectarea normativelor în vigoare. Acestea
se pot desfășura numai de persoanele fizice și juridice
care dețin terenuri în interiorul parcului sau de comunitățile
locale, cu aprobarea administrației ariei naturale protejate;
c) lucrări de îngrijire și conducere a arboretelor tinere,
lucrări de conservare și lucrări de igienizare;
d) aplicarea de tratamente cu grad mare de
intensivitate, care promovează regenerarea pe cale naturală
a arboretelor. În parcurile naționale se pot aplica:
tratamentul tăierilor de transformare spre grădinărit,
tratamentul tăierilor grădinărite și cvasigrădinărite,
tratamentul tăierilor progresive cu perioadă lungă de
regenerare și tratamentul tăierilor în crâng, în salcâmete și
zăvoaie de plop și salcie. În parcurile naturale se mai pot
aplica și tratamentele tăierilor succesive și progresive
clasice sau în margine de masiv;
e) orice alte activități aprobate de administrația parcului
și de consiliul științific, care nu pun în pericol conservarea
patrimoniului natural al ariei naturale protejate.
(11) În rezervațiile științifice nu se permite nicio
activitate de exploatare a resurselor naturale din rezervații
științifice, singurele activități permise fiind cele de
cercetare/educație.
(12) În zonele de protecție strictă nu se permite nicio
activitate de exploatare a resurselor naturale din rezervații
științifice, singurele activități permise fiind cele de
cercetare/educație și turism controlat.
(13) Amenajamentele silvice ale unităților de producție
ce intră în componența ariilor naturale protejate vor fi
revizuite în mod obligatoriu în conformitate cu prevederile
planurilor de management.
(14) Planurile de dezvoltare locală se modifică pentru
zonele incluse în arii naturale protejate în conformitate cu
prevederile planurilor de management, respectiv cu
obiectivele de conservare a ariilor naturale protejate care
nu dispun de plan de management.“
13. La articolul 20, alineatele (1), (2) și (4) vor avea
următorul cuprins:
îArt. 20. — (1) Pentru administrarea unor arii naturale
protejate și bunuri ale patrimoniului natural, aflate sub
regim special de protecție și conservare, care nu necesită
sau care nu au structuri de administrare special constituite,
se instituie calitatea de custode.
(2) Custozi pot fi persoane fizice sau juridice care au
calificarea, instruirea și mijloacele necesare pentru a stabili,
cu aprobarea instituției cu care se semnează convenția de

6

MONITORUL OFICIAL AL ROMÂNIEI, PARTEA I, Nr. 650/27.VII.2006

custodie, și a aplica măsurile de ocrotire și conservare a
bunurilor încredințate, atestate de Agenția Națională pentru
Arii Naturale Protejate și Conservarea Biodiversității.
.........................................................................................
(4) Pentru ariile naturale protejate ce intră în
componența Rețelei naționale de arii naturale protejate
modalitatea încheierii convențiilor și eliberarea legitimațiilor
de custode sunt în competența de reglementare a Agenției
Naționale pentru Arii Naturale Protejate și Conservarea
Biodiversității, cu avizul Academiei Române.“
14. După articolul 20 se introduce un nou articol,
articolul 201, cu următorul cuprins:
îArt. 20 1 . — Regulamentul-cadru de organizare și
funcționare a administrațiilor de arii naturale protejate,
adaptat categoriei de arie protejată, se aprobă de Agenția
Națională pentru Arii Naturale Protejate și Conservarea
Biodiversității.“
15. La articolul 21, după alineatul (1) se introduce un
nou alineat, alineatul (2), cu următorul cuprins:
î(2) Pentru terenurile din arii naturale protejate, deținute
în regim de proprietate privată, proprietarii vor primi
compensații pentru respectarea prevederilor planului de
management al ariei naturale protejate. Modalitatea de
solicitare, de calcul și de acordare a compensațiilor se
stabilește de autoritățile publice centrale responsabile
pentru reglementarea gestionării terenurilor și/sau a
resurselor în cauză prin act normativ, ce se publică în
Monitorul Oficial al României, Partea I, în termen de 90 de
zile*) de la publicarea prezentei legi.“
16. După articolul 21 se introduce un nou articol,
articolul 211, cu următorul cuprins:
îArt. 211. — Reglementarea activităților în ariile naturale
protejate se face cu respectarea următoarelor prevederi:
a) activitățile de exploatare a resurselor naturale din
ariile naturale protejate se vor desfășura numai după
întocmirea unor studii, cum sunt: amenajamente silvice,
studii agricole, zootehnice, turistice, piscicole, cinegetice,
geologice sau pe bază de proiecte;
b) orice studii sau proiecte care planifică activități de
exploatare a resurselor naturale, lucrări de construcții de
orice fel, activități sportive, turism etc. în ariile naturale
protejate se întocmesc după consultarea planurilor de
management al ariilor naturale protejate și se supun în
mod obligatoriu, de către beneficiari sau proiectanți, avizării
administratorilor sau custozilor ariilor naturale protejate în
cauză, în vederea verificării încadrării activităților planificate
de acestea în prevederile planurilor de management al
ariilor naturale protejate;
c) studiile/proiectele aprobate de autoritățile competente
înaintea intrării în vigoare a planurilor de management al
ariilor naturale protejate se supun în mod obligatoriu, de
către beneficiarii acestora, avizării administratorilor ariilor
naturale protejate în vederea verificării încadrării activităților
propuse în planurile de management al ariilor naturale

protejate. În cazul în care aceste studii/proiecte prevăd
activități care nu se încadrează în prevederile planurilor de
management, vor fi refăcute în termen de maximum 6 luni
de la intrarea în vigoare a prezentei legi sau de la
declararea ariei naturale protejate. Până la refacerea
studiilor, desfășurarea activităților care contravin planurilor
de management este interzisă;
d) beneficiarii studiilor/proiectelor menționate la lit. a),
precum și persoanele juridice care desfășoară activități pe
baza lor au obligația de a furniza administratorilor ariilor
naturale protejate, la solicitarea acestora, datele necesare,
referitoare la desfășurarea activităților prevăzute de studii;
e) scoaterea definitivă sau temporară de terenuri din
fondul forestier de pe raza ariei naturale protejate se poate
face numai pentru obiective care vizează asigurarea
securității naționale, asigurarea securității, sănătății
oamenilor și animalelor și prevenirea catastrofelor naturale
sau pentru obiectivele destinate cercetării științifice și bunei
administrări a ariei naturale protejate. Scoaterea definitivă
sau temporară a terenurilor din fondul forestier se face
numai cu avizul Academiei Române și cu aprobarea
autorității publice centrale pentru mediu;
f) persoanele fizice și juridice care desfășoară activități
de exploatare a resurselor naturale pe teritoriul ariei
naturale protejate au obligația să solicite în scris acordul
administratorilor pentru desfășurarea activităților respective,
cu excepția activităților tradiționale legate de creșterea
animalelor, agricultură și folosirea plantelor medicinale,
desfășurate în mod tradițional de membrii comunităților
locale;
g) în vederea realizării corespunzătoare a activităților și
a sarcinilor de control, accesul administratorilor și al
organelor de control pe terenurile din ariile naturale
protejate nu poate fi restricționat, indiferent de tipul de
proprietate;
h) proprietarii/administratorii de terenuri au obligația de
a asigura liberul acces al vizitatorilor/turiștilor pe traseele
turistice și în zonele în care se realizează activități pe raza
ariilor naturale protejate, cu condiția ca aceste activități să
nu aducă prejudicii proprietarilor de terenuri.“
17. Articolul 23 va avea următorul cuprins:
îArt. 23. — (1) Resursele financiare necesare bunei
administrări a ariilor naturale protejate de interes național
se asigură din bugetul autorității publice centrale de
protecție a mediului, la solicitarea Agenției Naționale pentru
Arii Naturale Protejate și Conservarea Biodiversității, fiind
destinate pentru funcționarea administrației și pentru
desfășurarea activităților de conservare și educație.
(2) Pentru completarea resurselor financiare necesare
bunei administrări a ariilor naturale protejate, potrivit
planurilor de management și regulamentelor, administratorii
acestora pot institui un sistem de tarife ce se stabilește de
administratorul ariei naturale protejate, cu avizul Agenției
Naționale pentru Arii Naturale Protejate și Conservarea
Biodiversității.

*) Termenul de 90 de zile curge de la data intrării în vigoare a prezentei legi.

MONITORUL OFICIAL AL ROMÂNIEI, PARTEA I, Nr. 650/27.VII.2006
(3) Tarifele se plătesc de persoanele fizice și juridice
care beneficiază de bunurile, serviciile și activitățile
specifice desfășurate în ariile naturale protejate, în
conformitate cu prevederile regulamentului ariei naturale
protejate.“
18. După articolul 24 se introduce un nou articol,
articolul 241, cu următorul cuprins:
îArt. 24 1. — (1) Pentru toate bunurile patrimoniului,
aflate sub regim de protecție conform legii, se stabilește o
valoare de conservare, care să simbolizeze valoarea
bunului respectiv pentru patrimoniul natural național.
Valoarea de conservare a speciilor protejate se stabilește
prin hotărâre a Guvernului.
(2) În cazul distrugerii unui bun al patrimoniului natural,
pentru care s-a stabilit o valoare de conservare, această
valoare de plătește de făptuitor, sumele constituindu-se
într-un fond utilizat pentru conservarea biodiversității.
(3) În cazul în care avizul favorabil al unei instituții a
contribuit la distrugerea bunului patrimoniului natural,
contravaloarea acestuia se achită de instituția sau instituțiile
rspective.“
19. După alineatul (2) al articolului 25 se introduce un
nou alineat, alineatul (3), cu următorul cuprins:
î(3) Ocrotirea și conservarea habitatelor naturale și
seminaturale, terestre, acvatice și subterane de interes
național, precum și a speciilor protejate de plante și
animale sălbatice se fac prin declararea de arii naturale
protejate de interes național.“
20. După articolul 26 se introduce un nou articol,
articolul 261, cu următorul cuprins:
îArt. 261. — În vederea protejării habitatelor naturale și
a speciilor indigene, introducerea de specii alohtone,
precum și intervențiile asupra speciilor invazive se
reglementează de autoritatea publică centrală pentru
protecția mediului prin acte normative specifice.“
21. La articolul 33 alineatul (1), litera a) va avea
următorul cuprins:
îa) activități științifice, de explorare și de documentare
în peșteri din clasa A;“.
22. La articolul 38, litera a) va avea următorul cuprins:
îa) autoritatea publică centrală pentru protecția mediului,
cu responsabilități de reglementare, supraveghere și
control;“.
23. Articolul 39 va avea următorul cuprins:
îArt. 39. — Autoritatea publică centrală pentru protecția
mediului are următoarele atribuții:
a) coordonează și/sau elaborează studiile și rapoartele
naționale asupra conservării diversității biologice;
b) organizează, prin Agenția Națională pentru Arii
Naturale Protejate și Conservarea Biodiversității, rețeaua
națională de arii naturale protejate, stabilește regimul de
administrare a acestora și exercită controlul în privința
respectării acestui regim;
c) propune aprobarea prin hotărâre a Guvernului a
planurilor de management, după avizarea acestora de către
Academia Română și de către Agenția Națională pentru
Arii Naturale Protejate și Conservarea Biodiversității;

7

d) numește și revocă, prin Agenția Națională pentru Arii
Naturale Protejate și Conservarea Biodiversității, organele
de administrație aflate în subordine directă;
e) asigură, prin Agenția Națională pentru Arii Naturale
Protejate și Conservarea Biodiversității, organizarea și
dezvoltarea în România a rețelelor internaționale de arii
protejate;
f) promovează programe și studii pentru cunoașterea și
evaluarea stării habitatelor naturale, a speciilor din flora și
fauna sălbatice și a altor bunuri ale patrimoniului natural
existente pe teritoriul țării, care urmează să fie finanțate
din bugetul de stat și din alte surse, potrivit legii;
g) promovează realizarea studiilor speciale de evaluare
a stării resurselor biologice din flora și fauna sălbatice,
care se exploatează și se valorifică în diferite scopuri
economice și sociale, pentru stabilirea condițiilor și a
măsurilor care să asigure utilizarea lor durabilă, menținerea
potențialului natural de regenerare, a integrității structurale
și funcționale a ecosistemelor terestre și acvatice și a
echilibrului ecologic;
h) emite autorizații, urmărește și controlează respectarea
măsurilor legale privind utilizarea durabilă a componentelor
diversității biologice, scop în care poate să dispună
interzicerea sau limitarea exploatării unor resurse de floră
și faună sălbatice;
i) promovează realizarea unor proiecte speciale,
destinate ocrotirii și conservării habitatelor naturale și
diversității biologice, restaurării habitatelor deteriorate,
refacerii unor populații viabile de specii amenințate cu
dispariția;
j) promovează și sprijină evaluarea stării diversității
biologice existente în afara ariilor protejate și stabilește
măsurile necesare protecției și conservării acesteia;
k) organizează Sistemul informațional național al
diversității biologice și sistemul de schimb de informații prin
mecanismul internațional în domeniul diversității biologice;
l) promovează realizarea studiilor speciale de evaluare
a stării resurselor biologice din flora și fauna sălbatice,
care se exploatează și se valorifică în diferite scopuri
economice și sociale, pentru stabilirea condițiilor și a
măsurilor care să asigure utilizarea lor durabilă, menținerea
potențialului natural de regenerare, a integrității structurale
și funcționale a ecosistemelor terestre și acvatice și a
echilibrului ecologic;
m) emite autorizații, urmărește și controlează
respectarea măsurilor legale privind utilizarea durabilă a
componentelor diversității biologice, scop în care poate să
dispună interzicerea sau limitarea exploatării unor resurse
de floră și faună sălbatice;
n) promovează realizarea unor proiecte speciale,
destinate ocrotirii și conservării habitatelor naturale și
diversității biologice, restaurării habitatelor deteriorate,
refacerii unor populații viabile de specii amenințate cu
dispariția;
o) aprobă, cu avizul Academiei Române, și pune în
aplicare procedurile legale pentru modificarea suprafeței și
limitelor ariilor naturale protejate.“

8

MONITORUL OFICIAL AL ROMÂNIEI, PARTEA I, Nr. 650/27.VII.2006

24. Articolul 40 va avea următorul cuprins:
îArt. 40. — (1) Atribuțiile autorității publice centrale la
nivel teritorial se îndeplinesc de agențiile teritoriale pentru
protecția mediului, prin serviciile specifice pentru
conservarea naturii și a diversității biologice, în cooperare
cu administrațiile ariilor naturale protejate, inspectoratele
silvice și oficiile cinegetice teritoriale, precum și cu
autoritățile administrației publice locale.
(2) Autoritatea teritorială pentru protecția mediului
monitorizează și raportează autorității centrale pentru
protecția mediului cazurile de distrugere a bunurilor
patrimoniului natural cu valoare de conservare și face
demersurile legale pentru sancționarea faptelor respective,
în cooperare cu administrațiile ariilor naturale protejate, cu
inspectoratele silvice și cu oficiile cinegetice teritoriale,
precum și cu autoritățile administrației publice locale.“
25. La articolul 41, litera b) se abrogă.
26. La articolul 41, literele d) și e) vor avea următorul
cuprins:
îd) avizează numirea membrilor organelor științifice;
e) colaborează cu autoritatea publică centrală pentru
protecția mediului la organizarea și dezvoltarea în România
a rețelelor internaționale de arii protejate;“.
27. La articolul 41, după litera n) se introduce o nouă
literă, litera n1), cu următorul cuprins:
în 1 ) exercită atribuții de expertizare, avizare,
supraveghere și control științific, inclusiv asupra ariilor
naturale protejate, declarate la nivel local;“.
28. Articolul 43 va avea următorul cuprins:
îArt. 43. — Autoritățile publice centrale și locale,
organizațiile economice care dețin cu orice titlu suprafețe
terestre și acvatice și serviciile publice descentralizate cu
responsabilități în planificarea și amenajarea teritoriului, în
administrația agricolă, silvică, a apelor și a altor resurse
naturale ale solului și subsolului sunt obligate să furnizeze
informațiile și datele solicitate de Academia Română, de
autoritatea centrală pentru protecția mediului și de
administratorii ariilor naturale protejate pentru îndeplinirea
responsabilităților pe care le au potrivit dispozițiilor
prezentei ordonanțe de urgență.“
29. După articolul 43 se introduc trei noi articole,
articolele 431—433, cu următorul cuprins:
îArt. 431. — Atribuțiile și responsabilitățile structurilor de
administrare și ale custozilor ariilor naturale protejate se
definesc prin reglementări speciale de către Agenția
Națională pentru Arii Naturale Protejate și Conservarea
Biodiversității, aprobate de autoritatea publică centrală
responsabilă pentru protecția mediului și publicate în
Monitorul Oficial al României, Partea I.
Art. 432. — Autoritățile publice locale și regionale au
următoarele atribuții și responsabilități pentru conservarea
habitatelor naturale și a speciilor de plante și animale
sălbatice:
a) armonizarea planurilor de dezvoltare locală cu
interesele de conservare a habitatelor naturale și

seminaturale, a speciilor indigene și cu prevederile
planurilor de management al ariilor naturale protejate;
b) punerea sub regim de protecție a bunurilor de
patrimoniu natural de interes local prin declararea de arii
naturale protejate de interes local;
c) menținerea ariilor naturale protejate de interes local;
d) colaborarea cu autorități publice locale și regionale în
vederea gospodăririi unitare a teritoriilor incluse în arii
naturale protejate ce se extind pe mai multe județe/regiuni.
Art. 433. — Participarea societății civile și a persoanelor
fizice la conservarea habitatelor naturale și a speciilor de
plante și animale sălbatice se asigură prin:
a) organizarea de către instituțiile de învățământ de
toate gradele, de către organizațiile neguvernamentale și
de către structurile de administrare a ariilor naturale
protejate de acțiuni de conștientizare și educație cu privire
la importanța conservării și utilizării durabile a resurselor
naturale. În acest scop se pot înființa pentru ariile naturale
protejate centre de vizitare, puncte de informare și trasee
educative;
b) asigurarea accesului în anumite zone din ariile
naturale protejate și elaborarea de programe speciale de
educație pentru creșterea nivelului de conștientizare a
populației cu privire la valorile patrimoniului natural;
c) asigurarea participării societății civile la elaborarea
planurilor de management al ariilor naturale protejate și la
implementarea unor activități, în funcție de capacitatea și
de resursele organizațiilor în cauză;
d) sesizarea, după caz, a autorităților centrale și/sau
locale cu privire la încălcarea prevederilor legale pentru
conservarea habitatelor naturale și a speciilor de plante și
animale sălbatice, precum și cu privire la nerespectarea
regimului de arie protejată;
e) acționarea în judecată a persoanelor fizice și juridice
care încalcă prevederile legale pentru conservarea
habitatelor naturale și a speciilor de plante și animale
sălbatice, precum și pe cele cu privire la nerespectarea
regimului de arie naturală protejată.“
30. La articolul 44 alineatul (1), literele a) și b) vor avea
următorul cuprins:
îa) aparatului central al acesteia și al Agenției Naționale
pentru Arii Naturale Protejate și Conservarea Biodiversității,
cu atribuții de control pe întregul teritoriu al țării;
b) autorităților teritoriale de protecție a mediului, cu
atribuții de control pe teritoriul unităților administrativteritoriale în care acestea funcționează;“.
31. La articolul 44 alineatul (1), după litera d) se
introduce o nouă literă, litera e), cu următorul cuprins:
îe) tuturor organelor de control cu atribuții legate de
conservarea mediului.“
32. La articolul 44, alineatul (3) se abrogă.
33. Articolul 45 se abrogă.
34. După articolul 48 se introduce un nou articol,
articolul 481, cu următorul cuprins:
îArt. 481. — Nerespectarea planurilor de management și
a regulamentelor ariilor naturale protejate constituie

MONITORUL OFICIAL AL ROMÂNIEI, PARTEA I, Nr. 650/27.VII.2006
contravenție și se sancționează cu amendă contravențională,
după cum urmează:
1. de la 1.500 lei la 7.500 lei, pășunatul fără contracte
încheiate cu deținătorii/administratorii pășunii;
2. de la 300 lei la 1.500 lei, pășunatul pe bază de
contract încheiat cu deținătorul/administratorul pășunii, dar
fără avizul administratorului de arie naturală protejată, în
cazul în care acest lucru se impune prin regulament;
3. de la 100 lei la 1.000 lei, pășunatul cu mai multe
animale decât cele contractate sau peste capacitatea de
suport a pășunii, stabilită prin studii speciale;
4. de la 1.000 lei la 3.000 lei, pășunatul în zone cu
protecție strictă sau în care pășunatul este interzis (de
exemplu, rezervații științifice);
5. de la 1.000 lei la 4.500 lei, pășunatul cu alte
animale decât cele pentru care se permite pășunatul, acolo
unde acest lucru este interzis;
6. de la 1.500 lei la 4.500 lei, amplasarea de stâne
fără avizul administratorului de arie naturală protejată;
7. de la 500 lei la 1.500 lei, amplasarea de locuri de
târlire și stâne în vecinătatea pâraielor și a lacurilor sau în
amonte de lacuri;
8. de la 500 lei la 3.000 lei, adunarea și tăierea de
material lemnos pentru foc în zonele în care acest lucru
este interzis;
9. de la 1.000 lei la 3.000 lei, tăierea jneapănului și a
zâmbrului;
10. de la 1.500 lei la 3.000 lei, accesul în rezervațiile
științifice sau în zonele închise pentru accesul public fără
acordurile necesare;
11. de la 1.500 lei la 3.000 lei, refacerea marcajelor
turistice, deschiderea de noi trasee, amplasarea de panouri
fără acordul administratorului ariei naturale protejate;
12. de la 1.500 lei la 3.000 lei, camparea în afara
zonelor permise;
13. de la 1.500 lei la 3.000 lei, distrugerea sau
degradarea panourilor informative și indicatoare, precum și
a plăcilor, stâlpilor sau a semnelor de marcaj de pe
traseele turistice;
14. de la 1.500 lei la 3.000 lei, folosirea ambarcațiunilor
de orice tip pe lacurile alpine, cu excepția celor avizate
pentru colectarea de probe pentru cercetări științifice;
15. de la 20 lei la 60 lei, abaterea de la traseele
turistice marcate și de la traseele de alpinism omologate,
marcate și pitonate;
16. de la 20 lei la 60 lei, vizitarea ariei naturale
protejate fără plata tarifului de vizitare;
17. de la 200 lei la 350 lei, săparea de șanțuri în jurul
corturilor sau utilizarea oricăror materiale de origine
vegetală (cetină, ferigi, mușchi) sub corturi;
18. de la 200 lei la 350 lei, organizarea de competiții și
manifestările de grup de orice fel, cursuri care presupun
accesul pe teren în zona ariei naturale protejate și în
tabere fără acordul serviciilor publice Salvamont și avizul
administratorului ariei naturale protejate;
19. de la 180 lei la 300 lei, aprinderea focului în afara
vetrelor special amenajate în acest scop;

9

20. de la 10 lei la 60 lei, abandonarea deșeurilor în
aria naturală protejată, în afara locurilor special amenajate
în acest scop;
21. de la 50 lei la 150 lei, perturbarea liniștii în zonele
de extravilan, în locurile de campare și în zonele cabanelor
și refugiilor;
22. de la 50 lei la 150 lei, lăsarea câinilor însoțitori în
libertate în afara traseului marcat;
23. de la 50 lei la 150 lei, scăldatul și utilizarea de
detergenți pentru spălare în apele curgătoare și în lacurile
alpine;
24. de la 1.000 lei la 3.000 lei, pentru persoane fizice,
și de la 2.000 lei la 10.000 lei, pentru persoane juridice,
degradarea refugiilor, adăposturilor, podețelor, barierelor,
marcajelor turistice, panourilor informative sau a oricărei
alte construcții ori amenajări de pe teritoriul ariei naturale
protejate, dacă fapta nu se constituie ca infracțiune prin
paguba produsă;
25. de la 300 lei la 1.000 lei, accesul public cu mijloace
motorizate sau cu biciclete în alte condiții decât cele
prevăzute în regulamentul ariei naturale protejate;
26. de la 30 lei la 60 lei, colectarea de specii de floră,
faună, roci și a oricăror eșantioane de origine naturală;
27. de la 1.000 lei la 5.000 lei, deținerea și creșterea în
captivitate, indiferent de forma de captivitate, a animalelor
din fauna sălbatică pe raza ariei naturale protejate, cu
excepția cazurilor când se desfășoară proiecte de
repopulare cu avizul CMN și cu aprobarea autorității
publice centrale pentru mediu;
28. de la 100 lei la 500 lei, pentru persoane fizice, și
de la 1.000 lei la 5.000 lei, pentru persoane juridice,
introducerea în cultură, pe teritoriul ariilor naturale protejate,
de specii de plante și animale domestice fără certificate
fitosanitare și, respectiv, sanitar-veterinare, emise conform
legislației în vigoare;
29. de la 1.000 lei la 3.000 lei, pentru persoane fizice,
și de la 5.000 lei la 10.000 lei, pentru persoane juridice,
introducerea de organisme modificate genetic (OMG) în
culturi de pe suprafața ariei naturale protejate;
30. de la 500 lei la 1.000 lei, pentru persoane fizice, și
de la 2.000 lei la 5.000 lei, pentru persoane juridice,
practicarea de activități comerciale neautorizate în
extravilanul ariilor naturale protejate;
31. de la 2.000 lei la 10.000 lei, autorizarea de
construcții/investiții pe teritoriul ariei naturale protejate și în
imediata vecinătate fără avizul administratorului ariei
naturale protejate;
32. de la 100 lei la 300 lei, neprezentarea actelor de
identitate, la solicitarea personalului administrației sau a
custozilor ariilor naturale protejate, ce dețin legitimații
tipizate, când acestea sunt solicitate la constatarea unor
acțiuni/fapte ce constituie contravenții;
33. de la 200 lei la 500 lei, neprezentarea autorizației
de mediu pentru activitățile desfășurate, de către
proprietarii și administratorii de facilități turistice, unități
comerciale și de deservire a populației, la solicitarea
administratorilor sau a custozilor ariilor naturale protejate,
care se legitimează cu legitimații vizate la zi.“

10

MONITORUL OFICIAL AL ROMÂNIEI, PARTEA I, Nr. 650/27.VII.2006

35. După articolul 49 se introduce un nou articol,
articolul 491, cu următorul cuprins:
îArt. 49 1 . — În îndeplinirea atribuțiilor de serviciu,
personalul administrațiilor sau custozii ariilor naturale
protejate au dreptul de a solicita legitimarea persoanelor
care au comis fapte sau au fost surprinse încercând să
comită fapte care constituie contravenții pe raza ariei
naturale protejate.“
36. La anexa nr. 1, litera a) îRezervații științifice“,
litera b) îParcuri naționale“ și punctul 4 al literei f)
îRezervații ale biosferei“ vor avea următorul cuprins:
îa) Rezervații științifice

Rezervațiile științifice sunt acele arii naturale protejate
al căror scop este protecția și conservarea unor habitate
naturale terestre și/sau acvatice, cuprinzând elemente
reprezentative de interes științific sub aspect floristic,
faunistic, geologic, speologic, paleontologic, pedologic sau
de altă natură. Mărimea rezervațiilor științifice este
determinată de arealul necesar pentru asigurarea integrității
zonei protejate. Managementul rezervațiilor științifice asigură
un regim strict de protecție prin care habitatele sunt
păstrate într-o stare pe cât posibil neperturbată. În
perimetrul lor se pot desfășura numai activități științifice, cu
acordul forului științific competent și al administratorului
rezervației științifice. Rezervațiile științifice corespund
categoriei I IUCN (Uniunea Internațională pentru
Conservarea Naturii) «Rezervație Naturală Strictă: arie
protejată, administrată în principal în scopuri științifice».
b) Parcuri naționale

Parcurile naționale sunt acele arii naturale protejate al
căror scop este protecția și conservarea unor eșantioane
reprezentative pentru spațiul biogeografic național,
cuprinzând elemente naturale cu valoare deosebită sub
aspectul fizico-geografic, floristic, faunistic, hidrologic,
geologic, paleontologic, speologic, pedologic sau de altă
natură, oferind posibilitatea vizitării în scopuri științifice,
educative, recreative și turistice. Managementul parcurilor
naționale asigură menținerea cadrului fizico-geografic în
stare naturală, protecția ecosistemelor, conservarea
resurselor genetice și a diversității biologice în condiții de
stabilitate ecologică, prevenirea și excluderea oricărei forme
de exploatare a resurselor naturale și a folosințelor
terenurilor, incompatibilă scopului atribuit. Regimul de

gospodărire se stabilește prin regulamente și planuri proprii
de protecție și conservare aprobate de autoritățile naționale
științifice și administrative abilitate, potrivit dispozițiilor
prezentei ordonanțe de urgență. În perimetrele lor vor fi
cuprinse ecosisteme sau fracțiuni de ecosisteme terestre și
acvatice cât mai puțin influențate prin activități umane.
Elementele cu valoare deosebită de pe cuprinsul parcurilor
naționale pot fi delimitate și puse sub un regim strict de
protecție ca rezervații științifice. Parcurile naționale se întind
în general pe suprafețe mari de teren. În perimetrul
parcurilor naționale sunt admise doar activitățile tradiționale
practicate numai de comunitățile din zona parcului național,
activități tradiționale ce vor fi reglementate prin planul de
management. Parcurile naționale corespund categoriei
II IUCN — «Parc național: arie protejată administrată în
special pentru protecția ecosistemelor și pentru recreere».
..............................................................................................
4. zone de dezvoltare durabilă, valorificabile economic
prin practici tradiționale sau noi, ecologic admise, în limitele
capacității de regenerare a resurselor. Rezervațiile biosferei
cu așezări umane sunt astfel gestionate încât să constituie
modele de dezvoltare a comunităților umane în armonie cu
mediul natural.“
Art. II. — Structura organizatorică, numărul de personal,
atribuțiile și competențele Agenției Naționale pentru Arii
Naturale Protejate și Conservarea Biodiversității, precum și
alte structuri de administrare aflate în subordinea sau
coordonarea sa se stabilesc prin hotărâre a Guvernului, la
propunerea autorității publice centrale pentru protecția
mediului, în termen de cel mult 12 luni de la intrarea în
vigoare a prezentei legi.
Art. III. — Autoritatea publică centrală responsabilă
pentru protecția mediului și Academia Română vor elabora
instrucțiuni de aplicare a prevederilor prezentei legi, care
vor fi publicate în Monitorul Oficial al României, Partea I.
Art. IV. — Ordonanța de urgență a Guvernului
nr. 236/2000 privind regimul ariilor naturale protejate,
conservarea habitatelor naturale, a florei și faunei sălbatice,
publicată în Monitorul Oficial al României, Partea I, nr. 625
din 4 decembrie 2000, aprobată cu modificări și completări
prin Legea nr. 462/2001, cu modificările ulterioare, precum
și cu modificările și completările aduse prin prezenta lege,
va fi republicată în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 19 iulie 2006.
Nr. 345.

11

MONITORUL OFICIAL AL ROMÂNIEI, PARTEA I, Nr. 650/27.VII.2006
PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței de urgență a Guvernului nr. 236/2000
privind regimul ariilor naturale protejate, conservarea
habitatelor naturale, a florei și faunei sălbatice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Ordonanței de urgență a Guvernului nr. 236/2000 privind regimul ariilor
naturale protejate, conservarea habitatelor naturale, a florei și faunei
sălbatice și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 18 iulie 2006.
Nr. 984.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii recunoștinței față de eroii-martiri și luptătorii
care au contribuit la victoria Revoluției române din decembrie 1989 nr. 341/2004
Parlamentul României adoptă prezenta lege.
Art. I. — Legea recunoștinței față de eroii-martiri și
luptătorii care au contribuit la victoria Revoluției române din
decembrie 1989 nr. 341/2004, publicată în Monitorul Oficial
al României, Partea I, nr. 654 din 20 iulie 2004, cu
modificările și completările ulterioare, se modifică și se
completează după cum urmează:
1. La articolul 4, alineatele (2)—(5) vor avea următorul
cuprins:
î(2) Persoanele care au obținut titlurile prevăzute la
alin. (1) au dreptul la o indemnizație lunară reparatorie,
calculată pe baza coeficienților de multiplicare ce vor fi
aplicați asupra salariului mediu brut utilizat la
fundamentarea bugetului asigurărilor sociale de stat și
aprobat prin legea bugetului asigurărilor sociale de stat,
aferent anului pentru care se face plata, astfel:
a) soțul supraviețuitor al celui decedat, dacă nu s-a
recăsătorit — un coeficient de 1,10;
b) fiecare dintre părinții celui decedat — un coeficient
de 0,50;

c) fiecare dintre copiii celui decedat, până la majorat
sau până la terminarea studiilor, fără a depăși vârsta de
26 de ani, indiferent în întreținerea cui se află — un
coeficient de 1,10.
(3) Persoanele care au obținut titlurile prevăzute la
art. 3 alin. (1) lit. b) pct. 1 și 2 au dreptul la o
indemnizație lunară reparatorie, calculată prin aplicarea
următorilor coeficienți asupra salariului mediu brut utilizat la
fundamentarea bugetului asigurărilor sociale de stat și
aprobat prin legea bugetului asigurărilor sociale de stat,
aferent anului pentru care se face plata, astfel:
a) 2,00 — pentru marii mutilați;
b) 1,75 — pentru persoanele încadrate în gradul I de
invaliditate;
c) 1,50 — pentru persoanele încadrate în gradul II de
invaliditate;
d) 1,25 — pentru persoanele încadrate în gradul III de
invaliditate;
e) 1,10 — pentru persoanele neîncadrate în grad de
invaliditate.

12

MONITORUL OFICIAL AL ROMÂNIEI, PARTEA I, Nr. 650/27.VII.2006

(4) De o indemnizație lunară reparatorie, calculată prin
aplicarea coeficientului de 1,10 la salariul mediu brut utilizat
la fundamentarea bugetului asigurărilor sociale de stat și
aprobat prin legea bugetului asigurărilor sociale de stat,
aferent anului pentru care se face plata, beneficiază și
persoanele care au obținut titlurile prevăzute la art. 3
alin. (1) lit. b) pct. 3, numai dacă au un venit mai mic
decât salariul mediu brut utilizat la fundamentarea bugetului
asigurărilor sociale de stat și aprobat prin legea bugetului
asigurărilor sociale de stat. De aceleași drepturi și în
aceleași condiții beneficiază copiii eroilor-martiri, indiferent
de vârstă, dacă nu sunt încadrați în nicio formă de
învățământ ori nu realizează venituri din motive
neimputabile lor.
(5) Marii mutilați și persoanele încadrate în gradul I de
invaliditate beneficiază, pe lângă indemnizația prevăzută la
alin. (3), și de o indemnizație de îngrijire ce se acordă
lunar, calculată prin aplicarea coeficientului de multiplicare
0,50 asupra salariului mediu brut utilizat la fundamentarea
bugetului asigurărilor sociale de stat și aprobat prin legea
bugetului asigurărilor sociale de stat, aferent anului pentru
care se face plata.“
2. La articolul 4, după alineatul (5) se introduce un nou
alineat, alineatul (6), cu următorul cuprins:
î(6) Prin noțiunea venit, prevăzută la art. 4 alin. (4) și
la art. 5, se înțelege venitul brut lunar realizat din salarii și
asimilat salariilor potrivit prevederilor Legii nr. 571/2003
privind Codul fiscal, cu modificările și completările
ulterioare.“
3. După articolul 4 se introduc trei noi articole,
articolele 41—43, cu următorul cuprins:
41.

îArt.
— (1) Indemnizațiile prevăzute la art. 4 și 5 se
acordă, la cerere, începând cu luna următoare celei în care
a fost depusă la Secretariatul de Stat pentru Problemele
Revoluționarilor din Decembrie 1989 documentația care a
stat la baza preschimbării certificatului doveditor.
(2) Dovada datei la care a fost depusă documentația
care a stat la baza preschimbării certificatului doveditor se
face cu adeverință eliberată de Secretariatul de Stat pentru
Problemele Revoluționarilor din Decembrie 1989.
(3) La calculul drepturilor restante, coeficientul de
multiplicare se aplică asupra salariului mediu brut utilizat la
fundamentarea bugetului asigurărilor sociale de stat și
aprobat prin legea bugetului asigurărilor sociale de stat,
corespunzător fiecărui an din perioada pentru care se
calculează drepturile restante.
Art. 4 2 . — (1) Pentru acordarea indemnizațiilor
reparatorii prevăzute la art. 4 alin. (4), inclusiv cele
restante, dovada îndeplinirii condiției referitoare la venitul
realizat de către beneficiar se face cu declarație pe propria
răspundere, sub sancțiunea prevederilor art. 292 din Codul
penal, cu modificările și completările ulterioare. Declarația
se depune la plătitor odată cu cererea pentru acordarea
acestui drept și se referă la întreaga perioadă anterioară
pentru care se cuvine indemnizația reparatorie, mai puțin la
luna în care se depune cererea.

(2) Declarația pe propria răspundere se reînnoiește la
fiecare 6 luni, calculate din luna în care s-a depus
declarația. Nedepunerea acesteia conduce la suspendarea
plății indemnizației reparatorii.
(3) Ori de câte ori, în intervalul celor 6 luni pentru care
se face declarația, intervin modificări ale venitului, de
natură să conducă la suspendarea plății indemnizației
reparatorii, beneficiarul are obligația de a aduce acest fapt
la cunoștința plătitorului, în termen de 5 zile lucrătoare de
la data la care a intervenit modificarea.
Art. 4 3 . — (1) Sumele cu titlu de indemnizație
reparatorie încasate în luna/lunile în care venitul realizat de
către beneficiar este mai mare decât salariul mediu brut
utilizat la fundamentarea bugetului asigurărilor sociale de
stat și aprobat prin legea bugetului asigurărilor sociale de
stat reprezintă sume încasate necuvenit și se recuperează
de la beneficiar, conform legii.
(2) Reglementările prevăzute de legislația privind
pensiile, proprie fiecărui plătitor, referitoare la stabilire,
plată, modificare, suspendare, reluare, încetare, expertizare,
revizuire, contestare și recuperare a sumelor încasate
necuvenit, se aplică și indemnizațiilor prevăzute de lege,
dacă aceasta nu dispune altfel.“
4. La articolul 5, litera o) a alineatului (1) va avea
următorul cuprins:
îo) scutirea de la plata taxelor pentru serviciile publice
de radiodifuziune și de televiziune, pentru cei cu venituri
lunare mai mici decât salariul mediu brut utilizat la
fundamentarea bugetului asigurărilor sociale de stat și
aprobat prin legea bugetului asigurărilor sociale de stat.“
5. După articolul 5 se introduce un nou articol,
articolul 51, cu următorul cuprins:
îArt. 5 1 . — (1) Sumele reprezentând indemnizația
reparatorie și/sau indemnizația lunară rămase neîncasate
de către titularul decedat pe luna în care a avut loc
decesul și, după caz, cele cuvenite și neachitate până la
deces se plătesc soțului supraviețuitor, copiilor, părinților
sau, în lipsa acestora, celorlalți moștenitori, în condițiile
dreptului comun.
(2) Sumele prevăzute la alin. (1) pot fi solicitate în
cadrul termenului general de prescripție.“
6. După articolul 9 se introduce un nou articol,
articolul 91, cu următorul cuprins:
îArt. 91. — (1) Termenul final de solicitare a preschimbării
certificatelor doveditoare calității de revoluționar este
31 iulie 2006.
(2) Termenul final de depunere a documentelor solicitate
pentru completarea dosarelor de preschimbare a
certificatelor de revoluționar, în vederea îndeplinirii
condițiilor stabilite prin lege, este 31 decembrie 2006.“
Art. II. — În situația persoanelor cărora le-a fost
preschimbat certificatul doveditor și pentru care Legea
nr. 42/1990 pentru cinstirea eroilor-martiri și acordarea unor
drepturi urmașilor acestora, răniților, precum și luptătorilor
pentru victoria Revoluției din decembrie 1989, republicată,
cu modificările și completările ulterioare, abrogată prin

MONITORUL OFICIAL AL ROMÂNIEI, PARTEA I, Nr. 650/27.VII.2006
Legea nr. 341/2004, nu prevedea stabilirea unei
indemnizații, drepturile se acordă în cuantumul integral,
calculat de la data prevăzută la art. 41 alin. (1) din Legea
nr. 341/2004, cu modificările și completările ulterioare.

13

Art. III. — Termenul prevăzut la art. 9 alin. (1) din
Legea nr. 341/2004, cu modificările și completările
ulterioare, se prorogă până la data de 30 iunie 2007
inclusiv.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 21 iulie 2006.
Nr. 347.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii recunoștinței față de eroii-martiri și luptătorii
care au contribuit la victoria Revoluției române
din decembrie 1989 nr. 341/2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii recunoștinței față de eroii-martiri și luptătorii care au contribuit la
victoria Revoluției române din decembrie 1989 nr. 341/2004 și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 iulie 2006.
Nr. 995.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea Legii nr. 562/2004 privind autorizarea instituțiilor publice din sistemul
de apărare, ordine publică și securitate națională de a vinde personalului propriu unele locuințe
de serviciu pe care acestea le au în administrare
Parlamentul României adoptă prezenta lege.
Art. I. — Legea nr. 562/2004 privind autorizarea
instituțiilor publice din sistemul de apărare, ordine publică
și securitate națională de a vinde personalului propriu unele
locuințe de serviciu pe care acestea le au în administrare,
publicată în Monitorul Oficial al României, Partea I,
nr. 1.169 din 9 decembrie 2004, se modifică după cum
urmează:

1. La articolul 2, alineatul (1) va avea următorul cuprins:
îArt. 2. — (1) Poate cumpăra o singură locuință de
serviciu titularul contractului de închiriere, dacă o deține în
baza unui contract valabil încheiat și îndeplinește o funcție
în una dintre instituțiile publice din sistemul de apărare,
ordine publică și securitate națională, precum și pensionarii
sau urmașii titularilor contractelor de închiriere decedați, în
situația în care fac dovada că, la data intrării în vigoare a
prezentei legi, ocupau locuința de serviciu și au achitat
chiria la zi.“

14

MONITORUL OFICIAL AL ROMÂNIEI, PARTEA I, Nr. 650/27.VII.2006

2. La articolul 2 alineatul (2), litera b) va avea următorul
cuprins:
îb) persoanele care dețin în proprietate, ele sau soțul,
soția ori copiii aflați în întreținere, o locuință proprietate
personală și care îndeplinește condițiile minimale prevăzute
de Legea locuinței nr. 114/1996, republicată, cu modificările
și completările ulterioare.“
3. La articolul 3, alineatele (1) și (2) vor avea următorul
cuprins:
îArt. 3. — (1) Locuințele de serviciu pot fi vândute
titularilor de contract de închiriere cu plata integrală a
valorii locuinței sau în rate.
(2) Ratele lunare pentru achitarea contravalorii
locuințelor se vor eșalona pe o perioadă de maximum
20 de ani, cu o dobândă anuală de 5%.“
4. Articolul 4 va avea următorul cuprins:
îArt. 4. — (1) Prețul de vânzare al locuințelor se
stabilește pe baza procedurilor de evaluare prevăzute în
anexele nr. 1 și 2 la Decretul-lege nr. 61/1990 privind
vânzarea de locuințe construite din fondurile statului către
populație, cu modificările și completările ulterioare, și prin
indexarea valorii astfel determinate în funcție de indicele
de creștere a prețurilor de consum, valabil în perioada
cuprinsă între data intrării în vigoare a acestui act normativ
și data încheierii contractului de vânzare-cumpărare.
(2) Vânzarea locuințelor de serviciu de către instituțiile
publice din sistemul de apărare, ordine publică și securitate
națională, în condițiile prezentei legi, nu constituie

operațiune impozabilă din punct de vedere al taxei pe
valoarea adăugată, potrivit art. 127 alin. (4) și (5) din
Legea nr. 571/2003 privind Codul fiscal, cu modificările și
completările ulterioare.
(3) În cazul în care valoarea determinată potrivit
prevederilor alin. (1) și (2) este mai mare decât valoarea
de piață a locuinței, stabilită prin raport de expertiză
elaborat de evaluatori atestați, prețul de vânzare al
locuinței va fi cel stabilit prin raportul de expertiză.“
5. Articolul 9 va avea următorul cuprins:
îArt. 9. — Locuințele de serviciu prevăzute la art. 1,
aflate în proprietatea publică a statului și în administrarea
instituțiilor publice din sistemul de apărare, ordine publică
și securitate națională, se trec în proprietatea privată a
statului prin hotărâre a Guvernului.“
Art. II. — Prețul și condițiile de plată prevăzute în
contractele de vânzare-cumpărare, încheiate în baza Legii
nr. 562/2004, pot fi modificate la cererea cumpărătorilor,
potrivit prevederilor prezentei legi.
Art. III. — În termen de 30 de zile de la intrarea în
vigoare a prezentei legi, se vor emite norme metodologice
de aplicare, ce vor cuprinde și criteriile pentru stabilirea
locuințelor de serviciu ce se pot vinde în condițiile art. 1
din Legea nr. 562/2004, aprobate prin ordine ale
conducătorilor instituțiilor publice din sistemul de apărare,
ordine publică și securitate națională.
Art. IV. — La data intrării în vigoare a prezentei legi se
abrogă normele metodologice aprobate prin hotărârile
Guvernului emise în aplicarea Legii nr. 562/2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 25 iulie 2006.
Nr. 357.
PREȘEDINTELE ROMÂNIEI

DECRET
privind promulgarea Legii pentru modificarea Legii
nr. 562/2004 privind autorizarea instituțiilor publice
din sistemul de apărare, ordine publică și securitate națională
de a vinde personalului propriu unele locuințe de serviciu
pe care acestea le au în administrare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea Legii
nr. 562/2004 privind autorizarea instituțiilor publice din sistemul de apărare,
ordine publică și securitate națională de a vinde personalului propriu unele
locuințe de serviciu pe care acestea le au în administrare și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 21 iulie 2006.
Nr. 1.007.

MONITORUL OFICIAL AL ROMÂNIEI, PARTEA I, Nr. 650/27.VII.2006

15

PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României d e c r e t e a z ă:
Art. 1. — Domnul Radu Homescu se recheamă din calitatea de
ambasador extraordinar și plenipotențiar al României în Republica Filipinelor.
Art. 2. — Domnul Radu Homescu își va încheia misiunea în termen
de cel mult 90 de zile de la publicarea prezentului decret în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 24 iulie 2006.
Nr. 1.008.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea art. 4 din Legea nr. 597/2001 privind unele măsuri de protecție și autorizare
a construcțiilor în zona de coastă a Mării Negre
În temeiul art. 108 din Constituția României, republicată, și al art. 1 pct. II.9 din Legea nr. 288/2006 privind
abilitarea Guvernului de a emite ordonanțe,
Guvernul României adoptă prezenta ordonanță.
Articol unic. — Alineatul (1) al articolului 4 din Legea
nr. 597/2001 privind unele măsuri de protecție și
autorizare a construcțiilor în zona de coastă a Mării
Negre, publicată în Monitorul Oficial al României, Partea I,
nr. 711 din 8 noiembrie 2001, se modifică și va avea
următorul cuprins:

îArt. 4. — (1) Sunt exceptate de la prevederile art. 3
zonele portuare, zonele militare și de securitate, delimitate
conform normelor legale în vigoare, care sunt supuse unor
reglementări specifice, lucrările de reparare de maximă
necesitate sau de avarie privind căi de comunicație și
dotări tehnico-edilitare subterane și aeriene, lucrările și
construcțiile hidrotehnice stabilite și aprobate conform legii.“

PRIM-MINISTRU

CĂLIN POPESCU-TĂRICEANU

București, 19 iulie 2006.
Nr. 32.

Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul delegat pentru lucrări publice și amenajarea
teritoriului,
Laszló Borbély
Ministrul administrației și internelor,
Vasile Blaga
Ministrul mediului și gospodăririi apelor,
Sulfina Barbu

16

MONITORUL OFICIAL AL ROMÂNIEI, PARTEA I, Nr. 650/27.VII.2006
GUVERNUL ROMÂNIEI

HOTĂRÂRE
pentru completarea Hotărârii Guvernului nr. 794/2006 privind alocarea unei sume
din Fondul de rezervă bugetară la dispoziția Guvernului, prevăzut în bugetul de stat pe anul 2006,
pentru județele Călărași, Dolj și Tulcea
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — După articolul 1 din Hotărârea
Guvernului nr. 794/2006 privind alocarea unei sume din
Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județele
Călărași, Dolj și Tulcea, publicată în Monitorul Oficial al
României, Partea I, nr. 542 din 23 iunie 2006, se introduce
un nou articol, articolul 11, cu următorul cuprins:

îArt. 11. — Achiziționarea lucrărilor, produselor și/sau
serviciilor necesare realizării obiectivelor de infrastructură
prevăzute la art. 1 se va face în condițiile prevederilor
Ordonanței de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de
concesiune de servicii, aplicabile în situații determinate de
motive de urgență.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 19 iulie 2006.
Nr. 936.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 650/27.VII.2006 conține 16 pagini.

Prețul: 1,15 lei

&JUYDGY|118263]
ISSN 1453—4495

