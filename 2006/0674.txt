Anul 174 (XVIII) — Nr. 674

PARTEA

I

LEGI, DECRETE, HOTĂRÂRI ȘI ALTE ACTE

Vineri, 4 august 2006

SUMAR

Nr.

Pagina

Nr.

ORDONANȚE ȘI HOTĂRÂRI
ALE GUVERNULUI ROMÂNIEI
34.

— Ordonanță privind obligația transportatorilor
aerieni de a comunica date despre pasageri ........

2–3

973.

— Hotărâre privind procedura aplicabilă în cazurile
în care este necesară o amânare a determinării
definitive a valorii în vamă .....................................

3–5

984.

985.

989.

991.

— Hotărâre pentru aprobarea concedierilor
colective în baza prevederilor Ordonanței de
urgență a Guvernului nr. 8/2003 privind stimularea
procesului de restructurare, reorganizare și
privatizare a unor societăți naționale, companii
naționale și societăți comerciale cu capital
majoritar de stat, precum și a societăților
comerciale și regiilor autonome subordonate
autorităților administrației publice locale, de către
Societatea Comercială îEdil Therma“ — S.A.
Vulcan, județul Hunedoara .......................................
— Hotărâre pentru aprobarea efectuării concedierilor
colective în baza prevederilor Ordonanței de
urgență a Guvernului nr. 8/2003 privind stimularea
procesului de restructurare, reorganizare și
privatizare a unor societăți naționale, companii
naționale și societăți comerciale cu capital
majoritar de stat, precum și a societăților
comerciale și regiilor autonome subordonate
autorităților administrației publice locale, de către
Societatea Comercială îAqua Calor“ — S.A.
Piatra-Neamț, județul Neamț ....................................
— Hotărâre pentru completarea anexei nr. 21 la
Hotărârea Guvernului nr. 969/2002 privind
atestarea domeniului public al județului Cluj,
precum și al municipiilor, orașelor și comunelor
din județul Cluj ..........................................................
— Hotărâre privind modificarea alin. (2) al
articolului unic din Hotărârea Guvernului
nr. 1.266/2004 pentru aprobarea Normelor

992.

993.

999.

5

101.

6

102.

103.
6–7

104.

Pagina
metodologice privind contractarea, finanțarea,
monitorizarea și evaluarea proiectelor din planurile
sectoriale de cercetare-dezvoltare ..........................
— Hotărâre privind trecerea unor drumuri
forestiere și a terenurilor aferente acestora din
domeniul public al statului și din administrarea
Regiei Naționale a Pădurilor — Romsilva în
domeniul public al unor comune din județul Gorj
și în administrarea consiliilor locale ale acestora .....
— Hotărâre privind darea în administrarea
Ministerului Educației și Cercetării a unui obiectiv
de investiții și a terenului aferent ..........................
— Hotărâre privind preluarea unui sector de drum
județean din domeniul public al municipiului
Făgăraș și din administrarea Consiliului Local al
Municipiului Făgăraș, județul Brașov, în domeniul
public al statului și în administrarea Ministerului
Transporturilor, Construcțiilor și Turismului, în
vederea realizării activităților de interes național de
către Compania Națională de Autostrăzi și Drumuri
Naționale din România — S.A., precum și
încadrarea acestuia în categoria funcțională a
drumurilor naționale .................................................
DECIZII ALE PRIMULUI-MINISTRU
— Decizie privind numirea domnului Dima Toader
în funcția publică de secretar general al
Ministerului Integrării Europene ..............................
— Decizie privind numirea doamnei Arteni Mihaela
în funcția publică de secretar general al
Ministerului Muncii, Solidarității Sociale și Familiei .....
— Decizie privind constituirea unui colectiv de
lucru pentru restructurarea și reorganizarea
agențiilor de dezvoltare regională ............................
— Decizie pentru eliberarea domnului Ovidiu Iuliu
Marian din funcția de președinte, cu rang de
secretar de stat, al Autorității Naționale pentru
Turism ........................................................................

7

7–12

13

14

15

15

16

16

2

MONITORUL OFICIAL AL ROMÂNIEI, PARTEA I, Nr. 674/4.VIII.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind obligația transportatorilor aerieni de a comunica date despre pasageri
În temeiul art. 108 din Constituția României, republicată, și al art. 1 pct. VII.3 din Legea nr. 288/2006 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. 1. — Prezenta ordonanță reglementează obligația
transmiterii de către transportatorii aerieni a datelor despre
pasagerii pe care urmează să îi transporte către un punct
de trecere a frontierei de stat române, în scopul combaterii
eficiente a migrației ilegale și îmbunătățirii controlului la
frontieră.
Art. 2. — În sensul prezentei ordonanțe, termenii și
expresiile de mai jos au următoarele semnificații:
a) transportator aerian — orice persoană fizică sau
juridică, română ori străină, care desfășoară activitate
comercială de transport de persoane pe calea aerului;
b) punct de trecere a frontierei și control la frontieră — au
sensurile stabilite la art. 1 lit. i) și k) din Ordonanța de
urgență a Guvernului nr. 105/2001 privind frontiera de stat
a României, aprobată cu modificări prin Legea
nr. 243/2002, cu modificările și completările ulterioare;
c) date cu caracter personal și prelucrarea datelor cu
caracter personal — au sensurile stabilite la art. 3 lit. a)
și b) din Legea nr. 677/2001 pentru protecția persoanelor
cu privire la prelucrarea datelor cu caracter personal și
libera circulație a acestor date, cu modificările și
completările ulterioare;
d) autoritate competentă — structura Poliției de Frontieră
Române, competentă pentru verificarea persoanelor la
trecerea frontierei.
Art. 3. — (1) Transportatorii aerieni care operează în
România au obligația ca, până la finalizarea formalităților
de îmbarcare a pasagerilor pe care îi vor transporta din
afara teritoriului României către un punct de trecere a
frontierei de stat române, să transmită, la cererea autorității
competente, următoarele date referitoare la acești pasageri:
a) seria, numărul și tipul documentului de călătorie
utilizat;
b) cetățenia;
c) numele și prenumele;
d) data nașterii;
e) punctul de trecere a frontierei unde urmează să
sosească mijlocul de transport;
f) codul transportului;
g) ora plecării și ora sosirii;
h) numărul total de pasageri care sosește cu acel
transport;
i) punctul inițial de îmbarcare.
(2) De la data aderării României la Uniunea Europeană,
prevederile alin. (1) se aplică numai pentru transporturile
efectuate dintr-un stat care nu este membru al Uniunii
Europene către un punct de trecere a frontierei de stat
române.
Art. 4. — Transmiterea datelor prevăzute la art. 3
alin. (1) nu exonerează transportatorul aerian de obligațiile
prevăzute la art. 7 din Ordonanța de urgență a Guvernului
nr. 194/2002 privind regimul străinilor în România,
republicată, cu modificările și completările ulterioare.

Art. 5. — Datele prevăzute la art. 3 alin. (1) se transmit
prin mijloace informatice care asigură securitatea prelucrării
datelor cu caracter personal, iar în caz de avarie sau
disfuncționalitate a sistemului de transmitere, prin orice alt
mijloc adecvat, stabilit în condițiile legii prin protocoale
încheiate între Inspectoratul General al Poliției de Frontieră
și transportatorii aerieni.
Art. 6. — (1) Datele transmise de către transportatorul
aerian se utilizează pentru facilitarea controlului la frontieră
prin efectuarea următoarelor activități:
a) verificarea îndeplinirii de către străini a condițiilor
prevăzute la art. 6 din Ordonanța de urgență a Guvernului
nr. 194/2002, republicată, cu modificările și completările
ulterioare;
b) verificarea dacă străinii se află în una dintre situațiile
prevăzute la art. 8 din Ordonanța de urgență a Guvernului
nr. 194/2002, republicată, cu modificările și completările
ulterioare;
c) verificarea în bazele de date constituite potrivit legii a
datelor transmise de către transportatorul aerian referitoare
la cetățenii români.
(2) Datele cu caracter personal transmise de către
transportatorul aerian se păstrează de autoritatea
competentă într-un fișier temporar și se prelucrează de
personalul acesteia care îndeplinește atribuții de control al
persoanelor la trecerea frontierei, cu respectarea
prevederilor Legii nr. 677/2001, cu modificările și
completările ulterioare.
Art. 7. — (1) Autoritatea competentă este obligată să
distrugă înregistrările care conțin datele transmise de
transportatorul aerian, în 24 de ore de la primirea lor, dar
nu înainte de sosirea pasagerilor în punctul de trecere a
frontierei și de încheierea formalităților de control al
acestora.
(2) În situația în care datele sunt necesare în scopul
exercitării de către autoritatea competentă a atribuțiilor
stabilite de lege, datele prevăzute la art. 3 alin. (1) pot fi
păstrate și prelucrate, cu respectarea prevederilor Legii
nr. 677/2001, cu modificările și completările ulterioare.
Art. 8. — (1) Transportatorii aerieni care au colectat și
transmis autorității competente date despre pasageri, în
aplicarea prevederilor prezentei ordonanțe, sunt obligați să
distrugă înregistrările care conțin aceste date în 24 de ore
de la sosirea mijlocului de transport în punctul de trecere a
frontierei.
(2) Transportatorii aerieni au obligația ca, înainte de
transmiterea datelor prevăzute la art. 3 alin. (1), să
informeze pasagerii cu privire la faptul că acestea fac
obiectul comunicării către autoritatea competentă.
Informarea se face în condițiile prevăzute la art. 12 din
Legea nr. 677/2001, cu modificările și completările
ulterioare.

MONITORUL OFICIAL AL ROMÂNIEI, PARTEA I, Nr. 674/4.VIII.2006
Art. 9. — Datele transmise către autoritatea competentă
pot fi consultate, cu respectarea prevederilor Legii
nr. 677/2001, cu modificările și completările ulterioare, și de
instituții cu competențe în domeniul ordinii publice ori
securității naționale, pentru exercitarea atribuțiilor proprii.
Art. 10. — Prelucrarea datelor cu caracter personal
transmise de transportatorii aerieni este supusă controlului
de Autoritatea Națională de Supraveghere a Prelucrării
Datelor cu Caracter Personal, în condițiile legii.
Art. 11. — (1) Fapta transportatorului aerian care, din
motive imputabile lui, nu transmite, la cererea autorității
competente, datele prevăzute la art. 3 alin. (1) sau
transmite date incorecte ori incomplete constituie
contravenție și se sancționează cu amendă de la 10.000 lei
la 20.000 lei.
(2) Dacă, în decurs de un an de la data constatării și
aplicării sancțiunii pentru una dintre faptele prevăzute la
alin. (1), transportatorul aerian săvârșește o nouă

3

contravenție prevăzută de prezenta ordonanță, limitele
amenzii prevăzute la alin. (1) se majorează cu 5.000 lei.
(3) Contravențiile prevăzute în prezentul articol se
constată și sancțiunile se aplică de personalul autorității
competente.
Art. 12. — Contravențiilor prevăzute în prezenta
ordonanță le sunt aplicabile prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 13. — Prezenta ordonanță intră în vigoare la 90 de
zile de la data publicării în Monitorul Oficial al României,
Partea I.
´

Prezenta ordonanță transpune Directiva nr. 82/2004 cu
privire la obligația transportatorilor de a comunica datele
pasagerilor, publicată în Jurnalul Oficial al Comunităților
Europene (JOCE) nr. L 261 din 6 august 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Radu Mircea Berceanu
Ministrul integrării europene,
Anca Daniela Boagiu
Ministrul finanțelor publice,
Sebastian Teodor Gheorghe Vlădescu
București, 26 iulie 2006.
Nr. 34.

GUVERNUL ROMÂNIEI

HOTĂRÂRE
privind procedura aplicabilă în cazurile în care este necesară o amânare a determinării definitive
a valorii în vamă
În temeiul art. 108 din Constituția României, republicată, al art. 13 și 17 din Acordul privind aplicarea articolului VII
al Acordului general pentru tarife vamale și comerț 1994, ratificat prin Legea nr. 133/1994, cu modificările ulterioare,
Guvernul României adoptă prezenta hotărâre.
Art. 1. — (1) Determinarea definitivă a valorii în vamă
se amână potrivit prevederilor art. 57 alin. (4) și (5) din
Legea nr. 86/2006 privind Codul vamal al României, în
următoarele situații:
a) când este necesară ajustarea prețului efectiv plătit
sau de plătit conform art. 8 din Acordul privind aplicarea
articolului VII al Acordului general pentru tarife vamale și
comerț 1994, ratificat prin Legea nr. 133/1994, cu
modificările ulterioare, denumit în continuare acord, iar la
momentul importului nu pot fi prezentate documente
concludente care să permită determinarea cu exactitate a
sumei de ajustat;
b) când prețul plătit sau de plătit nu include ori este
susceptibil a nu include toate plățile efectuate ori de
efectuat ca o condiție a vânzării mărfurilor importate de
către cumpărător vânzătorului ori de către cumpărător către
o terță parte, pentru a satisface o obligație a vânzătorului;
c) în orice alte situații în care pentru determinarea
valorii în vamă pe baza valorii de tranzacție este necesară

prezentarea unor documente sau justificări suplimentare,
referitoare la exactitatea și realitatea valorii declarate.
(2) Atunci când, la momentul efectuării formalităților
vamale de import, se constată că valoarea în vamă nu
poate fi determinată prin aplicarea art. 1 din acord, chiar
dacă s-ar proceda la amânarea determinării definitive a
valorii în vamă, biroul vamal va aplica prevederile art. 2—7
din acord, în ordinea prevăzută de acesta, valoarea în
vamă astfel determinată având caracter definitiv.
(3) Amânarea determinării definitive a valorii în vamă
este dispusă de șeful biroului vamal sau de agenții vamali
desemnați de acesta prin ordin de serviciu, în urma
analizării documentelor anexate la declarația vamală de
import, precum și a altor documente și informații de care
biroul vamal are cunoștință. Amânarea determinării definitive
a valorii în vamă poate fi dispusă și ca urmare a solicitării
scrise a importatorului, adresată biroului vamal, în care
sunt justificate motivele pentru care se solicită această
amânare.

4

MONITORUL OFICIAL AL ROMÂNIEI, PARTEA I, Nr. 674/4.VIII.2006

(4) Dispoziția de amânare a determinării definitive a
valorii în vamă se comunică în scris importatorului înainte
de ridicarea mărfurilor din vamă.
Art. 2. — (1) În cazul în care s-a procedat la amânarea
determinării definitive a valorii în vamă, importatorul poate
ridica mărfurile din vamă cu condiția să furnizeze autorității
vamale o garanție suficientă care să asigure încasarea
drepturilor de import corespunzătoare mărfurilor respective.
(2) În situația prevăzută la alin. (1), drepturile de import
calculate pe baza valorii în vamă declarate de importator
se încasează și se virează la bugetul de stat, iar garanția
determinată potrivit prevederilor prezentei hotărâri se
constituie la biroul vamal la care se efectuează formalitățile
vamale de import, înainte de acordarea liberului de vamă.
Art. 3. — (1) În înțelesul prezentei hotărâri, termenul
garanție suficientă reprezintă cuantumul drepturilor de import
calculate pe baza valorii în vamă determinate de biroul
vamal cu titlu provizoriu, din care se deduc drepturile de
import calculate pe baza valorii în vamă declarate de
importator și virate la bugetul de stat.
(2) Pentru determinarea cu titlu provizoriu a valorii în
vamă, biroul vamal ia în considerare, după caz,
următoarele elemente:
a) valoarea de tranzacție care rezultă din documentele
prezentate de importator;
b) valoarea cheltuielilor care se includ în valoarea în
vamă potrivit art. 8 din acord, estimată de importator pe
bază de documente justificative și acceptată de biroul
vamal și/sau stabilită pe baza altor informații de care biroul
vamal are cunoștință;
c) orice sumă care poate fi considerată parte a plății
totale efectuate sau de efectuat, ca o condiție a vânzării
mărfurilor importate, de către cumpărător vânzătorului ori
de către cumpărător către o terță parte, pentru a satisface
o obligație a vânzătorului;
d) informațiile conținute în baza de date a autorității
vamale.
(3) În situația în care nu există elemente concludente
care pot fi luate în considerare potrivit alin. (2), biroul
vamal va stabili valoarea în vamă cu titlu provizoriu, prin
aplicarea succesivă a prevederilor art. 2—7 din acord.
Art. 4. — (1) Biroul vamal are obligația de a analiza
documentele pe care importatorul trebuie să le prezinte
potrivit art. 57 alin. (5) din Legea nr. 86/2006 privind Codul
vamal al României și de a lua o decizie privind
determinarea valorii în vamă cu titlu definitiv în termen de
30 de zile de la data comunicării acestor documente, cu
excepția cazurilor prevăzute la alin. (2)—(6), când termenul
se prelungește corespunzător.
(2) În situația în care biroul vamal constată necesitatea
prezentării de către importator a unor documente și
justificări suplimentare despre care consideră că se află în
posesia importatorului sau că importatorul are calitatea de
a intra în posesia acestora, le solicită acestuia în scris, în
cel mai scurt timp, dar nu mai târziu de 10 zile de la data
primirii documentelor potrivit alin. (1). În acest caz,
importatorul are obligația de a prezenta documentele și
justificările în termen de 30 de zile de la data comunicării,
în condițiile legii, a solicitării biroului vamal, situație în care
termenul pentru luarea deciziei privind determinarea cu titlu
definitiv a valorii în vamă curge de la data primirii oficiale
a acestor documente sau justificări.
(3) În situația în care, pentru a lua o decizie, biroul
vamal constată necesitatea efectuării unui control la sediul
importatorului și/sau la locul de depozitare a mărfurilor,
transmite în scris această solicitare direcției regionale
vamale în a cărei subordine se află, în cel mai scurt timp,

dar nu mai târziu de 10 zile de la data primirii
documentelor potrivit alin. (1) sau (2). În solicitarea
adresată direcției regionale vamale biroul vamal va motiva
necesitatea efectuării controlului la sediul importatorului
și/sau la locul de depozitare a mărfurilor, anexând toate
documentele referitoare la operațiunea de import aflate în
evidența sa, precum și obiectivele de control.
(4) În situația prevăzută la alin. (3), direcția regională
vamală va analiza solicitarea biroului vamal și, în cazul în
care o consideră justificată, va informa în scris atât biroul
vamal, cât și importatorul și va proceda la efectuarea
controlului la sediul importatorului și/sau la locul de
depozitare a mărfurilor. Dacă sediul importatorului și/sau
locul de depozitare a mărfurilor se află în raza de
competență a altei direcții regionale vamale, solicitarea de
control a biroului vamal, precum și documentele anexate la
aceasta se retransmit acestei direcții în termen de 24 de
ore. În acest caz termenul de luare a deciziei privind
determinarea definitivă a valorii în vamă se prelungește pe
durata justificată a controlului efectuat de direcția regională
vamală, dar nu poate să depășească 60 de zile.
(5) În situația în care direcția regională vamală constată
că pentru determinarea definitivă a valorii în vamă nu se
justifică efectuarea controlului la sediul importatorului și/sau
la locul de depozitare a mărfurilor, va informa în scris
biroul vamal în termen de 10 zile de la primirea solicitării.
(6) Biroul vamal și, după caz, direcția regională vamală
au obligația de a lua operativ toate măsurile necesare
pentru finalizarea analizei și a verificărilor care se impun în
fiecare caz. Termenul maxim de luare a deciziei privind
determinarea definitivă a valorii în vamă nu poate depăși
în total 160 de zile de la data ridicării mărfurilor din vamă.
Art. 5. — (1) Garanția se constituie în formele
prevăzute la art. 215 și 216 din Legea nr. 86/2006.
(2) Garanția constituită rămâne la dispoziția autorității
vamale în cadrul termenelor prevăzute la art. 4.
(3) În situația în care garanția este constituită prin
instrumente de decontare recunoscute ca mijloace de plată
de către Trezoreria Statului, termenul de valabilitate a
acestora trebuie să fie de minimum 175 de zile.
Art. 6. — (1) Decizia privind determinarea definitivă a
valorii în vamă este luată de biroul vamal prin întocmirea
unui proces-verbal de control al valorii în vamă, care
stabilește disponibilizarea sau încasarea, în totalitate ori în
parte, a garanției constituite potrivit art. 5 și cuprinde
descrierea detaliată a motivelor ce au stat la baza măsurii.
(2) Procesul-verbal de control al valorii în vamă se
comunică importatorului în cadrul termenelor prevăzute
pentru luarea deciziei finale privind determinarea valorii în
vamă. Dacă prin procesul-verbal de control al valorii în
vamă se stabilește încasarea în totalitate sau în parte a
garanției și aceasta a fost constituită printr-o scrisoare de
garanție bancară, procesul-verbal se comunică cu cel puțin
15 zile înainte de expirarea termenului de valabilitate a
garanției. Împotriva procesului-verbal se poate formula
contestație potrivit titlului IX îSoluționarea contestațiilor
formulate împotriva actelor administrative fiscale“ din
Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare.
(3) În baza procesului-verbal de control al valorii în
vamă, prin care se stabilește disponibilizarea în totalitate
sau în parte a garanției, importatorul poate solicita
aplicarea corespunzătoare a prevederilor art. 221 din Legea
nr. 86/2006.

MONITORUL OFICIAL AL ROMÂNIEI, PARTEA I, Nr. 674/4.VIII.2006
Art. 7. — În scopul aplicării prevederilor prezentei
hotărâri, autoritatea vamală va utiliza o bază de date în
materie de evaluare ca instrument al analizei de risc.
Art. 8. — Pentru operațiunile de import efectuate potrivit
prevederilor prezentei hotărâri, autoritatea vamală are
dreptul de a efectua controlul vamal ulterior al acestora
în conformitate cu art. 100 din Legea nr. 86/2006, în
termen de 5 ani de la acordarea liberului de vamă.

5

Art. 9. — Pe data intrării în vigoare a prezentei
hotărâri, Hotărârea Guvernului nr. 287/2005 privind
procedura aplicabilă în cazurile în care este necesară o
amânare a determinării definitive a valorii în vamă,
publicată în Monitorul Oficial al României, Partea I, nr. 301
din 11 aprilie 2005, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Alice Cezarina Bîtu,
secretar de stat
Ministrul economiei și comerțului,
Codruț Ioan Șereș
București, 26 iulie 2006.
Nr. 973.

GUVERNUL ROMÂNIEI

HOTĂRÂRE
pentru aprobarea concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare
și privatizare a unor societăți naționale, companii naționale și societăți comerciale cu capital
majoritar de stat, precum și a societăților comerciale și regiilor autonome subordonate autorităților
administrației publice locale, de către Societatea Comercială îEdil Therma“ — S.A. Vulcan,
județul Hunedoara
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților comerciale și regiilor
autonome subordonate autorităților administrației publice locale, aprobată cu modificări și completări prin Legea
nr. 569/2003, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor
colective pentru un număr de 70 de salariați, în baza
prevederilor Ordonanței de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum

și a societăților comerciale și regiilor autonome subordonate
autorităților administrației publice locale, aprobată cu
modificări și completări prin Legea nr. 569/2003, cu
modificările și completările ulterioare, de către Societatea
Comercială îEdil Therma“ — S.A. Vulcan din subordinea
Consiliului Local al Municipiului Vulcan, județul Hunedoara.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 2 august 2006.
Nr. 984.

6

MONITORUL OFICIAL AL ROMÂNIEI, PARTEA I, Nr. 674/4.VIII.2006
GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților comerciale și regiilor autonome subordonate autorităților administrației
publice locale, de către Societatea Comercială îAqua Calor“ — S.A. Piatra-Neamț, județul Neamț
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților comerciale și regiilor
autonome subordonate autorităților administrației publice locale, aprobată cu modificări și completări prin Legea
nr. 569/2003, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor
colective pentru un număr de 200 de salariați, în baza
prevederilor Ordonanței de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum
și a societăților comerciale și regiilor autonome subordonate

autorităților administrației publice locale, aprobată cu
modificări și completări prin Legea nr. 569/2003, cu
modificările și completările ulterioare, de către Societatea
Comercială îAqua Calor“ — S.A. Piatra-Neamț din
subordinea Consiliului Local al Municipiului Piatra-Neamț,
județul Neamț.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 2 august 2006.
Nr. 985.

GUVERNUL ROMÂNIEI

HOTĂRÂRE
pentru completarea anexei nr. 21 la Hotărârea Guvernului nr. 969/2002 privind atestarea domeniului
public al județului Cluj, precum și al municipiilor, orașelor și comunelor din județul Cluj
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 21 la Hotărârea Guvernului
nr. 969/2002 privind atestarea domeniului public al județului
Cluj, precum și al municipiilor, orașelor și comunelor din
județul Cluj, publicată în Monitorul Oficial al României,

Partea I, nr. 684 și 684 bis din 17 septembrie 2002, cu
modificările și completările ulterioare, se completează cu o
nouă poziție, poziția nr. 85, având cuprinsul prevăzut în
anexa care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 2 august 2006.
Nr. 989.

7

MONITORUL OFICIAL AL ROMÂNIEI, PARTEA I, Nr. 674/4.VIII.2006

ANEXĂ
COMPLETĂRI

la inventarul bunurilor care aparțin domeniului public al comunei Călățele
Secțiunea I — bunuri imobile
Nr.
crt.

Codul
de clasificare

Denumirea bunului

Elemente
de identificare

Anul dobândirii sau,
după caz,
al dării în folosință

Valoarea
de inventar
— mii lei —

Situația
juridică actuală

0

1

2

3

4

5

6

2003

neevaluat

H.C.L. 48 din
29.06.2006

85.

Drumul forestier Citera
L = 3,650 km
(din Valea Coca, pe Valea l = 6 m (inclusiv
Ciulii, pe versant și pe o
acostament)
culme din trupul de pășune
împădurită Citera)

GUVERNUL ROMÂNIEI

HOTĂRÂRE
privind modificarea alin. (2) al articolului unic din Hotărârea Guvernului nr. 1.266/2004
pentru aprobarea Normelor metodologice privind contractarea, finanțarea, monitorizarea
și evaluarea proiectelor din planurile sectoriale de cercetare-dezvoltare
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Alineatul (2) al articolului unic din Hotărârea
Guvernului nr. 1.266/2004 pentru aprobarea Normelor
metodologice privind contractarea, finanțarea, monitorizarea
și evaluarea proiectelor din planurile sectoriale de
cercetare-dezvoltare, publicată în Monitorul Oficial al
României, Partea I, nr. 776 din 25 august 2004, se
modifică și va avea următorul cuprins:
î(2) Normele metodologice prevăzute la alin. (1) se
aplică tuturor autorităților publice centrale și locale.“

Art. II. — La data intrării în vigoare a prezentei hotărâri
se abrogă Hotărârea Guvernului nr. 1.903/2004 pentru
aprobarea Normelor metodologice privind atribuirea
conducerii planului sectorial, contractarea, finanțarea,
monitorizarea și evaluarea programelor și a proiectelor
componente ale planului sectorial de cercetare-dezvoltare
finanțat din bugetul Ministerului Agriculturii, Pădurilor și
Dezvoltării Rurale, publicată în Monitorul Oficial al
României, Partea I, nr. 1.145 din 3 decembrie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
Ministrul agriculturii, pădurilor și dezvoltării rurale,
Gheorghe Flutur
București, 2 august 2006.
Nr. 991.

GUVERNUL ROMÂNIEI

HOTĂRÂRE
privind trecerea unor drumuri forestiere și a terenurilor aferente acestora din domeniul public
al statului și din administrarea Regiei Naționale a Pădurilor — Romsilva în domeniul public
al unor comune din județul Gorj și în administrarea consiliilor locale ale acestora
În temeiul art. 108 din Constituția României, republicată, al art. 4 alin. (3) din Ordonanța Guvernului nr. 96/1998
privind reglementarea regimului silvic și administrarea fondului forestier național, republicată, cu modificările și completările
ulterioare, al art. 9 alin. (1) și al art. 12 alin. (1) și (2) din Legea nr. 213/1998 privind proprietatea publică și regimul
juridic al acesteia, cu modificările și completările ulterioare,

8

MONITORUL OFICIAL AL ROMÂNIEI, PARTEA I, Nr. 674/4.VIII.2006
Guvernul României adoptă prezenta hotărâre.

Art. 1. — Se aprobă transmiterea drumurilor forestiere,
având datele de identificare prevăzute în anexa nr. 1, din
domeniul public al statului și din administrarea Regiei
Naționale a Pădurilor — Romsilva în domeniul public al
unor comune din județul Gorj și în administrarea consiliilor
locale ale acestora.
Art. 2. — (1) Se aprobă transmiterea terenurilor aferente
drumurilor forestiere prevăzute la art. 1, având datele de
identificare prevăzute în anexa nr. 2, din domeniul public al
statului și din administrarea Regiei Naționale a Pădurilor —

Romsilva în domeniul public al unor comune din județul
Gorj și în administrarea consiliilor locale ale acestora.
(2) Pentru terenurile forestiere menționate la alin. (1)
consiliile locale asigură respectarea regimului silvic.
Art. 3. — Predarea-preluarea drumurilor forestiere
prevăzute la art. 1 și a terenurilor aferente acestora,
prevăzute la art. 2, se va face pe bază de protocol
încheiat între părțile interesate, în termen de 30 de zile de
la data intrării în vigoare a prezentei hotărâri.
Art. 4. — Anexele nr. 1 și 2*) fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 2 august 2006.
Nr. 992.
*) Anexele nr. 1 și 2 sunt reproduse în facsimil.
ANEXA Nr. 1
DATELE DE IDENTIFICARE

a drumurilor forestiere care se transmit din domeniul public al statului și din administrarea
Regiei Naționale a Pădurilor — Romsilva în domeniul public al comunelor Ciuperceni, Crasna,
Dănești, Drăguțești, Padeș și Prigoria, județul Gorj, și în administrarea consiliilor locale respective

MONITORUL OFICIAL AL ROMÂNIEI, PARTEA I, Nr. 674/4.VIII.2006

9

10

MONITORUL OFICIAL AL ROMÂNIEI, PARTEA I, Nr. 674/4.VIII.2006

11

MONITORUL OFICIAL AL ROMÂNIEI, PARTEA I, Nr. 674/4.VIII.2006

ANEXA Nr. 2
DATELE DE IDENTIFICARE

a terenurilor aferente drumurilor forestiere care se transmit din domeniul public al statului
și din administrarea Regiei Naționale a Pădurilor — Romsilva în domeniul public al comunelor Ciuperceni,
Crasna, Dănești, Drăguțești, Padeș și Prigoria, județul Gorj, și în administrarea consiliilor locale respective

12

MONITORUL OFICIAL AL ROMÂNIEI, PARTEA I, Nr. 674/4.VIII.2006

13

MONITORUL OFICIAL AL ROMÂNIEI, PARTEA I, Nr. 674/4.VIII.2006
GUVERNUL ROMÂNIEI

HOTĂRÂRE
privind darea în administrarea Ministerului Educației și Cercetării
a unui obiectiv de investiții și a terenului aferent
În temeiul art. 108 din Constituția României, republicată, al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare, precum și al
art. 12 alin. (1) și (2) din Legea nr. 213/1998 privind proprietatea publică și regimul juridic al acesteia, cu modificările și
completările ulterioare,
Guvernul României adoptă prezenta hotărâre.
Art. 1. — (1) Se aprobă darea în administrarea
Ministerului Educației și Cercetării a obiectivului de investiții
îSpitalul Clinic de Urgență și Centrul de Investigație,
Diagnostic și Tratament — Cluj-Napoca“, trecut în domeniul
privat al statului prin Hotărârea Consiliului Județean Cluj
nr. 133 din 5 iulie 2006, având datele de identificare
prevăzute în anexa care face parte integrantă din prezenta
hotărâre, în vederea realizării sediilor Liceului de Muzică
îSigismund Toduță“ și Academiei de Muzică îGheorghe
Dima“ din municipiul Cluj-Napoca, județul Cluj.
(2) Se aprobă darea în administrarea Ministerului
Educației și Cercetării a terenului în suprafață de 20.071 m2,

aferent obiectivului de investiții prevăzut la alin. (1), trecut
în domeniul public al statului prin Hotărârea Consiliului
Județean Cluj nr. 133 din 5 iulie 2006.
Art. 2. — După finalizarea obiectivului de investiții
prevăzut la art. 1, acesta se va trece în domeniul public al
statului.
Art. 3. — Predarea-preluarea obiectivului de investiții și
a terenului aferent, prevăzute la art. 1, se face pe bază de
protocol încheiat între părțile interesate, în termen de
30 de zile de la data intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu

București, 2 august 2006.
Nr. 993.

ANEXĂ
DATELE DE IDENTIFICARE

a obiectivului de investiții și a terenului aferent proprietate privată a județului Cluj,
care se transmit în administrarea Ministerului Educației și Cercetării
Adresa
imobilului care
se transmite

Municipiul Cluj-Napoca,
județul Cluj, str. Bucium

Persoana juridică
de la care
se transmite imobilul

Din administrarea Regiei
Autonome de Administrare
a Domeniului Public și Privat
al Județului Cluj

Persoana juridică
la care
se transmite imobilul

În administrarea
Ministerului Educației
și Cercetării

Caracteristicile
tehnice
ale imobilului

Obiectiv de investiții — suprafața
construită = 3.700 m2
Suprafața totală a terenului =
20.071 m2

14

MONITORUL OFICIAL AL ROMÂNIEI, PARTEA I, Nr. 674/4.VIII.2006
GUVERNUL ROMÂNIEI

HOTĂRÂRE
privind preluarea unui sector de drum județean din domeniul public al municipiului Făgăraș
și din administrarea Consiliului Local al Municipiului Făgăraș, județul Brașov, în domeniul public
al statului și în administrarea Ministerului Transporturilor, Construcțiilor și Turismului,
în vederea realizării activităților de interes național de către Compania Națională de Autostrăzi
și Drumuri Naționale din România — S.A., precum și încadrarea acestuia
în categoria funcțională a drumurilor naționale
În temeiul art. 108 din Constituția României, republicată, al art. 9 alin. (2), al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, al art. 12
din Ordonanța Guvernului nr. 43/1997 privind regimul drumurilor, republicată, cu modificările ulterioare, și al art. 1 alin. (6)
din Ordonanța de urgență a Guvernului nr. 84/2003 pentru înființarea Companiei Naționale de Autostrăzi și Drumuri
Naționale din România — S.A. prin reorganizarea Regiei Autonome îAdministrația Națională a Drumurilor din România“,
aprobată cu modificări și completări prin Legea nr. 47/2004,
Guvernul României adoptă prezenta hotărâre.
Art. 1. — Se aprobă preluarea unui sector de drum
județean, având datele de identificare prevăzute în anexa
care face parte integrantă din prezenta hotărâre, din
domeniul public al municipiului Făgăraș și din administrarea
Consiliului Local al Municipiului Făgăraș, județul Brașov, în
domeniul public al statului și în administrarea Ministerului
Transporturilor, Construcțiilor și Turismului, în vederea
realizării activităților de interes național de către Compania
Națională de Autostrăzi și Drumuri Naționale din
România — S.A.
(2) Sectorul de drum preluat conform alin. (1) se
încadrează în categoria funcțională a drumurilor naționale.

Art. 2. — Predarea-preluarea sectorului de drum
județean prevăzut la art. 1 se face pe bază de protocol
încheiat între părțile interesate, în termen de 30 de zile de
la data intrării în vigoare a prezentei hotărâri.
Art. 3. — Anexele nr. 1 și 2 la Hotărârea Guvernului
nr. 540/2000 privind aprobarea încadrării în categorii
funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 din 20 iulie 2000, cu
modificările și completările ulterioare, se modifică în mod
corespunzător.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 2 august 2006.
Nr. 999.
ANEXĂ
DATELE DE IDENTIFICARE

a sectorului de drum județean care se preia din domeniul public al municipiului Făgăraș și din administrarea
Consiliului Local al Municipiului Făgăraș, județul Brașov, în domeniul public al statului și în administrarea
Ministerului Transporturilor, Construcțiilor și Turismului, în vederea realizării activităților de interes național
de către Compania Națională de Autostrăzi și Drumuri Naționale din România — S.A.
Denumirea și locul
unde este situat sectorul
de drum județean

Persoana juridică
de la care se transmite
sectorul de drum local

DJ 104L
intersecție DN 1
între km 232+324
și km 236+820
(extravilan)

Domeniul public al
municipiului Făgăraș și
din administrarea
Consiliului Local al
Municipiului Făgăraș

Persoana juridică
la care se transmite
sectorul de drum local

Domeniul public al
statului și în
administrarea
Ministerului
Transporturilor,
Construcțiilor
și Turismului

Caracteristicile tehnice
ale sectorului
de drum

5,930 km

Indicativul
vechi

DJ 104 L

Indicativul
nou

Varianta ocolitoare
a municipiului
Făgăraș

MONITORUL OFICIAL AL ROMÂNIEI, PARTEA I, Nr. 674/4.VIII.2006

15

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Dima Toader în funcția publică
de secretar general al Ministerului Integrării Europene
Având în vedere:
— Adresa nr. 1.055.826 din 18 iulie 2006 a Agenției Naționale a
Funcționarilor Publici, prin care a fost comunicat procesul-verbal încheiat în
urma desfășurării concursului organizat în perioada 12-13 iulie 2006 pentru
ocuparea funcției publice vacante corespunzătoare categoriei înalților
funcționari publici de secretar general din cadrul Ministerului Integrării
Europene,
— prevederile art. IV și VIII din Legea nr. 251/2006 pentru modificarea
și completarea Legii nr. 188/1999 privind Statutul funcționarilor publici,
în temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, precum și al art. 18 alin. (1) lit. b) și
al art. 54 alin. (1) din Legea nr. 188/1999 privind Statutul funcționarilor
publici, republicată, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Dima Toader se numește în funcția publică de secretar general al
Ministerului Integrării Europene.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 2 august 2006.
Nr. 101.
GUVERNUL ROMÂNIEI
PRIMUL-MINISTRU

DECIZIE
privind numirea doamnei Arteni Mihaela în funcția publică de secretar general
al Ministerului Muncii, Solidarității Sociale și Familiei
Având în vedere:
— Adresa nr. 1.055.826 din 18 iulie 2006 a Agenției Naționale a Funcționarilor Publici, prin care a fost comunicat
procesul-verbal încheiat în urma desfășurării concursului organizat în perioada 12-13 iulie 2006 pentru ocuparea funcției
publice vacante corespunzătoare categoriei înalților funcționari publici de secretar general din cadrul Ministerului Muncii,
Solidarității Sociale și Familiei,
— prevederile art. IV și VIII din Legea nr. 251/2006 pentru modificarea și completarea Legii nr. 188/1999 privind
Statutul funcționarilor publici,
în temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, precum și al art. 18 alin. (1) lit. b) și al art. 54 alin. (1)
din Legea nr. 188/1999 privind Statutul funcționarilor publici, republicată, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii, doamna Arteni Mihaela se numește în funcția

publică de secretar general al Ministerului Muncii,
Solidarității Sociale și Familiei.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 2 august 2006.
Nr. 102.

16

MONITORUL OFICIAL AL ROMÂNIEI, PARTEA I, Nr. 674/4.VIII.2006
GUVERNUL ROMÂNIEI
PRIMUL-MINISTRU

DECIZIE
privind constituirea unui colectiv de lucru pentru restructurarea și reorganizarea
agențiilor de dezvoltare regională
În vederea îmbunătățirii procesului de absorbție a fondurilor structurale prin creșterea rolului agențiilor de
dezvoltare regională,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii
se constituie un colectiv de lucru pentru restructurarea și
reorganizarea agențiilor de dezvoltare regională, denumit în
continuare colectiv de lucru, în următoarea componență:
1. Leonard Orban — șeful colectivului de lucru, secretar
de stat la Ministerul Integrării Europene;
2. Adrian Ciocănea — membru, secretar de stat la
Ministerul Integrării Europene;
3. Paul Victor Dobre — membru, secretar de stat la
Ministerul Administrației și Internelor;

4. Liviu Radu — membru, secretar de stat la Ministerul
Administrației și Internelor;
5. Attila Szász — membru, consilier de stat al
ministrului de stat pentru coordonarea activităților din
domeniile culturii, învățământului și integrării europene.
Art. 2. — Colectivul de lucru va analiza modul de
organizare și funcționare ale agențiilor de dezvoltare
regională, în scopul creșterii puterii de absorbție a
fondurilor structurale, exercitând inclusiv atribuții informale în
legătură cu această activitate, și va identifica măsurile
corespunzătoare în vederea atingerii obiectivelor propuse.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 2 august 2006.
Nr. 103.
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Ovidiu Iuliu Marian din funcția de președinte,
cu rang de secretar de stat, al Autorității Naționale pentru Turism
Având în vedere propunerea formulată de ministrul transporturilor, construcțiilor și turismului,
în temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, al art. 8 alin. (2) din Ordonanța de urgență a
Guvernului nr. 11/2004 privind stabilirea unor măsuri de reorganizare în cadrul administrației publice centrale, aprobată cu
modificări și completări prin Legea nr. 228/2004, cu modificările și completările ulterioare, precum și al art. 8 alin. (1) din
Hotărârea Guvernului nr. 413/2004 privind organizarea și funcționarea Autorității Naționale pentru Turism, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii domnul Ovidiu Iuliu Marian se eliberează din funcția

de președinte, cu rang de secretar de stat, al Autorității
Naționale pentru Turism.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 2 august 2006.
Nr. 104.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 674/4.VIII.2006 conține 16 pagini.

Prețul: 1,15 lei

&JUYDGY|118508]
ISSN 1453—4495

