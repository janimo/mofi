Anul 174 (XVIII) — Nr. 300

PARTEA

I

LEGI, DECRETE, HOTĂRÂRI ȘI ALTE ACTE

Marți, 4 aprilie 2006

SUMAR
Nr.

Pagina
LEGI ȘI DECRETE

58.

— Lege pentru ratificarea Acordului privind
cooperarea dintre România și Eurojust, semnat la
Bruxelles la 2 decembrie 2005, și pentru
reglementarea unor măsuri referitoare la
reprezentarea României la Eurojust, în perioada
ce precedă aderării și după data aderării la
Uniunea Europeană...................................................

1–2

Acord privind cooperarea între România și Eurojust .......

2–6

337.

— Decret privind promulgarea Legii pentru
ratificarea Acordului privind cooperarea dintre
România și Eurojust, semnat la Bruxelles la
2 decembrie 2005, și pentru reglementarea unor
măsuri referitoare la reprezentarea României la
Eurojust, în perioada ce precedă aderării și după
data aderării la Uniunea Europeană .......................

6

DECIZII ALE CURȚII CONSTITUȚIONALE
Decizia nr. 164 din 28 februarie 2006 referitoare la
excepția de neconstituționalitate a dispozițiilor
art. 24 alin. 3 din Codul de procedură penală ......

LEGI

6–8

ȘI

Pagina
Decizia nr. 165 din 28 februarie 2006 referitoare la
excepția de neconstituționalitate a dispozițiilor
art. 278 alin. 1 și art. 2781 alin. 7 din Codul de
procedură penală.......................................................
Decizia nr. 169 din 28 februarie 2006 referitoare la
excepția de neconstituționalitate a dispozițiilor
art. 1 alin. (1) din Ordonanța de urgență a
Guvernului nr. 112/2001 privind sancționarea unor
fapte săvârșite în afara teritoriului țării de cetățeni
români sau de persoane fără cetățenie domiciliate
în România ................................................................
Decizia nr. 255 din 14 martie 2006 referitoare la excepția
de neconstituționalitate a dispozițiilor art. 2481 din
Codul penal, precum și a dispozițiilor art. 272
pct. 2 din Legea nr. 31/1990 privind societățile
comerciale ..................................................................
Decizia nr. 260 din 14 martie 2006 referitoare la excepția
de neconstituționalitate a dispozițiilor art. 27 și
art. 72 din Codul penal ..........................................
Decizia nr. 265 din 14 martie 2006 referitoare la excepția
de neconstituționalitate a dispozițiilor art. 282 1
alin. 1 din Codul de procedură civilă ....................

8–10

10–11

12–13

13–14

15–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului privind cooperarea dintre România și Eurojust,
semnat la Bruxelles la 2 decembrie 2005, și pentru reglementarea unor măsuri referitoare
la reprezentarea României la Eurojust, în perioada ce precedă aderării
și după data aderării la Uniunea Europeană
Parlamentul României adoptă prezenta lege.
Art. 1. — Se ratifică Acordul privind cooperarea dintre
România și Eurojust, semnat la Bruxelles la 2 decembrie
2005, denumit în continuare Acordul.

Art. 2. — (1) Magistratul de legătură la Eurojust,
prevăzut la art. 5 din Acord, este numit de Președintele
României, la propunerea ministrului justiției.

2

MONITORUL OFICIAL AL ROMÂNIEI, PARTEA I, Nr. 300/4.IV.2006

(2) Magistratul de legătură la Eurojust, prevăzut la
alin. (1), este selectat de ministrul justiției dintre procurorii
cu experiență în combaterea formelor grave ale criminalității
transnaționale organizate, a corupției sau terorismului.
Art. 3. — (1) După data aderării României la Uniunea
Europeană, când Acordul își încetează valabilitatea,
Președintele României, la propunerea ministrului justiției,
formulată în urma procedurii de selecție prevăzute la art. 2
alin. (2), numește membrul național în Eurojust, potrivit
prevederilor art. 2 alin. (1) din Decizia Consiliului
2002/187/JAI din 28 februarie 2002 privind înființarea
Eurojust în vederea întăririi luptei împotriva formelor grave
ale criminalității, așa cum a fost modificată prin Decizia
Consiliului 2003/659/JAI din 18 iunie 2003, denumită în
continuare Decizia Eurojust.
(2) Mandatul membrului național în Eurojust este de
3 ani, cu posibilitatea reînvestirii o singură dată.
Art. 4. — (1) Procurorul desemnat ca magistrat de
legătură la Eurojust în baza Acordului și, respectiv,
procurorul desemnat ca membru național în Eurojust au
competență teritorială, materială și personală pe întreg
teritoriul României, pentru toate infracțiunile prevăzute în
Decizia Eurojust, și cooperează neîngrădit în procedurile
care intră în obiectul de activitate al Eurojust cu autoritățile
române și străine competente.
(2) Magistratul de legătură la Eurojust și membrul
național în Eurojust au acces la informațiile conținute în
cazierul judiciar, în Sistemul informatic național de
semnalări, atunci când acesta va fi operațional, și în orice
baze de date care facilitează îndeplinirea obiectivelor
Eurojust.
(3) Magistratul de legătură la Eurojust și membrul
național în Eurojust sunt detașați la sediul Eurojust de la
Haga, Regatul Țărilor de Jos, în condițiile Legii
nr. 303/2004 privind statutul judecătorilor și procurorilor,
republicată, cu modificările și completările ulterioare, și
beneficiază de drepturile salariale și de celelalte drepturi
bănești corespunzătoare funcției diplomatice de ministru
consilier, potrivit legislației de salarizare în vigoare pentru
personalul trimis în misiune permanentă în străinătate.
Art. 5. — (1) Președintele României, la propunerea
ministrului justiției, poate numi un asistent al magistratului
de legătură la Eurojust, potrivit art. 5 alin. (3) din Acord.

(2) După data aderării la Uniunea Europeană,
Președintele României, la propunerea ministrului justiției,
poate numi unul sau mai mulți asistenți ai membrului
național în Eurojust, potrivit prevederilor art. 2 alin. (2) din
Decizia Eurojust.
(3) Dispozițiile art. 2, art. 3 alin. (1) și ale art. 4
alin. (1) și (2) se aplică în mod corespunzător și în cazul
asistenților prevăzuți la alin. (1) și (2).
(4) Asistentul magistratului de legătură și, respectiv,
asistenții membrului național în Eurojust își desfășoară
efectiv activitatea în cadrul Parchetului de pe lângă Înalta
Curte de Casație și Justiție, fiind trimiși temporar la sediul
Eurojust fie pentru anumite activități, fie pentru a-i înlocui
pe cei care îi asistă, pe o perioadă determinată.
Art. 6. — (1) Ministrul justiției, la propunerea
procurorului general al Parchetului de pe lângă Înalta Curte
de Casație și Justiție, poate numi corespondenți naționali
cu Eurojust pentru probleme de terorism, criminalitate
organizată și corupție.
(2) Corespondenții naționali își desfășoară efectiv
activitatea în cadrul Parchetului de pe lângă Înalta Curte
de Casație și Justiție și cooperează cu Eurojust, direct sau
prin intermediul magistratului de legătură la Eurojust,
respectiv al membrului național în Eurojust.
Art. 7. — Rechemarea, înainte de expirarea mandatului,
a procurorilor desemnați ca magistrat de legătură și,
respectiv, membru național în Eurojust, precum și
revocarea înainte de expirarea mandatului a asistenților
acestora se fac de Președintele României, la propunerea
ministrului justiției, pentru neîndeplinirea corespunzătoare a
atribuțiilor conferite acestora prin Acord, respectiv prin
Decizia Eurojust.
Art. 8. — (1) Membrul național în Eurojust elaborează
anual un raport privind activitatea desfășurată, inclusiv cea
a asistenților săi, dacă este cazul, pe care îl prezintă
ministrului justiției, nu mai târziu de luna februarie a anului
următor.
(2) Magistratul de legătură la Eurojust elaborează un
raport privind activitatea desfășurată, inclusiv cea a
asistentului său, dacă este cazul, pe care îl prezintă
ministrului justiției la finalul mandatului.
Art. 9. — Cheltuielile care decurg din aplicarea
prezentei legi se suportă din bugetul Ministerului Public.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

DORU IOAN TĂRĂCILĂ

București, 22 martie 2006.
Nr. 58.
ACORD
privind cooperarea între România și Eurojust
România și Eurojust, denumite în continuare părțile,
ținând cont de Decizia Consiliului din 28 februarie 2002 privind înființarea Eurojust în vederea întăririi luptei
împotriva formelor grave ale criminalității și, în special, de art. 27 alin. 1 și 3,
luând în considerare atât interesele României, cât și ale Eurojust pentru dezvoltarea unei cooperări dinamice și
strânse pentru a face față provocărilor actuale și viitoare ale formelor grave ale criminalității și infracțiunilor comise adesea
de organizații transnaționale,
având în vedere necesitatea îmbunătățirii cooperării în domeniul judiciar dintre România și Eurojust pentru
facilitarea coordonării cercetării și urmăririi penale a faptelor care implică teritoriul României și cel al unuia sau mai multor
state membre ale Uniunii Europene,

MONITORUL OFICIAL AL ROMÂNIEI, PARTEA I, Nr. 300/4.IV.2006

3

ținând cont că România a ratificat Convenția europeană privind protecția persoanelor în legătură cu procesarea
automatizată a datelor personale, adoptată la Strasbourg la 28 ianuarie 1981, care joacă un rol fundamental în sistemul
de protecție a datelor din cadrul Eurojust,
luând în considerare nivelul înalt de protecție a datelor cu caracter personal din Uniunea Europeană, în special
prelucrarea datelor cu caracter personal, în conformitate cu Decizia Consiliului din 28 februarie 2002 privind înființarea
Eurojust și combaterea formelor grave ale criminalității, cu Regulile de procedură ale Eurojust privind protecția datelor și
cu alte reglementări aplicabile,
având în vedere obiectivul integrării României în Uniunea Europeană în 2007,
respectând drepturile fundamentale și principiile Convenției europene privind drepturile omului și libertățile
fundamentale, reflectate și în Carta drepturilor fundamentale a Uniunii Europene,
au convenit următoarele:
ARTICOLUL 1

ARTICOLUL 3

Definiții

Domenii de cooperare

În scopul prezentului acord:
a) Decizia Eurojust înseamnă Decizia Consiliului din
28 februarie 2002 privind înființarea Eurojust în vederea
întăririi luptei împotriva formelor grave ale criminalității,
astfel cum a fost modificată prin Decizia Consiliului din
18 iunie 2003;
b) statele membre înseamnă statele membre ale Uniunii
Europene;
c) Colegiul înseamnă Colegiul Eurojust, astfel cum este
prevăzut în art. 10 din Decizia Eurojust;
d) membrul național înseamnă membrul național numit la
Eurojust de fiecare stat membru al Uniunii Europene, astfel
cum este prevăzut în art. 2 alin. 1 din Decizia Eurojust;
e) Regulile de procedură ale Eurojust privind protecția
datelor înseamnă regulile de procedură pentru procesarea
și protecția datelor personale, aprobate de Consiliul Uniunii
Europene la 24 februarie 2005;
f) asistent înseamnă persoana care îl poate asista pe
membrul național, astfel cum este prevăzut în art. 2 alin. 2
din Decizia Eurojust, dacă nu este definit altfel în
prezentul acord;
g) director administrativ înseamnă directorul administrativ
astfel cum este prevăzut în art. 29 din Decizia Eurojust;
h) personalul Eurojust înseamnă personalul la care se
face referire în art. 30 din Decizia Eurojust;
i) datele personale înseamnă orice informație cu privire
la o persoană fizică identificată sau identificabilă (subiect).
O persoană identificabilă este una care poate fi identificată
direct sau indirect, în special prin referirea la un număr de
identificare ori la unul sau mai mulți factori specifici
identității sale fizice, psihologice, mentale, economice,
culturale sau sociale;
j) procesarea de date personale înseamnă orice
operațiune sau set de operațiuni care sunt desfășurate
asupra datelor cu caracter personal, prin mijloace automate
sau prin dosare manual structurate, precum strângerea,
înregistrarea, organizarea, stocarea, adaptarea sau
prelucrarea, recuperarea, consultarea, folosirea, divulgarea
prin transmitere, diseminare ori a face accesibile înșiruiri
sau combinații de coduri, codarea, ștergerea sau
distrugerea.

România și Eurojust cooperează în domeniile de
activitate prevăzute în art. 6 și 7 din Decizia Eurojust, în
cadrul competențelor Eurojust menționate la art. 4 din
Decizia Eurojust.

ARTICOLUL 2
Scopul acordului

Scopul prezentului acord este întărirea cooperării între
România și Eurojust în vederea combaterii infracțiunilor
grave cu caracter internațional.

ARTICOLUL 4
Autoritatea competentă

Autoritatea competentă din România pentru îndeplinirea
obiectivelor prezentului acord este Ministerul Public român,
reprezentat de Parchetul de pe lângă Înalta Curte de
Casație și Justiție.
ARTICOLUL 5
Magistratul de legătură la Eurojust

(1) În vederea facilitării cooperării stabilite de prezentul
acord și în conformitate cu prevederile art. 27 alin. 3 din
Decizia Eurojust, România poate desemna un magistrat de
legătură la Eurojust.
(2) Magistratul de legătură este un procuror, în
conformitate cu legea română. Durata mandatului este
determinată de România.
(3) Magistratul de legătură poate avea un asistent, care
îl poate înlocui atunci când este necesar.
(4) România informează Eurojust asupra naturii și
duratei competențelor judiciare ale magistratului de legătură
pe teritoriul național, în vederea îndeplinirii sarcinilor sale în
concordanță cu scopul prezentului acord. România
stabilește competențele magistratului de legătură pentru a-și
desfășura activitatea în contactul cu autoritățile străine.
Eurojust întreprinde măsurile necesare pentru promovarea
acceptării și recunoașterea prerogativelor astfel conferite.
(5) Magistratul de legătură are acces la informațiile
conținute în cazierul judiciar sau în orice alt registru român
similar, în același fel ca și în cazul competențelor
prevăzute de legea română pentru un procuror sau pentru
o persoană asimilată acestuia.
(6) Magistratul de legătură poate contacta direct
parchetele din România.
(7) Eurojust pune la dispoziție facilități suficiente de
legătură, care includ uzul spațiului și serviciilor de
telecomunicații, ținând cont de limitele infrastructurii și
bugetului Eurojust. Eurojust poate solicita rambursarea
unora sau a tuturor dintre cheltuielile pe care le face prin
punerea la dispoziție a acestor facilități.
(8) Documentele de serviciu ale magistratului de
legătură sunt inviolabile de către Eurojust.

4

MONITORUL OFICIAL AL ROMÂNIEI, PARTEA I, Nr. 300/4.IV.2006
ARTICOLUL 6
Punctul de contact pentru Eurojust

(1) România desemnează sau numește cel puțin un
punct de contact pentru Eurojust, din cadrul autorității
române competente.
(2) România desemnează unul dintre punctele sale de
contact drept corespondent român național pe probleme
legate de terorism, criminalitate organizată, precum și
pentru toate aspectele cu caracter penal prevăzute de
art. 12 din Decizia Eurojust.
ARTICOLUL 7
Consultări periodice

Părțile se consultă periodic, cel puțin o dată pe an, în
vederea analizării aplicării prezentului acord. În particular
au loc schimburi de opinii cu privire la implementarea și la
direcțiile de urmat în domeniul protecției și securității
datelor.
ARTICOLUL 8
Întâlnirile operaționale și strategice

(1) Magistratul de legătură, asistentul acestuia și alte
persoane din cadrul parchetelor române, inclusiv punctul de
contact cu Eurojust, pot participa la întâlniri operaționale și
strategice, la invitația președintelui Colegiului și cu
aprobarea membrilor naționali în cauză.
(2) Membrii naționali, asistenții lor, directorul
administrativ și personalul Eurojust pot, de asemenea, să
participe la întâlnirile organizate de magistratul de legătură
sau de parchetele din România, inclusiv de punctul de
contact cu Eurojust.
ARTICOLUL 9
Schimbul de informații

(1) Părțile pot schimba informațiile necesare relevante,
dar nu excesive, pentru scopul și în concordanță cu
prezentul acord, în vederea îndeplinirii scopului arătat la
art. 2.
(2) Toate informațiile schimbate între părți sunt
comunicate prin intermediul punctului de contact cu
Eurojust și al membrilor naționali implicați. Odată cu
numirea magistratului de legătură, toate informațiile sunt
comunicate prin intermediul magistratului de legătură.
(3) România se asigură că punctul de contact cu
Eurojust și magistratul de legătură sunt, potrivit nivelului lor
național, competenți să gestioneze acest tip de informații.
ARTICOLUL 10

(2) Eurojust nu comunică nici o informație furnizată de
România vreunui stat terț sau organism fără obținerea
consimțământului României și fără a lua măsurile de
siguranță care se impun.
(3) Eurojust păstrează un registru al datelor care îi sunt
comunicate din România în baza prezentului acord.
ARTICOLUL 11
Transferul de informații către România

(1) Eurojust notifică României, la momentul transferului
de informații sau înainte, de scopul furnizării informației și
de orice restricție pentru folosirea ei. Aceasta include, de
asemenea, restricții de acces, restricții de transmitere către
autoritățile competente din statele membre și condițiile
pentru ștergere sau distrugere. Notificarea poate fi făcută,
de asemenea, într-o etapă ulterioară când după efectuarea
transferului apare necesitatea instituirii unor restricții.
(2) România nu comunică nici o informație furnizată de
Eurojust vreunui alt stat terț sau organism fără obținerea
consimțământului membrilor naționali în cauză și fără a lua
măsurile de siguranță care se impun.
(3) România păstrează un registru al datelor comunicate
de Eurojust în baza prezentului acord.
ARTICOLUL 12
Procesarea datelor personale furnizate de România

(1) Eurojust garantează pentru datele cu caracter
personal furnizate de România un nivel de protecție cel
puțin echivalent cu nivelul rezultat din aplicarea principiilor
Convenției Consiliului Europei din 28 ianuarie 1981 și a
modificărilor ulterioare.
(2) Principiile și regulile privind protecția informațiilor
prevăzute în Decizia Eurojust, în special de art. 17, și
Regulile de procedură ale Eurojust privind protecția datelor
se vor aplica pentru procesarea datelor cu caracter
personal furnizate de România.
ARTICOLUL 13
Procesarea de date personale furnizate de Eurojust

(1) România garantează un nivel de protecție pentru
datele cu caracter personal furnizate de Eurojust cel puțin
echivalent cu nivelul rezultat din aplicarea principiilor
Convenției Consiliului Europei din 28 ianuarie 1981 și a
modificărilor ulterioare.
(2) România aplică pentru procesarea și protecția
datelor cu caracter personal furnizate de Eurojust principii
cel puțin echivalente cu principiile prevăzute în Decizia
Eurojust și în Regulile de procedură ale Eurojust privind
protecția datelor.

Transferul de informații către Eurojust
ARTICOLUL 14

(1) România notifică Eurojust cel mai târziu în momentul
transferului de informații în scopul furnizării informației,
precum și eventualele restricții pentru folosirea ei. Aceasta
poate include posibile restricții de acces, restricții asupra
transmiterii către autoritățile competente ale statelor
membre și condiții de ștergere sau distrugere. Notificarea
poate, de asemenea, să fie făcută și într-o etapă
ulterioară, când după efectuarea transferului apare
necesitatea instituirii unor restricții.

Securitatea datelor

(1) Eurojust se asigură că datele cu caracter personal
primite sunt protejate împotriva distrugerii accidentale sau
nelegale, pierderii accidentale ori dezvăluirii neautorizate,
modificării și accesului sau oricărei alte forme neautorizate
de procesare, în conformitate cu art. 22 din Decizia
Eurojust. Măsurile tehnice și aranjamentele organizatorice
prevăzute de Regulile de procedură ale Eurojust privind

MONITORUL OFICIAL AL ROMÂNIEI, PARTEA I, Nr. 300/4.IV.2006
protecția datelor și de orice alt document relevant se aplică
informațiilor furnizate de România.
(2) România se asigură că datele cu caracter personal
primite sunt protejate împotriva distrugerii accidentale sau
nelegale, pierderii accidentale ori dezvăluirii neautorizate,
modificării și accesului sau oricărei alte forme neautorizate
de procesare, în conformitate cu art. 22 din Decizia
Eurojust. România ia măsurile tehnice și organizatorice în
vederea protejării datelor cel puțin la un nivel echivalent cu
cel asigurat de Eurojust.
ARTICOLUL 15
Drepturile subiecților

Subiecții au dreptul de acces, dreptul de a solicita
corectarea, codarea și ștergerea datelor cu caracter
personal care îi privesc, procesate de Eurojust, în
conformitate cu principiile și regulile Deciziei Eurojust.
ARTICOLUL 16
Corectarea și ștergerea datelor cu caracter personal

(1) La cererea punctului de contact pentru Eurojust sau
a magistratului de legătură și sub responsabilitatea sa,
Eurojust, în conformitate cu Decizia Eurojust și Regulile de
procedură ale Eurojust privind protecția datelor, corectează,
blochează sau șterge datele personale furnizate de
România, dacă ele sunt incorecte ori incomplete sau
utilizarea ori depozitarea lor contravine prezentului acord.
Eurojust confirmă României corectarea, codarea sau
ștergerea datelor.
(2) Când Eurojust constată că datele cu caracter
personal transmise României sunt incorecte sau incomplete
sau dacă utilizarea ori depozitarea lor contravine
prezentului acord ori Deciziei Eurojust, solicită punctului de
contact cu Eurojust sau magistratului de legătură să ia
măsurile necesare pentru a corecta, coda sau șterge
informațiile. România confirmă Eurojust corectarea, codarea
și ștergerea acestora.
(3) În cazurile prevăzute la paragrafele (1) și (2), toți
furnizorii și destinatarii unor astfel de informații sunt
notificați imediat. În conformitate cu regulile aplicabile
acestora, destinatarii corectează, codează sau șterg astfel
informațiile în propriile lor sisteme.
(4) România aplică principiile pentru corectarea, codarea
și ștergerea datelor cu caracter personal furnizate de
Eurojust cel puțin echivalente principiilor stipulate în art. 20
din Decizia Eurojust și în Regulile de procedură ale
Eurojust privind protecția datelor.
(5) Când Colegiul procesează date ale unor persoane
care cad sub jurisdicție română, în conformitate cu
prevederile art. 17 alin. (4) din Decizia Eurojust, magistratul
de legătură sau alte parchete române, inclusiv punctul de
contact pentru Eurojust pot participa la ședința Colegiului.
ARTICOLUL 17
Răspunderea

(1) România răspunde în conformitate cu legea
națională de prejudiciile cauzate unei persoane ca urmare
a unor erori de fapt sau judiciare în schimbul de date cu
Eurojust. România nu invocă în apărarea sa faptul că
Eurojust a transmis datele în mod inadecvat, în scopul

5

înlăturării răspunderii sale, în conformitate cu legislația
națională, în raport cu o parte prejudiciată.
(2) Fără a aduce atingere art. 24 din Decizia Eurojust,
dacă apar erori de fapt sau judiciare ca urmare a unor
date comunicate eronat ori ca urmare a neîndeplinirii
obligațiilor din culpa Eurojust sau a unui stat membru al
Uniunii Europene ori a unui alt stat terț sau organism,
Eurojust este ținut să acopere, la cerere, sumele plătite ca
daune, în baza paragrafului (1), cu excepția cazului când
datele au fost folosite cu încălcarea prezentului acord.
Prevederile acestui paragraf se aplică și în cazul în care
survin erori de fapt sau judiciare din partea Eurojust sau a
unui stat membru al Uniunii Europene ori a altui stat terț
sau organism care nu și-a respectat obligațiile.
(3) În cazurile în care Eurojust este ținut să plătească
statelor membre ale Uniunii Europene sau altui stat terț ori
organism sume de bani ca daune pentru prejudiciile
cauzate unei părți, iar prejudiciul se datorează României,
atunci aceasta din urmă este ținută să returneze Eurojust
sumele de bani plătite unui stat membru sau unui stat terț
ori organism, pentru a acoperi sumele plătite cu titlu de
daune.
(4) Părțile nu-și solicită una alteia plata de daune
pentru prejudiciile cauzate în conformitate cu paragrafele
(2) și (3) sub rezerva că daunele respective au fost
instituite ca măsură punitivă, mărite sau noncuantificabile.
ARTICOLUL 18
Soluționarea neînțelegerilor

(1) Orice neînțelegere între părți privind interpretarea
ori aplicarea prezentului acord sau orice aspect care ar
putea afecta relația dintre părți, care nu este soluționat pe
cale amiabilă, va fi deferit unui tribunal arbitral alcătuit din
3 arbitri, la cererea oricăreia dintre părți. Fiecare parte va
numi câte un arbitru. Cel de-al treilea, care este și
președintele tribunalului, este ales de către cei 2 arbitri.
(2) Dacă părțile nu stabilesc altfel, tribunalul își
determină propriile reguli de procedură.
(3) Tribunalul adoptă o decizie cu majoritatea voturilor.
Președintele are dreptul de vot decisiv. Decizia este
definitivă și executorie pentru părțile în litigiu.
(4) Fiecare parte își rezervă dreptul să suspende
îndeplinirea obligațiilor sale rezultate în baza prezentului
acord, atunci când se aplică sau este aplicabilă procedura
prevăzută în acest articol, în concordanță cu paragraful (1)
sau în orice altă situație când o parte este de părere că
obligațiile ce incumbă celeilalte părți, rezultate în baza
prezentului acord, nu au fost îndeplinite.
ARTICOLUL 19
Încetarea acordului

(1) Prezentul acord poate fi denunțat de oricare dintre
părți cu o notificare prealabilă de 3 luni.
(2) În cazul denunțării, părțile se înțeleg pentru folosirea
în continuare și stocarea informațiilor care au fost deja
comunicate între ele. Dacă nu se ajunge la nici un acord,
oricare dintre cele două părți este îndreptățită să ceară
ștergerea informațiilor comunicate.
(3) În orice caz, prezentul acord încetează de drept,
fără intervenția părților, din ziua ce urmează datei aderării
României la Uniunea Europeană.

6

MONITORUL OFICIAL AL ROMÂNIEI, PARTEA I, Nr. 300/4.IV.2006
ARTICOLUL 20

ARTICOLUL 21

Modificarea acordului

Intrarea în vigoare

(2) Părțile se consultă cu privire la modificarea
prezentului acord, la cererea oricăreia dintre ele.

Prezentul acord intră în vigoare la data la care părțile
își notifică în scris una alteia îndeplinirea cerințelor legale
necesare.
Semnat la Bruxelles la 2 decembrie 2005, în două
exemplare originale, în limbile română și engleză, toate
textele fiind egal autentice.

Pentru România,
Monica Luisa Macovei,
ministrul justiției

Pentru Eurojust,
Michael Kennedy,
președintele Colegiului Eurojust

(1) Prezentul acord poate fi modificat oricând prin
consensul părților, în conformitate cu formalitățile interne
ale fiecăreia.

PREȘEDINTELE ROMÂNIEI

DECRET
privind promulgarea Legii pentru ratificarea Acordului privind cooperarea dintre România
și Eurojust, semnat la Bruxelles la 2 decembrie 2005, și pentru reglementarea unor măsuri
referitoare la reprezentarea României la Eurojust, în perioada ce precedă aderării
și după data aderării la Uniunea Europeană
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Acordului privind cooperarea dintre România și Eurojust,
semnat la Bruxelles la 2 decembrie 2005, și pentru
reglementarea unor măsuri referitoare la reprezentarea

României la Eurojust, în perioada ce precedă aderării și
după data aderării la Uniunea Europeană, și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 21 martie 2006.
Nr. 337.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 164
din 28 februarie 2006
referitoare la excepția de neconstituționalitate a dispozițiilor art. 24 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 24 alin. 3 din Codul de procedură
penală, excepție ridicată de Gavrilă Morar și Florea Chelu
în Dosarul nr. 4.672/2005 al Judecătoriei Sectorului 2
București.
La apelul nominal sunt prezenți autorii excepției, asistați
de avocat Daniela Stan. Sunt prezente, de asemenea,
părțile: Gabriela Cârlescu, Alexandru Dragomir, Mioara
Pârloagă, Marius Mitrache, Aurel Furtună. Pentru partea
Stelian Luiceanu, decedat, se depune la dosarul cauzei

MONITORUL OFICIAL AL ROMÂNIEI, PARTEA I, Nr. 300/4.IV.2006
certificatul de deces de către soția defunctului, Ioana
Luiceanu. Lipsesc celelalte părți, față de care procedura de
citare este legal îndeplinită.
Avocatul autorilor excepției solicită admiterea excepției
de neconstituționalitate, arătând că textul de lege criticat
este neconstituțional în măsura în care se încalcă dreptul
inculpaților de a solicita introducerea în cauză și a
celorlalte părți care au participat la producerea prejudiciului.
Depune la dosarul cauzei concluzii scrise.
Având cuvântul, părțile Gabriela Cârlescu, Alexandru
Dragomir, Mioara Pârloagă și Aurel Furtună lasă la
aprecierea Curții soluționarea excepției, solicitând îsă se
facă dreptate“, respectiv să se finalizeze procesul în care
sunt implicați. Partea Marius Mitrache solicită respingerea
excepției de neconstituționalitate ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, criticile formulate în motivarea acesteia
nefiind de competența Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 5 octombrie 2005, pronunțată în
Dosarul nr. 4.672/2005, Judecătoria Sectorului 2 București
a sesizat Curtea Constituțională cu excepția de
neconstituționalitate a dispozițiilor art. 24 alin. 3 din Codul
de procedură penală, excepție ridicată de Gavrilă Morar și
Florea Chelu în dosarul menționat.
În motivarea excepției de neconstituționalitate se
susține, în esență, că art. 24 alin. 3 din Codul de
procedură penală contravine dispozițiilor constituționale
cuprinse în art. 21, privind accesul liber la justiție, îîn
măsura în care se încalcă dreptul inculpaților de a
răspunde potrivit cotei lor de contribuție la producerea unui
accident de muncă, precum și de a introduce în procesul
penal și celelalte persoane ce se fac vinovate de
săvârșirea altor fapte din culpă prin omisiune [...], cu
consecința exonerării fără nici un temei a celorlalte
persoane ale căror fapte au concurat în mod necesar la
producerea accidentului [...]“.
Judecătoria Sectorului 2 București apreciază că
excepția de neconstituționalitate este neîntemeiată, întrucât
textul de lege criticat nu încalcă prevederile constituționale
invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece dispozițiile legale criticate nu
contravin normelor constituționale invocate ca fiind
încălcate.
Avocatul Poporului consideră că excepția este
neîntemeiată, întrucât art. 24 alin. 3 din Codul de
procedură penală, prin care este definită una dintre părțile
procesului penal, nu pune în discuție restrângerea
exercițiului unor drepturi și libertăți fundamentale și, de
asemenea, nu îngrădește dreptul părților interesate de a se
adresa justiției pentru apărarea drepturilor, libertăților și
intereselor legitime.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.

7

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
art. 24 alin. 3 din Codul de procedură penală, potrivit
căruia îPersoana chemată în procesul penal să răspundă,
potrivit legii civile, pentru pagubele provocate prin fapta
învinuitului sau inculpatului, se numește parte responsabilă
civilmente“.
În motivarea excepției se susține că aceste prevederi
legale sunt contrare dispozițiilor constituționale cuprinse în
art. 21 privind accesul liber la justiție și în art. 53
referitoare la restrângerea exercițiului unor drepturi sau al
unor libertăți.
Examinând excepția de neconstituționalitate ridicată,
Curtea reține următoarele:
În fapt, în cauză, instanța de judecată a respins ca
neîntemeiată cererea inculpaților privind introducerea în
cauză, în calitate de părți responsabile civilmente, a
persoanelor față de care au fost pronunțate soluții de
neurmărire penală prin rechizitoriu. Pentru a pronunța
această soluție, instanța a reținut că, în sensul dispozițiilor
art. 24 alin. 3 din Codul de procedură penală, îpoate
dobândi calitate de parte responsabilă civilmente persoana
care, potrivit prevederilor dreptului material civil, este ținută
să răspundă pentru fapta altei persoane conform art. 1000
din Codul civil [...]“. Inculpații critică această interpretare a
textului de lege ce face obiectul excepției de neconstituționalitate, apreciind că îneintroducerea în cauză a celorlalte
părți responsabile civilmente constituie o restrângere a
exercităriii unor drepturi subiective civile, resprezentând o
gravă încălcare a drepturilor fundamentale consfințite de
Constituție [...]“. Se apreciază că îactuala dispoziție a
art. 24 alin. 3 din Codul de procedură penală este mai
elastică și se bazează pe o viziune mai largă decât
reglementarea tradițională din Codul civil, astfel încât să
poată fi cuprinse răspunderi derivate și din alte prevederi
legale“.
Examinând aceste susțineri, Curtea constată că, în
realitate, ele nu reprezintă critici de neconstituționalitate, ci
autorii excepției sunt nemulțumiți de modul de interpretare
și de aplicare a prevederilor art. 24 alin. 3 din Codul de
procedură penală de către instanța de judecată, pe care le
consideră în contradicție cu prevederile art. 21 și art. 53
din Constituție. Or, potrivit art. 2 alin. (3) din Legea
nr. 47/1992, îCurtea Constituțională se pronunță numai
asupra constituționalității actelor cu privire la care a fost
sesizată“. Prin urmare, nu intră în competența Curții
interpretarea și aplicarea legii în raport de situațiile de fapt,
acestea realizându-se de către instanțele judecătorești, în
cadrul căilor de atac prevăzute de lege.
De altfel, textul de lege criticat, care definește partea
responsabilă civilmente ca parte în procesul penal, nu
conține nici o prevedere de natură să aducă atingere
liberului acces la justiție sau să restrângă exercițiul unor
drepturi sau libertăți.

8

MONITORUL OFICIAL AL ROMÂNIEI, PARTEA I, Nr. 300/4.IV.2006

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 24 alin. 3 din Codul de procedură penală, excepție
ridicată de Gavrilă Morar și Florea Chelu în Dosarul nr. 4.672/2005 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 28 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 165
din 28 februarie 2006

referitoare la excepția de neconstituționalitate a dispozițiilor art. 278 alin. 1
și art. 2781 alin. 7 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 alin. 1 și ale art. 2781 alin. 7 din
Codul de procedură penală, excepție ridicată de Boris
George Prodanof în Dosarul nr. 4.623/2005 al Tribunalului
București — Secția I penală.
La apelul nominal lipsesc părțile, față de care procedura
de citare este legal îndeplinită.
Magistratul-asistent referă Curții că autorul excepției a
depus la dosarul cauzei concluzii scrise, prin care solicită
admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, referindu-se la jurisprudența Curții
Constituționale în materie.
C U R T E A,

având în vedere actele și lucrările dosarului, reține
următoarele:
Prin Încheierea din 20 octombrie 2005, pronunțată în
Dosarul nr. 4.623/2005, Tribunalul București — Secția I
penală a sesizat Curtea Constituțională cu excepția de
neconstituționalitate a dispozițiilor art. 278 alin. 1 și ale
art. 2781 alin. 7 din Codul de procedură penală, excepție
ridicată de Boris George Prodanof în dosarul menționat.
În motivarea excepției de neconstituționalitate se
susține, în esență, că art. 278 alin. 1 din Codul de
procedură penală este neconstituțional, întrucât procurorul

care inițial soluționează plângerea nu este independent, în
sensul art. 6 din Convenția pentru apărarea drepturilor
omului și a libertăților fundamentale, deoarece îsoluția sa
este confirmată sau infirmată de șeful său ierarhic
superior“. Cât privește art. 278 1 alin. 7 din Codul de
procedură penală, se susține că este în contradicție cu
prevederile constituționale invocate îprin faptul că nu se pot
administra toate probele admise de lege“. În opinia
autorului excepției, judecătorul este îcenzurat“ în soluția sa
de procurorul care anterior s-a pronunțat în această cauză,
câtă vreme verificarea de către instanță a rezoluției sau
ordonanței atacate se face pe baza lucrărilor și a
materialului din dosarul cauzei, instrumentate de procuror,
care nu reprezintă o instanță independentă și imparțială.
Tribunalul București — Secția I penală apreciază că
excepția de neconstituționalitate este neîntemeiată. În opinia
instanței, împrejurarea că legiuitorul a limitat posibilitatea de
a verifica rezoluția sau ordonanța atacată doar pe baza
lucrărilor și a materialului din dosarul cauzei și a oricăror
înscrisuri noi prezentate nu constituie o încălcare a
dispozițiilor cuprinse în art. 11, 20 și 21 din Legea
fundamentală. Aceasta, întrucât instanța de judecată are
posibilitatea, în măsura în care constată că organul de
urmărire penală nu a administrat suficiente probe, să trimită
cauza procurorului, indicând faptele și împrejurările ce
urmează a fi constatate și prin ce anume mijloace de
probă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Avocatul Poporului consideră că excepția de
neconstituționalitate este neîntemeiată.

MONITORUL OFICIAL AL ROMÂNIEI, PARTEA I, Nr. 300/4.IV.2006
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile autorului excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 278 alin. 1 și ale art. 2781 alin. 7 din
Codul de procedură penală, având următorul cuprins:
— Art. 278 (Plângerea contra actelor procurorului)
alin. 1: îPlângerea împotriva măsurilor luate sau a actelor
efectuate de procuror ori efectuate pe baza dispozițiilor date de
acesta se rezolvă de prim-procurorul parchetului sau, după
caz, de procurorul general al parchetului de pe lângă curtea de
apel ori de procurorul șef de secție al Parchetului de pe lângă
Curtea Supremă de Justiție.“;
— Art. 278 1 (Plângerea în fața instanței împotriva
rezoluțiilor sau a ordonanțelor procurorului de netrimitere în
judecată) alin. 7: îInstanța, judecând plângerea, verifică
rezoluția sau ordonanța atacată, pe baza lucrărilor și a
materialului din dosarul cauzei și a oricăror înscrisuri noi
prezentate.“
Dispozițiile constituționale pretins încălcate sunt cuprinse
în art. 11 privind dreptul internațional și dreptul intern, în
art. 20 referitor la tratatele internaționale privind drepturile
omului, în art. 21 privind accesul liber la justiție și în
art. 132 privind statutul procurorilor.
Se invocă, de asemenea, încălcarea art. 6 paragraful 1
din Convenția pentru apărarea drepturilor omului și a
libertăților fundamentale.
Examinând excepția astfel cum a fost formulată, Curtea
reține următoarele:
I. În ceea ce privește dispozițiile art. 278 alin. 1 din
Codul de procedură penală, privind plângerea împotriva
actelor procurorului, Curtea constată că acestea constituie
norme de procedură prin care legiuitorul, în temeiul
competenței sale constituționale, stabilită de art. 126
alin. (2) din Legea fundamentală, și dând expresie
principiului controlului ierarhic ce guvernează activitatea
procurorilor, în conformitate cu art. 132 alin. (1) din
Constituție, a creat posibilitatea ca eventualele măsuri
eronate luate de procuror să fie îndreptate de către
procurorul ierarhic superior celui care a emis actul atacat.
Contrar susținerilor autorului excepției, nu se aduce astfel
atingere liberului acces la justiție, și nici dreptului la un
proces echitabil, câtă vreme legiuitorul a asigurat
posibilitatea cenzurării actelor procurorului de către
instanțele judecătorești. În acest sens, art. 2781 alin. 1 din
Codul de procedură penală reglementează plângerea la
instanța de judecată împotriva acelor acte prin care
procurorul soluționează cauza penală, fără ca aceasta să
mai ajungă în fața instanței, respectiv împotriva “rezoluției
de neîncepere a urmăririi penale sau a ordonanței ori, după
caz, a rezoluției de clasare, de scoatere de sub urmărire
penală sau de încetare a urmăririi penale date de procuror“.
Așa fiind, nu poate fi primită critica de neconstituționalitate

9

a dispozițiilor art. 278 alin. 1 din Codul de procedură
penală, în raport de prevederile constituționale cuprinse în
art. 21 și 132, respectiv față de prevederile art. 6 din
Convenția pentru apărarea drepturilor omului și a libertăților
fundamentale.
II. Referitor la critica de neconstituționalitate a
dispozițiilor art. 278 1 alin. 7 din Codul de procedură
penală, Curtea constată că aceasta este neîntemeiată, de
asemenea. Faptul că, în conformitate cu acest text legal,
verificarea de către instanță a rezoluției sau ordonanței
atacate se realizează numai pe baza lucrărilor și a
materialului din dosarul cauzei și a înscrisurilor noi
prezentate nu este de natură să aducă atingere liberului
acces la justiție și nici dreptului la un proces echitabil.
Aceasta, întrucât limitarea mijloacelor de probă care pot fi
administrate la judecarea plângerii împotriva rezoluțiilor sau
a ordonanțelor procurorului de netrimitere în judecată este
justificată având în vedere natura juridică a acestei
plângeri, care nu vizează judecarea propriu-zisă a cauzei
penale, ci constituie un mijloc procedural prin care se
realizează un examen, sub aspectul legalității, al rezoluției
sau al ordonanței procurorului atacate. Ca urmare, este
firesc ca, în vederea soluționării plângerii, instanța să
verifice, pe baza lucrărilor și a materialului existente în
dosarul cauzei, care au fost avute în vedere de procuror la
emiterea ordonanței sau a rezoluției de netrimitere în
judecată atacate, dacă această soluție a fost sau nu
dispusă cu respectarea dispozițiilor legale.
Susținerea autorului excepției în sensul că judecătorul
este îcenzurat“ în soluția sa de procurorul care anterior s-a
pronunțat în această cauză este contrazisă de
reglementarea, prin dispozițiile art. 2781 alin. 8 din Codul
de procedură penală, a soluțiilor ce pot fi date de instanță
unei astfel de plângeri, după cum urmează: îInstanța
pronunță una dintre următoarele soluții:
a) respinge plângerea, prin sentință, menținând soluția din
rezoluția sau ordonanța atacată;
b) admite plângerea, prin sentință, desființează rezoluția
sau ordonanța atacată și trimite cauza procurorului în vederea
începerii sau a redeschiderii urmăririi penale, după caz.
Dispozițiile art. 333 alin. 2 se aplică în mod corespunzător;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente pentru judecarea cauzei, reține cauza spre judecare,
dispozițiile privind judecarea în primă instanță și căile de atac,
aplicându-se în mod corespunzător.“
În mod evident, indiferent de soluția pronunțată, instanța
de judecată apreciază fără nici o îngrădire asupra legalității
actului emis de procuror, atacat pe calea plângerii, aceasta
fiind de altfel chiar rațiunea introducerii în Codul de
procedură penală, prin Legea nr. 281 din 24 iunie 2003,
publicată în Monitorul Oficial al României, Partea I, nr. 468
din 1 iulie 2003, a dispozițiilor art. 2781. În temeiul acestui
text legal, instanțele judecătorești, singurele autorități prin a
căror activitate se realizează justiția [art. 126 alin. (1) din
Constituție], verifică soluțiile de netrimitere în judecată
pronunțate de procuror, confirmându-le sau infirmându-le,
după caz.
De altfel, Curtea s-a mai pronunțat asupra excepției de
neconstituționalitate a dispozițiilor art. 2781 alin. 7 din Codul
de procedură penală, prin Decizia nr. 414 din 12 octombrie
2004, publicată în Monitorul Oficial al României, Partea I,
nr. 1.119 din 29 noiembrie 2004. Atât considerentele, cât și
soluția pronunțată în această decizie își păstrează
valabilitatea și în cauza de față, neintervenind elemente noi,
de natură să ducă la reconsiderarea jurisprudenței Curții.

10

MONITORUL OFICIAL AL ROMÂNIEI, PARTEA I, Nr. 300/4.IV.2006

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 278 alin. 1 și ale art. 2781 alin. 7 din Codul de procedură
penală, excepție ridicată de Boris George Prodanof în Dosarul nr. 4.623/2005 al Tribunalului București — Secția I penală.
Definitivă și general obligatorie.
Pronunțată în ședința publică din data de 28 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 169
din 28 februarie 2006

referitoare la excepția de neconstituționalitate a dispozițiilor art. 1 alin. (1)
din Ordonanța de urgență a Guvernului nr. 112/2001 privind sancționarea unor fapte săvârșite
în afara teritoriului țării de cetățeni români sau de persoane fără cetățenie domiciliate în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) din Ordonanța de urgență a
Guvernului nr. 112/2001 privind sancționarea unor fapte
săvârșite în afara teritoriului țării de cetățeni români sau de
persoane fără cetățenie domiciliate în România, excepție
ridicată de Călin Ioan Dragomir în Dosarul nr. 8.482/2005
al Judecătoriei Baia Mare.
La apelul nominal lipsește autorul excepției, față de care
procedura de citare este legal îndeplinită.
Curtea dispune a se face apelul și în Dosarul
nr. 937D/2005, având ca obiect aceeași excepție, ridicată
de Ioana Monica Otilia Codaț în Dosarul nr. 5.301/2005 al
aceleiași instanțe.
La apelul nominal lipsește autoarea excepției, față de
care procedura de citare este legal îndeplinită.
Curtea, având în vedere că excepțiile de
neconstituționalitate care fac obiectul Dosarelor nr. 936D/2005
și nr. 937D/2005 au conținut identic, pune în discuție, din
oficiu, conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții

Constituționale, dispune conexarea Dosarului nr. 937D/2005
la Dosarul nr. 936D/2005, care a fost primul înregistrat.
Reprezentantul Ministerului Public, având cuvântul, pune
concluzii de respingere a excepției ca neîntemeiată,
apreciind că prevederile legale criticate nu contravin
dispozițiilor constituționale invocate ca fiind încălcate.
C U R T E A,

având în vedere actele și lucrările dosarelor, reține
următoarele:
Prin încheierile din 23 noiembrie 2005 și 25 octombrie
2005, pronunțate în dosarele nr. 8.482/2005 și
nr. 5.301/2005, Judecătoria Baia Mare a sesizat Curtea
Constituțională cu excepția de neconstituționalitate a
dispozițiilor art. 1 alin. (1) din Ordonanța de urgență a
Guvernului nr. 112/2001 privind sancționarea unor fapte
săvârșite în afara teritoriului țării de cetățeni români sau de
persoane fără cetățenie domiciliate în România, excepție
ridicată de Călin Ioan Dragomir și Ioana Monica Otilia
Codaț în dosarele menționate.
În motivarea excepției de neconstituționalitate se
susține că textul de lege criticat încalcă dispozițiile
constituționale ale art. 1 referitoare la statul român cu
îcomponentele sale esențiale: suveranitatea, teritoriul și
populația“, elemente îdezvoltate de Constituția României în
art. 2, art. 3 și art. 4“, în măsura în care incriminează, ca
faptă penală, trecerea frauduloasă a frontierei altui stat
decât România. Se arată că autoritatea statului român se
poate extinde doar asupra teritoriului României, definit ca
atare de normele constituționale, incriminarea ca infracțiune
a trecerii ilegale a frontierei altor state fiind atributul
legislativ exclusiv al acelor state.

MONITORUL OFICIAL AL ROMÂNIEI, PARTEA I, Nr. 300/4.IV.2006
Judecătoria Baia Mare apreciază că excepția de
neconstituționalitate este neîntemeiată, întrucât obligația
respectării legii penale române revine și cetățenilor români
ce se află în afara granițelor țării.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul apreciază că excepția de neconstituționalitate
este neîntemeiată, întrucât prevederile legale criticate nu
încalcă dispozițiile constituționale invocate.
Avocatul Poporului, făcând referire la jurisprudența
Curții Constituționale în materie, consideră că excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Ordonanța de urgență a
Guvernului nr. 112/2001 privind sancționarea unor fapte
săvârșite în afara teritoriului țării de cetățeni români sau de
persoane fără cetățenie domiciliate în România, publicată în
Monitorul Oficial al României, Partea I, nr. 549 din
3 septembrie 2001, aprobată cu modificări prin Legea
nr. 252/2002, publicată în Monitorul Oficial al României,
Partea I, nr. 307 din 9 mai 2002, având următoarea
redactare: îIntrarea sau ieșirea dintr-un stat străin prin trecerea

11

ilegală a frontierei acestuia, săvârșită de către un cetățean
român sau de o persoană fără cetățenie domiciliată pe teritoriul
României, constituie infracțiune și se pedepsește cu închisoare
de la 3 luni la 2 ani.“
Dispozițiile constituționale pretins încălcate sunt cele ale
art. 1 privind statul român, ale art. 2 privind suveranitatea
națională, ale art. 3 privind teritoriul României, și ale art. 4
privind unitatea poporului și egalitatea între cetățeni.
Examinând excepția astfel cum a fost formulată, Curtea
constată că aceasta este neîntemeiată și urmează a fi
respinsă.
Curtea reține că statul român, în considerarea atributelor
sale, astfel cum sunt acestea definite de textele
constituționale invocate de autorul excepției, este interesat
în apărarea ordinii de drept și deci în combaterea
infracțiunilor săvârșite atât pe teritoriul său, cât și în afara
acestuia. Măsurile legislative constând în sancționarea
cetățenilor români sau a persoanelor fără cetățenie
domiciliate pe teritoriul României, care săvârșesc fapte de
trecere ilegală a frontierei unui stat străin, dau expresie
acestei preocupări, fiind determinate, așa cum rezultă din
conținutul Notei de fundamentare care a însoțit Ordonanța
de urgență a Guvernului nr. 112/2001, de necesitatea
reglementării mai stricte a domeniului vizat, datorită
îsecurizării frontierelor“ și a îcombaterii migrației ilegale“.
Așa fiind, nu pot fi reținute susținerile autorilor excepției,
prevederile legale criticate fiind în deplină concordanță cu
normele constituționale privind statul român, cu elementele
definitorii ale acestuia.
De altfel, în jurisprudența sa, Curtea Constituțională s-a
pronunțat asupra constituționalității Ordonanței de urgență a
Guvernului nr. 112/2001, prin raportare la dispozițiile art. 1
din Legea fundamentală și cu motivări similare. În acest
sens este Decizia nr. 292 din 9 iunie 2005, publicată în
Monitorul Oficial al României, Partea I, nr. 595 din 11 iulie
2005. Soluția de respingere ca neîntemeiată a excepției de
neconstituționalitate pronunțată cu acel prilej, precum și
considerentele care au fundamentat-o, sunt valabile și în
prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) din Ordonanța de urgență a Guvernului
nr. 112/2001 privind sancționarea unor fapte săvârșite în afara teritoriului țării de cetățeni români sau de persoane fără
cetățenie domiciliate în România, excepție ridicată de Călin Ioan Dragomir și Ioana Monica Otilia Codaț în dosarele
nr. 8.482/2005 și nr. 5.301/2005 ale Judecătoriei Baia Mare.
Definitivă și general obligatorie.
Pronunțată în ședința publică din data de 28 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

12

MONITORUL OFICIAL AL ROMÂNIEI, PARTEA I, Nr. 300/4.IV.2006
CURTEA CONSTITUȚIONALĂ

D E C I Z I A Nr. 255
din 14 martie 2006

referitoare la excepția de neconstituționalitate a dispozițiilor art. 2481 din Codul penal,
precum și a dispozițiilor art. 272 pct. 2 din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 248 1 din Codul penal, precum și a
dispozițiilor art. 272 pct. 2 din Legea nr. 31/1990 privind
societățile comerciale, excepție ridicată de Elena Condea în
Dosarul nr. 16.749/2002 al Judecătoriei Timișoara.
La apelul nominal este prezentă partea Agenția
Națională de Administrare Fiscală, prin consilier juridic
Oana Scrobotă, lipsind celelalte părți, față de care
procedura de citare este legal îndeplinită.
Având cuvântul, partea prezentă solicită respingerea
excepției de neconstituționalitate și depune la dosarul
cauzei concluzii scrise în acest sens.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu
contravin dispozițiilor constituționale invocate ca fiind
încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 9 noiembrie 2005, pronunțată în
Dosarul nr. 16.749/2002, Judecătoria Timișoara a sesizat
Curtea Constituțională cu excepția de neconstituționalitate
a dispozițiilor art. 248 1 din Codul penal, precum și a
dispozițiilor art. 272 pct. 2 din Legea nr. 31/1990 privind
societățile comerciale, excepție ridicată de Elena Condea
în dosarul menționat.
În motivarea excepției de neconstituționalitate se
susține, în esență, că art. 248 1 din Codul penal este
neconstituțional, întrucât înu este formulat destul de precis,
încât să permită destinatarilor legii să prevadă, într-o
măsură rezonabilă față de circumstanțele fiecărei cauze,
consecințele penale pe care ar trebui să le atragă un act
determinat“, ceea ce contravine principiului legalității
incriminării, consacrat de dispozițiile constituționale și din
Convenția pentru apărarea drepturilor omului și a libertăților
fundamentale invocate. În opinia autoarei excepției
redactarea textului de lege criticat permite o interpretare
extensivă, în detrimentul inculpatului, întrucât legea nu
definește cu claritate fapta pe care urmărește să o
exprime, ci îincriminează, cu caracter generic, ca element
material al laturii obiective a infracțiunii de abuz în serviciu
contra intereselor publice, toate faptele funcționarului care,
în exercițiul atribuțiilor sale de serviciu, nu îndeplinește un
act sau îl îndeplinește în mod defectuos“. Referitor la
prevederile art. 272 pct. 2 din Legea nr. 31/1990 se arată
că aduc atingere dreptului de proprietate privată îîn urma
unei erori de redactare care poate produce acest efect“.
Astfel, norma criticată incriminează fapta materială a
administratorului unei societăți, care folosește bunuri în
interesul său propriu, fără a preciza care sunt bunurile a

căror folosire atrage răspunderea penală. În opinia autoarei
excepției, dacă ar fi intenționat să se refere la bunurile
societății, legiuitorul ar fi fost obligat să utilizeze sintagme
precum îbunurile societății“, îbunurile aflate în proprietatea
societății“ etc.
Judecătoria Timișoara nu și-a exprimat opinia asupra
excepției în încheierea de sesizare a Curții Constituționale.
Anterior sesizării Curții, aceeași instanță a respins ca
inadmisibilă excepția de neconstituționalitate invocată în
cauză, prin Încheierea de ședință din data de
21 septembrie 2005, întrucât îcritica adusă textului de lege
incriminatoriu la modul general și abstract nu implică și
legătura excepției cu cauza“. Prin Decizia nr. 707 din
30 septembrie 2005 a Tribunalului Timiș — Secția penală
s-a admis recursul autoarei excepției împotriva încheierii de
respingere ca inadmisibilă a excepției, iar, în temeiul
acestei hotărâri, Judecătoria Timișoara a sesizat Curtea
Constituțională cu excepția de neconstituționalitate invocată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul consideră că excepția de neconstituționalitate
este neîntemeiată. În ceea ce privește art. 2481 din Codul
penal, se arată că îare suficientă claritate și previzibilitate“,
astfel încât nu se încalcă prevederile art. 23 alin. (1) și ale
art. 73 alin. (3) din Constituție. De asemenea, în opinia
Guvernului, art. 272 pct. 2 din Legea nr. 31/1990 nu
încalcă prevederile constituționale invocate în motivarea
excepției.
Avocatul Poporului apreciază că excepția de
neconstituționalitate este neîntemeiată, întrucât textele de
lege criticate nu aduc atingere prevederilor constituționale
invocate de autorul excepției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
art. 2481 din Codul penal și art. 272 pct. 2 din Legea
nr. 31/1990 privind societățile comerciale, republicată în
Monitorul Oficial al României, Partea I, nr. 1.066 din
17 noiembrie 2004, având următoarea redactare:
— Art. 2481 din Codul penal: îDacă faptele prevăzute în
art. 246, 247 și 248 au avut consecințe deosebit de grave, se
pedepsesc cu închisoare de la 5 la 15 ani și interzicerea unor
drepturi.“;
— Art. 272 pct. 2 din Legea nr. 31/1990: îSe
pedepsește cu închisoare de la unu la 3 ani fondatorul,

MONITORUL OFICIAL AL ROMÂNIEI, PARTEA I, Nr. 300/4.IV.2006
administratorul, directorul, directorul executiv sau reprezentantul
legal al societății, care:
[…] 2. folosește, cu rea-credință, bunuri sau creditul de care
se bucură societatea, într-un scop contrar intereselor acesteia
sau în folosul lui propriu ori pentru a favoriza o altă societate în
care are interese direct sau indirect;“.
Dispozițiile constituționale pretins încălcate sunt cuprinse
în art. 23 alin. (12) privind legalitatea pedepsei, în art. 44
alin. (1) privind garantarea dreptului de proprietate, în
art. 45 privind libertatea economică, în art. 53 referitor la
restrângerea exercițiului unor drepturi sau al unor libertăți
și în art. 73 alin. (3) lit. h) referitor la reglementarea prin
lege organică a infracțiunilor.
Se invocă, de asemenea, art. 7 paragraful 1 din
Convenția pentru apărarea drepturilor omului și a libertăților
fundamentale, referitor la principiul legalității pedepsei.
Examinând excepția astfel cum a fost formulată, Curtea
reține următoarele:
I. În ceea ce privește art. 2481 din Codul penal, critica
de neconstituționalitate constă în susținerea că textul de
lege înu este formulat destul de precis, încât să permită
destinatarilor legii să prevadă, într-o măsură rezonabilă față
de circumstanțele fiecărei cauze, consecințele penale pe
care ar trebui să le atragă un act determinat“, respectiv nu
definește cu claritate fapta la care se referă, ceea ce
contravine principiului legalității infracțiunilor și pedepselor,
consacrat îprin dispozițiile coroborate ale art. 23 alin. (12)
și art. 73 alin. (3) lit. h) din Constituție, respectiv prin cele
ale art. 7 alin. 1 din Convenția pentru apărarea drepturilor
omului și a libertăților fundamentale, astfel cum au fost
explicate și aplicate în jurisprudența Curții Europene a
Drepturilor Omului“.

13

Aceste critici nu pot fi reținute, întrucât, prin trimiterea
la dispozițiile art. 246, 247 și 248 din Codul penal, textul
art. 248 1 din același cod oferă suficiente repere și
elemente pentru ca persoana căreia i se adresează să
înțeleagă care sunt faptele incriminate de legiuitor. În
speță, fiind vorba despre forma calificată a infracțiunii de
abuz în serviciu contra intereselor publice, conduita
incriminată este, conform art. 248 din Codul penal, îfapta
funcționarului public, care, în exercițiul atribuțiilor sale de
serviciu, cu știință, nu îndeplinește un act ori îl îndeplinește în
mod defectuos și prin aceasta cauzează o tulburare însemnată
bunului mers al unui organ sau al unei instituții de stat ori al
unei alte unități din cele la care se referă art. 145 sau o pagubă
patrimoniului acesteia“, elementul material al laturii obiective
a infracțiunii reglementate fiind, prin urmare, clar
circumstanțiat de legiuitor.
II. În ceea ce privește art. 272 pct. 2 din Legea
nr. 31/1990, se susține că aduce atingere dreptului de
proprietate privată, precum și libertății economice îîn urma
unei erori de redactare care poate produce acest efect“, în
sensul că incriminează fapta materială a administratorului
unei societăți, care folosește bunuri în interesul său
propriu, fără a preciza care sunt bunurile a căror folosire
atrage răspunderea penală. Această critică nu intră în
competența de soluționare a Curții, care, potrivit dispozițiilor
art. 2 alin. (3) din Legea nr. 47/1992, îse pronunță numai
asupra constituționalității actelor cu privire la care a fost
sesizată, fără a putea modifica sau completa prevederile
supuse controlului“. Ca urmare, Curtea nu se poate
pronunța cu privire la o eventuală redactare defectuoasă
sau incompletă a textului legal ce face obiectul excepției și
nici nu poate face propuneri de lege ferenda.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 2481 din Codul penal, excepție ridicată de Elena
Condea în Dosarul nr. 16.749/2002 al Judecătoriei Timișoara.
2. Respinge, ca fiind inadmisibilă, excepția de neconstituționalitate a dispozițiilor art. 272 pct. 2 din Legea
nr. 31/1990 privind societățile comerciale, invocată de același autor în dosarul aceleiași instanțe.
Definitivă și general obligatorie.
Pronunțată în ședința publică din data de 14 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 260
din 14 martie 2006

referitoare la excepția de neconstituționalitate a dispozițiilor art. 27 și art. 72 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Marinela Mincă
Marieta Safta

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 27 și 72 din Codul penal, excepție
ridicată de Marian Petrescu în Dosarul nr. 3.628/2005 al
Judecătoriei Buftea.
La apelul nominal lipsesc părțile, față de care procedura
de citare este legal îndeplinită.

14

MONITORUL OFICIAL AL ROMÂNIEI, PARTEA I, Nr. 300/4.IV.2006

Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu
contravin dispozițiilor constituționale invocate ca fiind
încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 15 noiembrie 2005, pronunțată în
Dosarul nr. 3.628/2005, Judecătoria Buftea a sesizat
Curtea Constituțională cu excepția de neconstituționalitate
a dispozițiilor art. 27 și 72 din Codul penal, excepție
ridicată de Marian Petrescu în dosarul menționat.
În motivarea excepției de neconstituționalitate se arată
că îtextele art. 27 și art. 72 din Codul penal contravin
prevederilor art. 16 alin. (1) din Constituție, întrucât se
poate face diferențierea între subiecții acțiunii, putându-se
aplica arbitrar dispozițiile art. 72. Textul criticat restrânge
posibilitatea părților de a avea un proces echitabil,
deoarece la diferite instanțe se poate interpreta diferit un
criteriu sau altul“.
Judecătoria Buftea consideră că excepția este
neîntemeiată. Apreciază că motivarea excepției de
neconstituționalitate este îinconsistentă“ și că, îîn realitate,
inculpatul autor al excepției de neconstituționalitate nu
urmărește decât tergiversarea judecării cauzei în vederea
împlinirii prescripției speciale prevăzute de art. 124 din
Codul penal“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului apreciază că excepția de
neconstituționalitate este neîntemeiată, întrucât textele de
lege criticate nu aduc atingere prevederilor constituționale
invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

Obiectul excepției de neconstituționalitate îl constituie
art. 27 și 72 din Codul penal, având următoarea redactare:
— Art. 27 (Pedeapsa în caz de participație): îInstigatorul
și complicele la o faptă prevăzută de legea penală săvârșită cu
intenție se sancționează cu pedeapsa prevăzută de lege pentru
autor. La stabilirea pedepsei se ține seama de contribuția
fiecăruia la săvârșirea infracțiunii, precum și de dispozițiile
art. 72.“;
— Art. 72 (Criteriile generale de individualizare): îLa
stabilirea și aplicarea pedepselor se ține seama de dispozițiile
părții generale a acestui cod, de limitele de pedeapsă fixate în
partea specială, de gradul de pericol social al faptei săvârșite,
de persoana infractorului și de împrejurările care atenuează
sau agravează răspunderea penală.
Când pentru infracțiunea săvârșită legea prevede pedepse
alternative, se ține seama de dispozițiile alineatului precedent
atât pentru alegerea uneia dintre pedepsele alternative, cât și
pentru proporționalizarea acesteia.“
Dispozițiile constituționale pretins încălcate sunt
cuprinse în art. 16 privind egalitatea în drepturi și în art. 21
alin. (3) privind dreptul la un proces echitabil.
Examinând excepția astfel cum a fost formulată, Curtea
constată că aceasta este neîntemeiată și urmează a fi
respinsă.
Astfel, prevederile art. 27 și 72 din Codul penal nu
numai că nu încalcă dispozițiile art. 16 din Constituție, ci
dau expresie principiului constituțional al egalității în
drepturi, care, așa cum a statuat Curtea Constituțională în
mod constant în jurisprudența sa, nu înseamnă eo ipso
aplicarea aceluiași regim juridic unor situații care, prin
specificul lor, sunt diferite. Egalitatea nu presupune
uniformitate, ci presupune ca la situații egale să
corespundă un tratament egal, iar la situații diferite să
existe un tratament diferit. Stabilirea de către legiuitor a
unor criterii de individualizare a pedepsei are ca scop
tocmai adaptarea pedepsei la nevoile de apărare socială,
în raport de asemenea situații diferite: gravitatea concretă
sau abstractă a infracțiunii, periculozitatea infractorului etc.
De asemenea, textele de lege criticate sunt în deplină
concordanță cu dispozițiile constituționale privind dreptul la
un proces echitabil, reglementarea de către legiuitor a unor
criterii de individualizare a pedepsei, obligatorii pentru
instanța de judecată, fiind menită să înlăture arbitrariul în
stabilirea și aplicarea pedepsei. Faptul că îla diferite
instanțe se poate interpreta diferit un criteriu sau altul“ nu
constituie un argument în susținerea neconstituționalității
textelor de lege criticate. De altfel, părțile au deplina
libertate ca, în situația în care apreciază că interpretarea
dată de instanță normelor juridice este nelegală, să
promoveze împotriva hotărârilor pronunțate de aceasta căile
de atac prevăzute de lege.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 27 și art. 72 din Codul penal, excepție ridicată de
Marian Petrescu în Dosarul nr. 3.628/2005 al Judecătoriei Buftea.
Definitivă și general obligatorie.
Pronunțată în ședința publică din data de 14 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 300/4.IV.2006

15

CURTEA CONSTITUȚIONALĂ

D E C I Z I A Nr. 265
din 14 martie 2006

referitoare la excepția de neconstituționalitate a dispozițiilor art. 2821 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Mihaela Cîrstea
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a dispozițiilor art. 282 1 alin. 1 din Codul de
procedură civilă, excepție ridicată de Vasile Ardelean și Ioan
Ardelean în Dosarul nr. 2.300/2005 al Tribunalului Mureș și
de Zamfira Nicolau, prin Organizația pentru Apărarea
Drepturilor Omului, în Dosarul nr. 1.608/RC/2005 al
Tribunalului Neamț — Secția civilă.
La apelul nominal se prezintă personal Vasile Ardelean,
autor al excepției, lipsind celelalte părți, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 112D/2006 și nr. 144D/2006 au un
conținut identic, pune în discuție, din oficiu, problema
conexării cauzelor.
Autorul excepției nu se opune conexării dosarelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 144D/2006 la
Dosarul nr. 112D/2006, care este primul înregistrat.
Autorul excepției solicită admiterea acesteia pentru
motivele invocate în fața instanței de judecată.
Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 5 ianuarie 2006, pronunțată în
Dosarul nr. 2.300/2005, Tribunalul Mureș a sesizat Curtea
Constituțională cu excepția de neconstituționalitate a
dispozițiilor art. 2821 alin. 1 din Codul de procedură civilă.
Excepția a fost ridicată de Vasile Ardelean și Ioan
Ardelean cu ocazia soluționării recursului formulat împotriva
Sentinței civile nr. 7.139 din 9 decembrie 2004, pronunțată
de Judecătoria Târgu Mureș în Dosarul nr. 482/2003.
Prin Încheierea din 22 noiembrie 2005, pronunțată în
Dosarul nr. 1.608/RC/2005, Tribunalul Neamț — Secția
civilă a sesizat Curtea Constituțională cu excepția de
neconstituționalitate a dispozițiilor art. 2821 din Codul de
procedură civilă. Excepția a fost ridicată de Zamfira
Nicolau, prin Organizația pentru Apărarea Drepturilor
Omului, cu ocazia soluționării recursului declarat împotriva
Sentinței civile nr. 246 din 19 ianuarie 2005, pronunțată de
Judecătoria Piatra-Neamț în Dosarul nr. 4.697/2004.
În motivarea excepției de neconstituționalitate autorii
acesteia consideră că textul de lege criticat contravine
prevederilor constituționale ale art. 16 alin. (1), art. 21
alin. (1) și (2) și ale art. 124 alin. (2). În acest sens arată

că persoanele care urmăresc să procedeze la partajarea
masei succesorale a bunurilor în valoare de peste un
miliard de lei prin procedura împărțelii judiciare beneficiază
de două căi de atac împotriva hotărârii instanței de fond,
respectiv apelul și recursul, în timp ce persoanele care au
o masă succesorală a cărei valoare este sub un miliard de
lei au la îndemână o singură cale de atac, recursul.
Tribunalul Mureș apreciază că excepția de neconstituționalitate este neîntemeiată.
Tribunalul Neamț — Secția civilă apreciază că excepția
de neconstituționalitate este întemeiată, deoarece îcriteriul
pe baza căruia s-au stabilit căi de atac eliptice de un grad
de jurisdicție pentru același gen de cauze, și anume
valoarea obiectului dedus judecății, aduce într-adevăr
atingere principiului constituțional al egalității în drepturi și
accesului la justiție […].“
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului apreciază dispozițiile de lege
criticate ca fiind constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite în cauze de
judecătorul-raportor, susținerile autorului excepției,
concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Deși Tribunalul Neamț — Secția civilă a sesizat Curtea
Constituțională cu excepția de neconstituționalitate a
întregului art. 282 1 din Codul de procedură civilă, din
motivarea excepției se observă că se are în vedere doar
primul alineat al acestui articol.
Obiectul excepției de neconstituționalitate îl constituie
așadar dispozițiile art. 2821 alin. 1 din Codul de procedură
civilă, astfel cum au fost modificate prin art. I pct. 40 din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, lege publicată
în Monitorul Oficial al României, Partea I, nr. 609 din
14 iulie 2005.
Acest text de lege are următorul conținut: îNu sunt
supuse apelului hotărârile judecătorești date în primă instanță
în cererile introduse pe cale principală privind pensii de
întreținere, litigii al căror obiect are o valoare de până la
1 miliard lei inclusiv, atât în materie civilă, cât și în materie
comercială, acțiunile posesorii, precum și cele referitoare la
înregistrările în registrele de stare civilă, luarea măsurilor
asigurătorii și în alte cazuri prevăzute de lege.“
În susținerea neconstituționalității acestor dispoziții legale
autorii
excepției
invocă
încălcarea
prevederilor
constituționale ale art. 16 alin. (1) privind egalitatea în

16

MONITORUL OFICIAL AL ROMÂNIEI, PARTEA I, Nr. 300/4.IV.2006

drepturi, art. 21 alin. (1) și (2) referitoare la accesul liber la
justiție și art. 124 alin. (2) privind înfăptuirea justiției.
Examinând excepția de neconstituționalitate, Curtea
reține că dispozițiile de lege criticate au mai făcut obiectul
controlului de constituționalitate, instanța de contencios
constituțional statuând că acestea sunt constituționale.
Astfel, prin Decizia nr. 226 din 18 mai 2004, publicată în
Monitorul Oficial al României, Partea I, nr. 507 din 7 iunie
2004, Curtea a reținut că textul de lege criticat nu conține
nici o dispoziție discriminatorie, deoarece regimul juridic
diferit este determinat de deosebirea de situații care
impune soluții legislative diferite în vederea asigurării
celerității soluționării cauzelor aflate pe rolul instanțelor.
Așa fiind, cu privire la înfrângerea art. 16 alin. (1) din
Constituție, Curtea a constatat că, în măsura în care
reglementarea dedusă controlului se aplică tuturor celor
aflați în situația prevăzută în ipoteza normei legale, fără
nici o discriminare pe considerente arbitrare, critica cu un
atare obiect nu este întemeiată.
Tot cu acea ocazie Curtea a reținut că art. 126 alin. (2)
din Constituție, potrivit căruia îCompetența instanțelor
judecătorești și procedura de judecată sunt prevăzute numai
prin lege“, precum și art. 129, care prevede că, îîmpotriva
hotărârilor judecătorești, părțile interesate și Ministerul Public
pot exercita căile de atac, în condițiile legii“, atribuie exclusiv

legiuitorului prerogativa stabilirii competenței și procedurii de
judecată, inclusiv a condițiilor de exercitare a căilor de
atac.
Astfel, departe de a îngrădi drepturi consacrate
constituțional, reglementarea prevăzută de art. 2821 din
Codul de procedură civilă constituie o garanție a aplicării
principiului prevăzut de art. 6 paragraful 1 din Convenția
pentru apărarea drepturilor omului și a libertăților
fundamentale, privind judecarea unei cauze în mod
echitabil și într-un termen rezonabil, în scopul înlăturării
oricăror abuzuri din partea părților, prin care s-ar tinde la
tergiversarea nejustificată a soluționării unui proces. Curtea
a constatat, de asemenea, că reglementările internaționale
în materie nu impun accesul la totalitatea gradelor de
jurisdicție sau la toate căile de atac prevăzute de
legislațiile naționale, art. 13 din aceeași convenție
consacrând numai dreptul persoanei la un recurs efectiv în
fața unei instanțe naționale, deci posibilitatea de a accede
la un grad de jurisdicție.
Deoarece în speță nu au intervenit elemente noi de
natură a determina reconsiderarea jurisprudenței Curții
Constituționale, atât considerentele, cât și soluția din
decizia menționată își păstrează valabilitatea și în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 alin. 1 din Codul de procedură civilă, excepție
ridicată de Vasile Ardelean și Ioan Ardelean în Dosarul nr. 2.300/2005 al Tribunalului Mureș și de Zamfira Nicolau, prin
Organizația pentru Apărarea Drepturilor Omului, în Dosarul nr. 1.608/RC/2005 al Tribunalului Neamț — Secția civilă.
Definitivă și general obligatorie.
Pronunțată în ședința publică din data de 14 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 300/4.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|114760]
ISSN 1453—4495

