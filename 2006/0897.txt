Anul 174 (XVIII) — Nr. 897

PARTEA

I

LEGI, DECRETE, HOTĂRÂRI ȘI ALTE ACTE

Vineri, 3 noiembrie 2006

SUMAR

Nr.

Pagina

Decizia nr. 597 din 21 septembrie 2006 referitoare la
excepția de neconstituționalitate a prevederilor
art. 22 alin. (1) și (5) și art. 45 alin. (5) din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989 .................................................
Decizia nr. 660 din 10 octombrie 2006 referitoare la
excepția de neconstituționalitate a dispozițiilor
art. 34 alin. 2, art. 40 alin. 2, art. 372, art. 373,
art. 373 1 alin. 2 și art. 376 din Codul de
procedură civilă ........................................................

Pagina

1.534. — Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2006, pentru
județul Brașov ..........................................................

DECIZII ALE CURȚII CONSTITUȚIONALE
Decizia nr. 592 din 21 septembrie 2006 referitoare la
excepția de neconstituționalitate a prevederilor
art. 26 alin. (3) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945 — 22 decembrie
1989 ..........................................................................

Nr.

2–3

3–5

5–8

12

1.535. — Hotărâre privind aprobarea indicatorilor tehnicoeconomici ai obiectivului de investiții îReabilitarea
și modernizarea sistemelor de alimentare cu apă
și de apă uzată din orașul Suceava, localizat în
județul Suceava, România“ .....................................

13

1.536. — Hotărâre privind suplimentarea bugetului
Secretariatului General al Guvernului din Fondul
de rezervă bugetară la dispoziția Guvernului,
prevăzut în bugetul de stat pe anul 2006, pentru
Agenția Națională pentru Romi ..............................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

83. — Ordonanță de urgență pentru completarea
art. 10 din Ordonanța de urgență a Guvernului
nr. 97/2005 privind evidența, domiciliul, reședința
și actele de identitate ale cetățenilor români ........

8

1.512. — Hotărâre privind aprobarea participării României
la reuniunea la nivel înalt a Organizației Tratatului
Atlanticului de Nord, care se va desfășura la
Riga, Letonia, în perioada 28—29 noiembrie 2006

9

1.531. — Hotărâre privind alocarea unor sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006 ..........................................................................

9–10

1.532. — Hotărâre privind modificarea în structură a
sumelor alocate din credite externe în bugetul
Ministerului Sănătății Publice pe anul 2006 ..........

10–11

178/645/1.457/1.036/52.648/1.121. — Ordin al președintelui
Autorității Naționale Sanitare Veterinare și pentru
Siguranța Alimentelor, al ministrului agriculturii,
pădurilor și dezvoltării rurale, al ministrului
administrației și internelor, al ministrului mediului și
gospodăririi apelor, al vicepreședintelui Agenției
Naționale de Administrare Fiscală și al ministrului
transporturilor, construcțiilor și turismului privind
modificarea anexei la Ordinul președintelui
Autorității Naționale Sanitare Veterinare și pentru
Siguranța Alimentelor, al ministrului administrației
și internelor, al ministrului mediului și gospodăririi
apelor, al ministrului transporturilor, construcțiilor și
turismului și al ministrului agriculturii, pădurilor și
dezvoltării rurale nr. 30/366/337/1.511/577/2004
pentru aprobarea posturilor de inspecție la
frontieră stabilite pentru importul, exportul și
tranzitul tipurilor de mărfuri supuse controalelor
veterinare, cu modificările și completările ulterioare

12

7.752. — Ordin al președintelui Autorității pentru
Valorificarea Activelor Statului privind încetarea
procedurii de administrare specială la Societatea
Comercială îPrestări Servicii“ — S.A. București ....

ORDONANȚE ȘI HOTĂRÂRI
ALE GUVERNULUI ROMÂNIEI

1.533. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru județul Brașov ...................................

14–16

16

2

MONITORUL OFICIAL AL ROMÂNIEI, PARTEA I, Nr. 897/3.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 592
din 21 septembrie 2006

referitoare la excepția de neconstituționalitate a prevederilor art. 26 alin. (3) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 24 alin. (3) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Valentina Radu și Elena Ștefănescu în Dosarul
nr. 2.589/C/2005 al Tribunalului Neamț — Secția civilă.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției, considerând că prevederile de lege
criticate nu contravin principiului constituțional al garantării
dreptului de proprietate privată.
C U R T E A,

având în vedere actele și lucrările dosarului, constată
următoarele:
Prin Încheierea din 15 februarie 2006, pronunțată în
Dosarul nr. 2.589/C/2005, Tribunalul Neamț — Secția civilă
a sesizat Curtea Constituțională cu excepția de
neconstituționalitate a prevederilor art. 24 alin. (3) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989.
Excepția a fost ridicată de Valentina Radu și Elena
Ștefănescu într-un proces civil având ca obiect o
contestație formulată în baza Legii nr. 10/2001.
În motivarea excepției de neconstituționalitate autorii
acesteia susțin, în esență, că textul de lege criticat este
neconstituțional, întrucât, potrivit art. 44 din Constituție și
art. 480 și 481 din Codul civil, acțiunile ce privesc dreptul
de proprietate sunt imprescriptibile.
Tribunalul Neamț — Secția civilă apreciază că excepția
este neîntemeiată. Termenul prevăzut de art. 26 alin. (3)
din Legea nr. 10/2001 nu aduce atingere dreptului de
proprietate, scopul stabilirii unui astfel de termen fiind
soluționarea rapidă a cererilor formulate de persoanele
îndreptățite la restituire și stabilirea drepturilor ce li se cuvin
acestora într-un termen cât mai scurt.

Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția este neîntemeiată.
Instituirea unui termen de decădere pentru exercitarea
drepturilor procesuale nu este de natură să încalce dreptul
de proprietate. Invocă, în acest sens, jurisprudența Curții
Constituționale.
Avocatul Poporului arată că exercitarea unui drept de
către titularul său nu poate avea loc decât într-un anumit
cadru, stabilit de legiuitor, cu respectarea unor exigențe. Se
asigură astfel posibilitatea de valorificare a acestuia în
cadrul unui termen impus de rațiuni sociale majore. În
concluzie, consideră că prevederile legale criticate dau
expresia competenței constituționale a legiuitorului de a
stabili conținutul și limitele dreptului de proprietate. În
sensul celor arătate, invocă jurisprudența Curții în materie.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Examinând excepția, Curtea constată că, deși a fost
sesizată de instanța de judecată cu neconstituționalitatea
prevederilor art. 24 alin. (3) din Legea nr. 10/2001, în
realitate, atât din cuprinsul încheierii de sesizare, cât și din
concluziile scrise depuse de autorul excepției în motivarea
acesteia, rezultă că obiectul excepției de neconstituționalitate
îl constituie art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată
în Monitorul Oficial al României, Partea I, nr. 798 din
2 septembrie 2005, text care are următoarea redactare:
îDecizia sau, după caz, dispoziția motivată de respingere a
notificării sau a cererii de restituire în natură poate fi atacată de
persoana care se pretinde îndreptățită la secția civilă a
tribunalului în a cărui circumscripție se află sediul unității

3

MONITORUL OFICIAL AL ROMÂNIEI, PARTEA I, Nr. 897/3.XI.2006
deținătoare sau, după caz, al entității învestite cu soluționarea
notificării, în termen de 30 de zile de la comunicare.“
Dispozițiile constituționale considerate a fi încălcate sunt
cele ale art. 44 alin. (1) teza întâi. Este invocată și
neconcordanța cu art. 480 și 481 din Codul civil.
Textul art. 26 alin. (3) reglementează termenul în care
persoana îndreptățită la restituirea imobilului preluat abuziv
poate ataca în justiție decizia sau, după caz, dispoziția
motivată de respingere a notificării sau a cererii de
restituire în natură.
Autorii excepției consideră că prin stabilirea acestui
termen este încălcat principiul constituțional al garantării
dreptului de proprietate, având în vedere că, potrivit
art. 480 și 481 din Codul civil, acțiunile care privesc
dreptul de proprietate sunt imprescriptibile.
Analizând aceste critici de neconstituționalitate, Curtea
constată că sunt neîntemeiate pentru considerentele ce
urmează.
În jurisprudența sa, de exemplu Decizia nr. 344 din
18 septembrie 2003, publicată în Monitorul Oficial al
României, Partea I, nr. 776 din 5 noiembrie 2003, Curtea
a statuat că imprescriptibilitatea în materie imobiliară este
un principiu consacrat în legislația civilă, dar nu este
prevăzut de Constituție. Legiuitorul poate, în considerarea
unor rațiuni majore, să deroge de la acest principiu, fără a

îndreptăți calificarea reglementării respective ca fiind
neconstituțională.
Pe de altă parte, recunoașterea sine die a posibilității
persoanei interesate de a declanșa procedura de
recuperare a imobilelor preluate abuziv de către stat ar fi
fost de natură să genereze un climat de insecuritate
juridică în domeniul proprietății imobiliare, admisibil pe
termen scurt, în considerarea finalității reparatorii urmărite,
dar intolerabil, într-un stat de drept, o perioadă îndelungată
sau nelimitată de timp. Împrejurarea că persoana
interesată, deși cunoștea sau trebuia să cunoască termenul
de contestare, ca și consecințele juridice ale nerespectării
acestuia, nu s-a conformat exigenței legale, acest lucru dă
expresie propriei sale culpe, potrivit principiului înemo
auditur propriam turpitudinem allegans“.
Atât considerentele, cât și soluția acestei decizii sunt pe
deplin valabile și în cauza de față, întrucât nu au intervenit
elemente noi de natură a determina o reconsiderare a
jurisprudenței Curții în materie.
În ceea ce privește susținerea autorilor excepției,
conform căreia prevederile de lege criticate ar contraveni
art. 480 și 481 din Codul civil, Curtea constată că
exercitarea controlului de constituționalitate vizează
conformitatea dispozițiilor legale criticate cu prevederile
constituționale, iar nu eventuala necorelare existentă între
dispozițiile unor legi.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. (3) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Valentina Radu și Elena Ștefănescu în Dosarul nr. 2.589/C/2005 al Tribunalului Neamț — Secția civilă.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 597
din 21 septembrie 2006

referitoare la excepția de neconstituționalitate a prevederilor art. 22 alin. (1) și (5) și art. 45 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Ion Tiucă
Maria Bratu

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 21 alin. (1) și (5) și art. 50 alin. (5) din
Legea nr. 10/2001 privind regimul juridic al unor imobile

4

MONITORUL OFICIAL AL ROMÂNIEI, PARTEA I, Nr. 897/3.XI.2006

preluate în mod abuziv în perioada 6 martie 1945 —
22 decembrie 1989, excepție ridicată de Iohann Ehrmann și
Michael Ehrmann în Dosarul nr. 7.062/2005 al Tribunalului
Alba — Secția civilă.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca fiind neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 8 martie 2006, pronunțată în
Dosarul nr. 7.062/2005, Tribunalul Alba — Secția civilă a
sesizat Curtea Constituțională cu excepția de
neconstituționalitate a prevederilor art. 21 alin. (1) și (5) și
art. 50 alin. (5) din Legea nr. 10/2001 privind regimul juridic
al unor imobile preluate în mod abuziv în perioada 6 martie
1945—22 decembrie 1989, excepție ridicată de Iohann
Ehrmann și Michael Ehrmann.
În motivarea excepției de neconstituționalitate autorii
acesteia susțin, în esență, că prevederile legale criticate
contravin art. 21 și 44 din Constituție, deoarece
limitează atât termenul pentru depunerea notificărilor, cât și
termenul în care foștii proprietari pot ataca în instanță
contractele de vânzare-cumpărare intervenite între stat și
chiriași.
Tribunalul Alba — Secția civilă apreciază că prevederile
de lege criticate nu încalcă dispozițiile art. 21 și 44 din
Constituție, ci instituie norme procedurale pentru exercitarea
acestor drepturi în conformitate cu art. 126 alin. (2) din
Legea fundamentală.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția este neîntemeiată,
invocând în acest sens jurisprudența Curții Constituționale
în materie.
Avocatul Poporului apreciază că prevederile de lege
sunt constituționale, deoarece exercitarea unui drept de
către titularul său nu poate avea loc decât într-un anumit
cadru, stabilit de legiuitor, cu respectarea anumitor
exigențe, între care și reglementarea unor termene, după a
căror expirare valorificarea respectivului drept nu mai este
posibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Examinând excepția de neconstituționalitate, Curtea
observă că Legea nr. 10/2001, modificată și completată
prin titlul I al Legii nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României,
Partea I, nr. 653 din 22 iulie 2005, a fost republicată în
Monitorul Oficial al României, Partea I, nr. 798 din
2 septembrie 2005, dându-se textelor o nouă numerotare.
În prezent, art. 21 alin. (1) și (5) a devenit art. 22 alin. (1)
și (5), iar art. 50 alin. (5) a devenit art. 45 alin. (5) cu
același conținut.
Așadar, Curtea va exercita controlul de constituționalitate
asupra prevederilor art. 22 alin. (1) și (5) și ale art. 45
alin. (5) din Legea nr. 10/2001, care au următorul conținut:
— Art. 22 alin. (1) și (5): î(1) Persoana îndreptățită va
notifica în termen de 6 luni de la data intrării în vigoare a
prezentei legi persoana juridică deținătoare, solicitând
restituirea în natură a imobilului. În cazul în care sunt solicitate
mai multe imobile, se va face câte o notificare pentru fiecare
imobil.
[...]
(5) Nerespectarea termenului de 6 luni prevăzut pentru
trimiterea notificării atrage pierderea dreptului de a solicita în
justiție măsuri reparatorii în natură sau prin echivalent.“;
— Art. 45 alin. (5): î(5) Prin derogare de la dreptul
comun, indiferent de cauza de nulitate, dreptul la acțiune se
prescrie în termen de un an de la data intrării în vigoare a
prezentei legi.“
Textele constituționale considerate a fi încălcate sunt:
art. 21 alin. (1)—(3) privind accesul liber la justiție și
art. 44 privind dreptul de proprietate privată.
Analizând excepția de neconstituționalitate, Curtea reține
următoarele:
Art. 22 alin. (1) și (5) din Legea nr. 10/2001 a mai
făcut obiectul controlului de constituționalitate prin raportare
la art. 21 din Constituție. Astfel, prin Decizia nr. 21 din 27
ianuarie 2004, publicată în Monitorul Oficial al României,
Partea I, nr. 315 din 9 aprilie 2004, și Decizia nr. 99 din
22 februarie 2005, publicată în Monitorul Oficial al
României, Partea I, nr. 345 din 25 aprilie 2005, Curtea
Constituțională a constatat că textul de lege criticat nu
încalcă dispozițiile art. 21 din Constituție privind accesul
liber la justiție, ci instituie norme procedurale pentru
exercitarea acestui drept, în conformitate cu dispozițiile
art. 126 alin. (2) din Legea fundamentală, potrivit căruia
procedura de judecată este prevăzută numai prin lege.
De asemenea, Curtea s-a pronunțat și asupra
constituționalității art. 45 alin. (5) din Legea nr. 10/2001,
prin raportare la art. 44 alin. (1)—(3) și (8) din Constituție,
prin Decizia nr. 272 din 24 iunie 2004, publicată în
Monitorul Oficial al României, Partea I, nr. 723 din
11 august 2004.
În această decizie Curtea a constatat că susținerea
potrivit căreia art. 45 alin. (5) din Legea nr. 10/2001
înfrânge dispozițiile art. 44 alin. (1) și (2) din Constituție
pornește de la o premisă greșită, și anume aceea a

MONITORUL OFICIAL AL ROMÂNIEI, PARTEA I, Nr. 897/3.XI.2006
absolutizării exercițiului prerogativelor dreptului de
proprietate, făcându-se însă abstracție de prevederile
art. 44 alin. (1) teza a doua din Constituție, republicată,
potrivit cărora Conținutul și limitele dreptului de proprietate
sunt stabilite de lege, ca și de cele ale art. 136 alin. (5),
care consacră caracterul inviolabil al proprietății private, în
condițiile stabilite de legea organică. În lumina acestor
prevederi constituționale, legiuitorul este competent să
stabilească cadrul juridic pentru exercitarea atributelor
dreptului de proprietate, în așa fel încât să nu vină în
coliziune cu interesele generale sau cu interesele
particulare legitime ale altor subiecte de drept, instituind
astfel limitări rezonabile în valorificarea acestuia, ca drept
subiectiv garantat. Prin textul de lege criticat legiuitorul nu
a făcut decât să dea expresie acestor imperative, în
limitele și potrivit competenței sale constituționale.
Argumente asemănătoare au fost reținute și pentru a
susține conformitatea art. 45 alin. (5) din Legea

5

nr. 10/2001 cu prevederile constituționale ale art. 44
alin. (3) și (8). Astfel, textul de lege criticat nu operează o
expropriere ori o confiscare, ci doar sancționarea
proprietarului nediligent care nu a înțeles să își exercite
dreptul său în termenul prevăzut de lege. De altfel,
imprescriptibilitatea, consfințită în anumite cazuri cu titlu de
principiu în legislația civilă, nu este consacrată ca atare de
Constituție. Așa fiind, legiuitorul poate, în considerarea unor
rațiuni majore, să deroge de la acest principiu, așa cum a
procedat și în cazul art. 45 alin. (5) din Legea nr. 10/2001.
Considerentele și soluțiile deciziilor menționate sunt
valabile și în cauza de față, întrucât nu au intervenit
elemente noi de natură a determina o reconsiderare a
jurisprudenței Curții.
În ceea ce privește criticile de neconstituționalitate
vizând încălcarea art. 44 alin. (4)—(7) din Constituție,
Curtea constată că aceste texte nu sunt relevante pentru
soluționarea excepției.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 22 alin. (1) și (5) și ale art. 45 alin. (5) din Legea
nr. 10/2001 privind regimul juridic al unor imobile preluate în mod abuziv în perioada 6 martie 1945—22 decembrie 1989,
excepție ridicată de Iohann Ehrmann și Michael Ehrmann în Dosarul nr. 7.062/2005 al Tribunalului Alba — Secția civilă.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 660
din 10 octombrie 2006

referitoare la excepția de neconstituționalitate a dispozițiilor art. 34 alin. 2, art. 40 alin. 2,
art. 372, art. 373, art. 3731 alin. 2 și art. 376 din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 34 alin. 2, art. 40 alin. 2, art. 372,

373, art. 3731 alin. 2 și art. 376 din Codul de procedură
civilă, excepție ridicată de Varvara Bizim, Delia Andreea
Bizim și Teodor Andrei Bizim în Dosarul nr. 4.879/2005 al
Curții de Apel Iași și de Andrei Radu Schneider în Dosarul
nr. 28.068/1/2005 al Înaltei Curți de Casație și Justiție —
Secția civilă și de proprietate intelectuală.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere excepțiile de neconstituționalitate ridicate în dosarele nr. 931D/2006 și
nr. 407D/2006, pune în discuție, din oficiu, problema
conexării cauzelor.

6

MONITORUL OFICIAL AL ROMÂNIEI, PARTEA I, Nr. 897/3.XI.2006

Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 931D/2006 la
Dosarul nr. 407D/2006, care este primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarelor, reține
următoarele:
Prin Încheierea din 15 februarie 2006, pronunțată în
Dosarul nr. 4.879/2005, Curtea de Apel Iași a sesizat
Curtea Constituțională cu excepția de neconstituționalitate
a dispozițiilor art. 27, 30, 31, 34, 40, 372, 373, art. 373 1
alin. 2 și art. 376 din Codul de procedură civilă, excepție
ridicată de Varvara Bizim, Delia Andreea Bizim și Teodor
Andrei Bizim cu prilejul soluționării unui recurs îndreptat
împotriva unei decizii civile de încuviințare a executării
silite.
Prin Încheierea din 2 martie 2006, pronunțată în
Dosarul nr. 28.068/1/2005, Înalta Curte de Casație și
Justiție — Secția civilă și de proprietate intelectuală a
sesizat Curtea Constituțională cu excepția de
neconstituționalitate a dispozițiilor art. 34 alin. 2 din Codul
de procedură civilă, excepție ridicată de Andrei Radu
Schneider cu ocazia soluționării unui recurs formulat
împotriva unei încheieri a Curții de Apel București —
Secția a IV-a civilă.
În motivarea excepției de neconstituționalitate autorii
acesteia susțin, în esență, următoarele: art. 372, art. 373,
art. 3731 alin. 2 și art. 376 din Codul de procedură civilă
sunt neconstituționale, deoarece creează posibilitatea
executării hotărârii definitive prin executorul judecătoresc,
înainte de judecarea recursului, chiar dacă legea, în speță
art. 25 din Legea locuinței nr. 114/1996, prevede că nu se
pot executa decât hotărârile rămase irevocabile. Este în
acest fel încălcat și art. 6 paragraful 1 din Convenția
pentru apărarea drepturilor omului și a libertăților
fundamentale, deoarece se creează o discriminare între
creditor și debitor, creditorul putându-l evacua pe chiriaș
din casa care a devenit proprietatea sa, pe baza unei
hotărâri judecătorești care nu este irevocabilă, iar debitorul
neavând mijloace să se opună efectiv la evacuare înainte
de a i se soluționa recursul contra hotărârii ilegal pronunțate.
De asemenea, consideră că art. 27, 30, 31 și 34 din Codul
de procedură civilă sunt neconstituționale, întrucât
interdicția de a ataca încheierea de respingere a cererii de
recuzare, înainte de pronunțarea hotărârii asupra fondului,
lipsește de eficiență dreptul de a promova această cale de
atac. În sfârșit, arată că și art. 40 alin. 2 din Codul de
procedură civilă este neconstituțional, deoarece instanța a
cărei pricină se cere a fi strămutată nu este obligată să
suspende cauza până la soluționarea cererii de strămutare,
putând, așadar, să se pronunțe pe fondul chestiunii și apoi
să respingă cererea de strămutare ca lipsită de obiect.

Curtea de Apel Iași apreciază că excepția de
neconstituționalitate nu este întemeiată.
Înalta Curte de Casație și Justiție — Secția civilă și de
proprietate intelectuală apreciază că excepția de
neconstituționalitate este neîntemeiată. În acest sens, arată
că, în realitate, autorul excepției ridică o problemă de
aplicare a legii, care este de competența instanței de
judecată, ceea ce excedează competenței Curții
Constituționale. Totodată, instanța arată că este dreptul
legiuitorului de a stabili căile de atac, termenele acestora
sau hotărârile judecătorești care nu sunt supuse unor căi
de atac, în vederea respectării principiului celerității
judecării cauzelor.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
nu este întemeiată.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Deși autorii excepției se referă și la art. 27, 30 și 31
din Codul de procedură civilă, din motivarea acestora
reiese
cu
claritate
că
obiectul
excepției
de
neconstituționalitate îl constituie doar dispozițiile art. 34
alin. 2, art. 40 alin. 2, art. 372, art. 373, art. 3731 alin. 2
și art. 376 din Codul de procedură civilă.
Dispozițiile legale criticate au următorul conținut:
— Art. 34 alin. 2: îÎncheierea prin care s-a respins
recuzarea se poate ataca numai o dată cu fondul.“;
— Art. 40 alin. 2: îPreședintele instanței va putea cere
dosarul pricinii și să ordone, fără citarea părților, suspendarea
judecării pricinii, comunicând de urgență această măsură
instanței respective.“
— Art. 372: îExecutarea silită se va efectua numai în
temeiul unei hotărâri judecătorești ori al unui alt înscris care,
potrivit legii, constituie titlu executoriu.“;
— Art. 373: îHotărârile judecătorești și celelalte titluri
executorii se execută de executorul judecătoresc din
circumscripția judecătoriei în care urmează să se efectueze
executarea ori, în cazul urmăririi bunurilor, de către executorul
judecătoresc din circumscripția judecătoriei în care se află

MONITORUL OFICIAL AL ROMÂNIEI, PARTEA I, Nr. 897/3.XI.2006
acestea. Dacă bunurile urmăribile se află în circumscripțiile mai
multor judecătorii, este competent oricare dintre executorii
judecătorești care funcționează pe lângă acestea.
Instanța de executare este judecătoria în circumscripția
căreia se va face executarea, în afara cazurilor în care legea
dispune altfel.“;
— Art. 3731 alin. 2: îInstanța încuviințează executarea
silită prin încheierea dată în camera de consiliu, fără citarea
părților. Încheierea prin care președintele instanței admite
cererea de încuviințare a executării silite nu este supusă nici
unei căi de atac. Încheierea prin care se respinge cererea de
încuviințare a executării silite poate fi atacată cu recurs de
către creditor, în termen de 5 zile de la comunicare.“;
— Art. 376: îSe învestesc cu formula executorie hotărârile
care au rămas definitive ori au devenit irevocabile, înscrisurile
autentificate, precum și orice alte hotărâri sau înscrisuri, pentru
ca acestea să devină executorii, în cazurile anume prevăzute
de lege.
Actele autentificate de o reprezentanță diplomatică sau
consulară a României se vor putea învesti cu formula
executorie de judecătoria domiciliului uneia dintre părțile
părtașe la actul autentic.
Dacă nici una din părți nu are domiciliul cunoscut în țară,
învestirea cu formulă executorie se face de judecătoria
sectorului III din Capitala României.“
În susținerea neconstituționalității acestor texte de lege,
autorii excepției invocă încălcarea prevederilor art. 1
alin. (5), art. 16 alin. (1), art. 21 alin. (2), art. 24, art. 44,
art. 47, art. 124 alin. (2) și art. 129 din Constituție,
referitoare la respectarea Constituției, a supremației sale și
a legilor, egalitatea în drepturi, accesul liber la justiție,
dreptul de proprietate, nivelul de trai, înfăptuirea justiției și
folosirea căilor de atac. De asemenea, se invocă
încălcarea prevederilor art. 6 paragraful 1 și art. 13 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil
și dreptul la un recurs efectiv, art. 11 din Pactul
internațional cu privire la drepturile economice, sociale și
culturale și art. 31 din Carta socială europeană.
Examinând excepția de neconstituționalitate, Curtea
constată că, în ceea ce privește art. 34 alin. 2 din Codul
de procedură civilă, autorii excepției susțin că interdicția de
a ataca încheierea de respingere a cererii de recuzare,
înainte de pronunțarea hotărârii asupra fondului, lipsește de
eficiență dreptul de a promova această cale de atac.
Referitor la această critică, Curtea observă că, asupra
constituționalității art. 34 din Codul de procedură civilă,
Curtea s-a mai pronunțat, de exemplu prin Decizia
nr. 547/2005, publicată în Monitorul Oficial al României,
Partea I, nr. 1.030 din 21 noiembrie 2005. Cu acel prilej,
instanța de contencios constituțional a reținut că recuzarea
nu constituie o acțiune de sine stătătoare având ca obiect
realizarea sau recunoașterea unui drept subiectiv al
autorului cererii, ci o procedură integrată procesului în curs
de judecată, al cărei scop este tocmai asigurarea
desfășurării normale a judecății, iar nu împiedicarea
accesului la justiție. Tocmai în considerarea acestui
principiu constituțional, consacrat de prevederile art. 21 din
Legea fundamentală, legiuitorul a prevăzut posibilitatea
atacării numai odată cu fondul a încheierii prin care s-a
respins cererea de recuzare, spre deosebire de încheierile

7

prin care se încuviințează sau se respinge abținerea, ca și
aceea prin care se încuviințează recuzarea, care nu sunt
supuse nici unei căi de atac.
Totodată, Curtea constată că dispozițiile criticate se
circumscriu domeniului de reglementare a procedurii de
judecată, care, potrivit dispozițiilor art. 126 alin. (2) din
Constituție, este atributul exclusiv al legiuitorului. Așa cum
a statuat în mod constant Curtea Constituțională în
jurisprudența sa, accesul liber la justiție nu presupune
accesul la toate instanțele judecătorești și la toate căile de
atac prevăzute de lege, deoarece competența și căile de
atac sunt stabilite exclusiv de legiuitor, care, în
considerarea unor situații speciale, poate institui reguli
speciale.
De asemenea, prevederile legale criticate nu contravin
nici art. 6 paragraful 1 din Convenția pentru apărarea
drepturilor omului și a libertăților fundamentale, întrucât
acesta se referă exclusiv la soluționarea în fond a cauzei,
nefiind aplicabil unei proceduri derivate, cu caracter
derogatoriu, astfel cum este recuzarea.
În ceea ce privește excepția de neconstituționalitate a
dispozițiilor art. 372, art. 373, art. 3731 alin. 2 și art. 376
din Codul de procedură civilă, Curtea constată că autorii
acesteia invocă mai degrabă o contrarietate între textul
art. 376 din Codul de procedură civilă, care prevede că
hotărârile care au rămas definitive se învestesc cu formula
executorie, și cele ale art. 25 alin. (1) din Legea locuinței
nr. 114/1996, care prevede că îEvacuarea chiriașului se face
numai pe baza unei hotărâri judecătorești irevocabile“. O
asemenea necorelare între două texte de lege, chiar reală
de ar fi, nu poate constitui un temei de neconstituționalitate,
Curții Constituționale revenindu-i sarcina de a examina
numai conformitatea unui text de nivel legislativ cu
Constituția.
Referitor la susținerea că art. 372, art. 373, art. 3731
alin. 2 și art. 376 din Codul de procedură civilă ar crea o
discriminare între creditor și debitor, se observă că
principiul egalității presupune existența unor situații de fapt
identice, la care trebuie să se aplice un regim juridic
identic; or, în speță, creditorul și debitorul sau, după caz,
proprietarul și chiriașul nu se găsesc în situații identice,
fiind așadar firesc ca drepturile și obligațiile lor să difere. În
acest sens s-a exprimat Curtea Constituțională în
numeroase decizii, dintre care cea de principiu este
Decizia Plenului nr. 1 din 8 februarie 1994, publicată în
Monitorul Oficial al României, Partea I, nr. 69 din
16 martie 1994.
Cu privire la art. 40 alin. 2 din Codul de procedură
civilă, Curtea constată că, prin Decizia nr. 573 din
3 noiembrie 2005, publicată în Monitorul Oficial al
României, Partea I, nr. 1.143 din 19 decembrie 2005, s-a
mai pronunțat asupra acestor aspecte, reținând că soluția
legislativă adoptată prin reglementarea dedusă controlului
de constituționalitate, de a lăsa la latitudinea președintelui
instanței învestite cu soluționarea cererii de strămutare
suspendarea judecării pricinii, nu relevă nici o contradicție
cu textele constituționale de referință. Astfel, prerogativa
președintelui instanței învestite cu soluționarea cererii de
strămutare de a suspenda judecarea pricinii îi permite
acestuia ca, în funcție de motivele de strămutare invocate,
de seriozitatea și credibilitatea lor, să aprecieze asupra
măsurii în care suspendarea se impune, pentru a se evita
o soluție părtinitoare.

8

MONITORUL OFICIAL AL ROMÂNIEI, PARTEA I, Nr. 897/3.XI.2006

Întrucât nu au intervenit elemente noi, de natură a
determina reconsiderarea jurisprudenței în materie a Curții

Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 34 alin. 2, art. 40 alin. 2, art. 372, art. 373, art. 3731
alin. 2 și art. 376 din Codul de procedură civilă, excepție ridicată de Varvara Bizim, Delia Andreea Bizim și Teodor Andrei
Bizim în Dosarul nr. 4.879/2005 al Curții de Apel Iași și de Andrei Radu Schneider în Dosarul nr. 28.068/1/2005 al Înaltei
Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru completarea art. 10 din Ordonanța de urgență a Guvernului nr. 97/2005
privind evidența, domiciliul, reședința și actele de identitate ale cetățenilor români
Urgența adoptării prezentului act normativ rezultă din necesitatea realizării Programului național de evaluare a
stării de sănătate a populației, realizat prin intermediul medicilor de familie, iar pentru implementarea acestui program
este necesară obținerea datelor cu caracter personal ale cetățenilor români, asigurați și neasigurați. Având în vedere că
prin implementarea acestui program se urmărește realizarea unei evaluări concrete și reale cu privire la starea de
sănătate a întregii populații, în vederea stabilirii unor măsuri profilactice, de prevenire a unor boli cu impact major asupra
mortalității și morbidității din România, și ținând cont că sănătatea constituie o prioritate a Guvernului și că, la momentul
actual, în bugetul propriu al Ministerului Sănătății Publice nu există sumele necesare plăților pentru obținerea datelor cu
caracter personal, ceea ce pune în pericol însăși existența programului,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — La alineatul (6) al articolului 10 din
Ordonanța de urgență a Guvernului nr. 97/2005 privind
evidența, domiciliul, reședința și actele de identitate ale
cetățenilor români, publicată în Monitorul Oficial al
României, Partea I, nr. 641 din 20 iulie 2005, aprobată cu

modificări și completări prin Legea nr. 290/2005, după
litera c) se introduce o nouă literă, litera c1), cu următorul
cuprins:
îc1) Ministerul Sănătății Publice, autoritățile de sănătate
publică județene și a municipiului București.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
p. Ministrul administrației și internelor,
Paul Victor Dobre
secretar de stat
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 83.

MONITORUL OFICIAL AL ROMÂNIEI, PARTEA I, Nr. 897/3.XI.2006

9

GUVERNUL ROMÂNIEI

HOTĂRÂRE
privind aprobarea participării României la reuniunea la nivel înalt a Organizației Tratatului
Atlanticului de Nord, care se va desfășura la Riga, Letonia, în perioada 28—29 noiembrie 2006
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă participarea delegației României la
reuniunea la nivel înalt a Organizației Tratatului Atlanticului
de Nord, care se va desfășura la Riga, Letonia, în
perioada 28—29 noiembrie 2006.
Art. 2. — (1) Cheltuielile determinate de participarea
delegației României la activitatea prevăzută la art. 1 se
suportă de fiecare instituție reprezentată în cadrul delegației
României la reuniune, respectiv de Administrația
Prezidențială, Ministerul Afacerilor Externe, Ministerul

Apărării, Serviciul de Protecție și Pază și Serviciul de
Telecomunicații Speciale, din bugetele aprobate pe
anul 2006 acestor instituții.
(2) Cazarea delegației României și plata serviciilor
aferente se vor efectua conform condițiilor stabilite de
organizatori și numărului de camere rezervate. Instituțiile
care trimit reprezentanți în cadrul delegației României la
reuniune se angajează să efectueze plata cheltuielilor de
cazare aferente propriilor participanți.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
p. Ministrul apărării,
Corneliu Dobrițoiu,
secretar de stat
Directorul Serviciului de Protecție și Pază,
Lucian-Silvian Pahonțu
Directorul Serviciului de Telecomunicații Speciale,
Marcel Opriș
Ministrul finanțelor publice,
Sebastian Teodor Gheorghe Vlădescu
București, 25 octombrie 2006.
Nr. 1.512.

GUVERNUL ROMÂNIEI

HOTĂRÂRE
privind alocarea unor sume din Fondul de rezervă bugetară la dispoziția Guvernului,
prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Muncii, Solidarității Sociale și Familiei pe anul 2006 cu
suma de 433.000 mii lei, la capitolul îAsigurări și asistență
socială“, titlul îAsistență socială“.
Art. 2. — Se aprobă suplimentarea bugetului Avocatului
Poporului pe anul 2006 cu suma de 710 mii lei, la capitolul
îAutorități publice și acțiuni externe“, titlul îCheltuieli de
personal“.
Art. 3. — Se aprobă suplimentarea bugetului Serviciului
Român de Informații pe anul 2006 cu suma de 29.000 mii lei,

din care cu suma de 26.500 mii lei la capitolul îOrdine
publică și siguranță națională“, titlul îCheltuieli de personal“,
și cu suma de 2.500 mii lei la capitolul îAsigurări și
asistență socială“, titlul îAsistență socială“.
Art. 4. — Se aprobă suplimentarea bugetului Societății
Române de Radiodifuziune pe anul 2006 cu suma de
10.000 mii lei, la capitolul îCultură, recreere și religie“, titlul
îBunuri și servicii“.
Art. 5. — Se aprobă suplimentarea bugetului Societății
Române de Televiziune pe anul 2006 cu suma de

10

MONITORUL OFICIAL AL ROMÂNIEI, PARTEA I, Nr. 897/3.XI.2006

14.000 mii lei, la capitolul îCultură, recreere și religie“, titlul
îBunuri și servicii“.
Art. 6. — Sumele prevăzute la art. 1—5 se asigură din
Fondul de rezervă bugetară la dispoziția Guvernului,
prevăzut în bugetul de stat pe anul 2006.

Art. 7. — Ministerul Finanțelor Publice este autorizat
să introducă, la propunerea ordonatorilor principali de
credite, modificările corespunzătoare în structura bugetului
de stat și în volumul și structura bugetelor acestora pe
anul 2006.

PRIM-MINISTRU

CĂLIN POPESCU-TĂRICEANU

Contrasemnează:
p. Ministrul muncii, solidarității sociale și familiei,
Cătălin-Ionel Dănilă,
secretar de stat
Ministrul finanțelor publice,
Sebastian Teodor Gheorghe Vlădescu

București, 1 noiembrie 2006.
Nr. 1.531.

GUVERNUL ROMÂNIEI

HOTĂRÂRE
privind modificarea în structură a sumelor alocate din credite externe
în bugetul Ministerului Sănătății Publice pe anul 2006
În temeiul art. 108 din Constituția României, republicată, și al art. 19 din Legea bugetului de stat pe anul 2006
nr. 379/2005, cu modificările ulterioare,
Guvernul României adoptă prezenta hotărâre.
Art. 1. — Se aprobă modificarea în structură a sumelor
alocate din credite externe în bugetul Ministerului Sănătății
Publice pe anul 2006, potrivit anexei care face parte
integrantă din prezenta hotărâre.

Art. 2. — Se autorizează Ministerul Finanțelor Publice
să introducă modificările prevăzute la art. 1 în bugetul
Ministerului Sănătății Publice pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu

București, 1 noiembrie 2006.
Nr. 1.532.

MONITORUL OFICIAL AL ROMÂNIEI, PARTEA I, Nr. 897/3.XI.2006

11
ANEXĂ*)

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 897/3.XI.2006
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Brașov
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea
bugetelor locale pe anul 2006, cu suma de 1.500 mii lei,
pentru județul Brașov, din Fondul de rezervă bugetară la
dispoziția Guvernului, prevăzut în bugetul de stat pe
anul 2006, și alocarea acesteia bugetului local al orașului
Râșnov în vederea achiziționării unui imobil cu destinația

de sediu pentru Primăria Orașului Râșnov, județul
Brașov.
Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.533.
GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor
din Fondul de rezervă bugetară la dispoziția Guvernului, prevăzut în bugetul de stat pe anul 2006,
pentru județul Brașov
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor pe anul 2006, la capitolul 51.01
îAutorități publice și acțiuni externe“, titlul 20 îBunuri și
servicii“, pentru Instituția Prefectului Județului Brașov, cu
suma de 160 mii lei, din Fondul de rezervă bugetară la
dispoziția Guvernului, prevăzut în bugetul de stat pe anul
2006, pentru organizarea Simpozionului îTranziția de la
comunism spre integrarea europeană“ și a festivităților
ocazionate de împlinirea a 19 ani de la Revolta muncitorilor
din 15 noiembrie 1987 din municipiul Brașov.
Art. 2. — Festivitățile ce urmează să fie realizate pentru
aniversarea a 19 ani de la Revolta muncitorilor din

15 noiembrie 1987 din municipiul Brașov se stabilesc și se
aprobă de către Instituția Prefectului Județului Brașov, care
răspunde de modul de utilizare, în conformitate cu
dispozițiile legale, a sumei alocate potrivit prevederilor art. 1.
Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului, până
la data de 10 decembrie 2006.
Art. 4. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și în structura bugetului Ministerului
Administrației și Internelor pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.534.

MONITORUL OFICIAL AL ROMÂNIEI, PARTEA I, Nr. 897/3.XI.2006

13

GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivului de investiții
îReabilitarea și modernizarea sistemelor de alimentare cu apă și de apă uzată
din orașul Suceava, localizat în județul Suceava, România“
În temeiul art. 108 din Constituția României, republicată, și al art. 40 alin. (2) din Ordonanța de urgență a
Guvernului nr. 45/2003 privind finanțele publice locale, aprobată cu modificări și completări prin Legea nr. 108/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții îReabilitarea și modernizarea
sistemelor de alimentare cu apă și de apă uzată din
orașul Suceava, localizat în județul Suceava, România“,
prevăzuți în anexa*) care face parte integrantă din
prezenta hotărâre.

Art. 2. — Finanțarea obiectivului de investiții prevăzut la
art. 1 se va realiza din fondurile ISPA, din împrumuturi de
la Banca Kreditanstalt für Wiederaufbau (KfW) din
Germania, de la bugetul de stat, prin Fondul Național de
Preaderare, și de la bugetul propriu al municipiului
Suceava, conform programelor de investiții publice aprobate
potrivit legii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.535.
*) Anexa nu se publică, fiind clasificată potrivit legii.

GUVERNUL ROMÂNIEI

HOTĂRÂRE
privind suplimentarea bugetului Secretariatului General al Guvernului
din Fondul de rezervă bugetară la dispoziția Guvernului, prevăzut în bugetul de stat pe anul 2006,
pentru Agenția Națională pentru Romi
Având în vedere angajamentele asumate de Guvernul României în domeniul protecției drepturilor omului, în
special a minorităților romilor, criteriu politic de aderare a României la Uniunea Europeană,
în temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului
Secretariatului General al Guvernului din Fondul de rezervă
bugetară la dispoziția Guvernului, prevăzut în bugetul de
stat pe anul 2006, pentru Agenția Națională pentru Romi,
la capitolul 67.01 îCultură, recreere și religie“, titlul 55 îAlte
transferuri“, articolul/alineatul 550118 îAlte transferuri
curente interne“, cu suma de 251 mii lei.

Art. 2. — Se autorizează Ministerul Finanțelor Publice,
la propunerea ordonatorului principal de credite, să
introducă modificările corespunzătoare în structura bugetului
de stat și în volumul și structura bugetului Secretariatului
General al Guvernului, pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Radu Stroe
Președintele Agenției Naționale pentru Romi,
Mariea Ionescu
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.536.

14

MONITORUL OFICIAL AL ROMÂNIEI, PARTEA I, Nr. 897/3.XI.2006

ACTE
ALE

ALE

ORGANELOR

ADMINISTRAȚIEI

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR
Nr. 178 din 9 august 2006
MINISTERUL ADMINISTRAȚIEI ȘI INTERNELOR
Nr. 1.457 din 25 septembrie 2006
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

Nr. 52.648 din 2 octombrie 2006

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 645 din 14 septembrie 2006
MINISTERUL MEDIULUI ȘI GOSPODĂRIRII APELOR
Nr. 1.036 din 26 septembrie 2006
MINISTERUL TRANSPORTURILOR, CONSTRUCȚIILOR
ȘI TURISMULUI
Nr. 1.121 din 10 octombrie 2006

ORDIN
privind modificarea anexei la Ordinul președintelui Autorității Naționale Sanitare Veterinare
și pentru Siguranța Alimentelor, al ministrului administrației și internelor, al ministrului mediului
și gospodăririi apelor, al ministrului transporturilor, construcțiilor și turismului și al ministrului
agriculturii, pădurilor și dezvoltării rurale nr. 30/366/337/1.511/577/2004 pentru aprobarea posturilor
de inspecție la frontieră stabilite pentru importul, exportul și tranzitul tipurilor de mărfuri
supuse controalelor veterinare, cu modificările și completările ulterioare
În temeiul prevederilor art. 40 alin. (1) și (2) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare, și ale art. 20 alin. (3) din Ordonanța de urgență a Guvernului nr. 105/2001 privind
frontiera de stat a României, aprobată cu modificări prin Legea nr. 243/2002, cu modificările ulterioare,
în temeiul Ordonanței Guvernului nr. 83/2003 privind aprobarea posturilor de inspecție la frontieră organizate în
punctele de trecere a frontierei stabilite pentru importul, exportul și tranzitul tipurilor de mărfuri supuse controalelor
sanitare veterinare și pentru siguranța alimentelor, precum și condițiile de aprobare a posturilor de inspecție la frontieră
responsabile pentru controalele sanitare veterinare ale animalelor vii provenite din țări terțe și pentru controalele sanitare
veterinare și pentru siguranța alimentelor ale produselor alimentare și hranei pentru animale provenite din țări terțe, cu
modificările și completările ulterioare,
în temeiul prevederilor art. 4 alin. (3) din Hotărârea Guvernului nr. 130/2006 privind organizarea și funcționarea
Autorității Naționale Sanitare Veterinare și pentru Siguranța Alimentelor și a unităților din subordinea acesteia, ale art. 9
alin. (6) din Hotărârea Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare, ale art. 9 alin. (4) din Ordonanța de urgență a Guvernului
nr. 63/2003 privind organizarea și funcționarea Ministerului Administrației și Internelor, aprobată cu modificări și completări
prin Legea nr. 604/2003, cu modificările și completările ulterioare, ale art. 5 alin. (8) din Hotărârea Guvernului
nr. 408/2004 privind organizarea și funcționarea Ministerului Mediului și Gospodăririi Apelor, cu modificările și completările
ulterioare, ale art. 5 alin. (3) din Hotărârea Guvernului nr. 165/2005 privind organizarea și funcționarea Autorității Naționale
a Vămilor și ale art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
văzând Referatul de aprobare nr. 34.073 din 7 august 2006, întocmit de Autoritatea Națională Sanitară Veterinară
și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor, ministrul agriculturii,
pădurilor și dezvoltării rurale, ministrul administrației și internelor, ministrul mediului și gospodăririi apelor,
vicepreședintele Agenției Naționale de Administrare Fiscală și ministrul transporturilor, construcțiilor și turismului emit
următorul ordin:
Art. I. — Anexa la Ordinul președintelui Autorității
Naționale Sanitare Veterinare și pentru Siguranța
Alimentelor, al ministrului administrației și internelor, al
ministrului mediului și gospodăririi apelor, al ministrului
transporturilor, construcțiilor și turismului și al
ministrului agriculturii, pădurilor și dezvoltării rurale
nr. 30/366/337/1.511/577/2004 pentru aprobarea posturilor
de inspecție la frontieră stabilite pentru importul, exportul și

tranzitul tipurilor de mărfuri supuse controalelor veterinare,
publicat în Monitorul Oficial al României, Partea I, nr. 906
din 6 octombrie 2004, cu modificările și completările
ulterioare, se modifică și se înlocuiește cu anexa care face
parte integrantă din prezentul ordin.
Art. II. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare
și pentru Siguranța Alimentelor,
Marian Avram
p. Ministrul administrației și internelor,
Mircea Nicu Toader,
secretar de stat
Vicepreședintele Agenției Naționale
de Administrare Fiscală,
Gelu Ștefan Diaconu

Ministrul agriculturii, pădurilor și dezvoltării rurale,
Gheorghe Flutur
Ministrul mediului și gospodăririi apelor,
Sulfina Barbu
Ministrul transporturilor, construcțiilor și turismului,
Radu Mircea Berceanu

MONITORUL OFICIAL AL ROMÂNIEI, PARTEA I, Nr. 897/3.XI.2006

15
ANEXĂ*)

LISTA

posturilor de inspecție la frontieră în care sunt organizate controale sanitare veterinare și pentru siguranța alimentelor
și programul de lucru al posturilor de inspecție la frontieră în care sunt organizate controale sanitare veterinare
și pentru siguranța alimentelor

*) Anexa este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 897/3.XI.2006
LEGENDA:

R
F
P
A
ZL
OEA
POA
PAONA
FJ
M

=
=
=
=
=
=
=
=
=
=

rutier;
feroviar;
port;
aeroport;
zonă liberă;
animale vii — ungulate, ecvine (altele decât caii de sport), altele;
produse de origine animală (inclusiv material seminal, ovule și embrioni);
produse alimentare de origine nonanimală;
furaje;
produse medicinale de uz veterinar.

*) Punctul de lucru veterinar situat
frontiera Uniunii Europene Nagylak, singurul
a produselor supuse controalelor veterinare.
**) Numai pentru export animale vii:
***) Execută controalele la solicitarea

în punctul de trecere a frontierei Nădlac corespunde postului de inspecție la
punct aflat pe teritoriul Ungariei prin care se admite intrarea animalelor vii și
ungulate — O.
prealabilă a șefului stației C.F.R.

GUVERNUL ROMÂNIEI
AUTORITATEA PENTRU VALORIFICAREA ACTIVELOR STATULUI

ORDIN
privind încetarea procedurii de administrare specială la Societatea Comercială
îPrestări Servicii“ — S.A. București
În temeiul prevederilor Ordonanței de urgență a Guvernului nr. 23/2004 privind stabilirea unor măsuri de
reorganizare a Autorității pentru Valorificarea Activelor Bancare prin comasarea prin absorbție cu Autoritatea pentru
Privatizare și Administrarea Participațiilor Statului, aprobată cu completări prin Legea nr. 360/2004, și ale art. 16 alin. (6)
din Legea nr. 137/2002 privind unele măsuri pentru accelerarea privatizării, cu modificările și completările ulterioare,
președintele Autorității pentru Valorificarea Activelor Statului emite prezentul ordin.
Articol unic. — Procedura de administrare specială la
Societatea Comercială îPrestări Servicii“ — S.A. București,
instituită prin Ordinul președintelui Autorității pentru

Valorificarea Activelor Statului nr. 5.021/2005, încetează de
la data publicării prezentului ordin în Monitorul Oficial al
României, Partea I.

Președintele Autorității pentru Valorificarea Activelor Statului,
Răzvan Orășanu
București, 23 octombrie 2006.
Nr. 7.752.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 897/3.XI.2006 conține 16 pagini.

Prețul: 1,15 lei

&JUYDGY|120730]
ISSN 1453—4495

