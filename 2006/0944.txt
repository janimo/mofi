Anul 174 (XVIII) — Nr. 944

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 22 noiembrie 2006

SUMAR

Nr.

Pagina
LEGI ȘI DECRETE

407. — Legea vânătorii și a protecției fondului cinegetic

Pagina
ORDONANȚE ALE GUVERNULUI ROMÂNIEI

2–20

1.258. — Decret privind promulgarea Legii vânătorii și a
protecției fondului cinegetic ......................................

20

1.282. — Decret privind conferirea Ordinului Meritul
Cultural în grad de Ofițer.........................................

20

HOTĂRÂRI ALE PARLAMENTULUI ROMÂNIEI
42. — Hotărâre privind prelungirea mandatelor
președintelui și unui membru ai Comisiei Naționale
a Valorilor Mobiliare ..................................................

Nr.

21

86. — Ordonanță de urgență privind organizarea
activității practicienilor în insolvență.........................

21–31

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.308. — Ordin al ministrului sănătății publice privind
modificarea și completarea Ordinului ministrului
sănătății publice nr. 621/2006 pentru ajustarea
prețurilor la medicamente pe baza Catalogului
național al prețurilor medicamentelor de uz uman
autorizate de punere pe piață în România ...........

32

2

MONITORUL OFICIAL AL ROMÂNIEI, PARTEA I, Nr. 944/22.XI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGEA
vânătorii și a protecției fondului cinegetic
Parlamentul României adoptă prezenta lege.
CAPITOLUL I
Dispoziții generale
Art. 1. — În sensul prezentei legi, termenii și expresiile
de mai jos se definesc după cum urmează:
a) administrator — autoritatea publică centrală care
răspunde de silvicultură și care asigură administrarea faunei
de interes cinegetic;
b) atribuire în gestiune — acțiunea prin care
administratorul dă dreptul și obligația de gestionare a
faunei de interes cinegetic, în condițiile prezentei legi;
c) braconaj — acțiunea desfășurată în vederea obținerii
acelorași efecte ca și prin acțiunea de vânătoare, fără a fi
îndeplinite condițiile legale pentru desfășurarea acesteia din
urmă;
d) capcană autorizată — orice dispozitiv folosit în scopul
capturării exemplarelor din speciile de faună de interes
cinegetic, a cărui utilizare a fost avizată de autoritatea publică
centrală care răspunde de silvicultură și aprobată de autoritatea
publică centrală care răspunde de protecția mediului;
e) cotă de recoltă — numărul de exemplare din fauna
de interes cinegetic stabilit anual de către administrator,
care se poate vâna în cadrul unui fond de vânătoare;
f) Consiliu Național de Vânătoare — organismul de avizare
și consultare, cu autoritate științifică în domeniul cinegetic,
care este format din reprezentanții instituțiilor publice și
private cu atribuții în domeniul faunei de interes vânătoresc
și al mediului de viață al acesteia;
g) drept de vânătoare — dreptul persoanei fizice sau
juridice, proprietară a terenurilor pe care sunt arondate
fonduri de vânătoare, de a beneficia, direct sau indirect, de
gestiunea fondului cinegetic, dacă este licențiată;
h) faună de interes cinegetic — totalitatea exemplarelor
din populațiile din speciile de faună sălbatică prevăzute în
anexele nr. 1 și 2, existente pe teritoriul României;
i) fond cinegetic — fauna de interes cinegetic, împreună
cu totalitatea fondurilor de vânătoare;
j) fond de vânătoare — unitatea de gospodărire cinegetică
constituită indiferent de categoria de teren, indiferent de
proprietar și astfel delimitată încât să asigure o stabilitate cât
mai mare faunei de interes cinegetic în interiorul său. Nu se
includ în fondul de vânătoare suprafețele din perimetrul
construit sau împrejmuit din intravilan, suprafețele rezervațiilor
științifice, suprafețele parcurilor naționale, suprafețele siturilor
patrimoniului natural universal și suprafețele strict protejate
din cadrul zonelor umede de importanță internațională;
k) gestionar — persoana juridică română care a fost
licențiată în condițiile legii și căreia i se atribuie în gestiune
fauna de interes cinegetic din cuprinsul unui fond de
vânătoare;
l) gestionar consacrat — organizația de vânătoare
română, licențiată în condițiile prezentei legi, cu drept de a

obține gestiunea faunei cinegetice de pe un fond de
vânătoare, dacă îndeplinește cumulativ următoarele condiții:
a avut calitatea de gestionar în contractul de gestionare
anterior organizării atribuirii directe pentru fondul de
vânătoare respectiv; contractul de gestionare nu a încetat
din culpa sa; își manifestă intenția de a gestiona în
continuare fauna cinegetică de pe fondul de vânătoare
respectiv și oferă tariful de gestionare;
m) gestionare — activitatea de gospodărire durabilă a
faunei de interes cinegetic din fondurile de vânătoare,
realizată de gestionari în baza contractelor de gestiune, pe
riscul și răspunderea lor, pentru perioada stabilită prin
contractele de gestiune;
n) jujeu — piesa de formă cilindrică, confecționată prin
strunjire, din lemn de esență tare, care trebuie purtată de
câinii care însoțesc turmele și cirezile de animale domestice;
o) licență — împuternicirea dată de către administrator
unei persoane juridice de a gestiona fauna de interes
cinegetic, atestată printr-un document oficial;
p) odorivector — substanța sau produsul, natural ori de
sinteză, care răspândește un miros ce atrage exemplarele
de faună de interes cinegetic și care permite omului
determinarea direcției și controlul deplasării acestora;
q) organizație de vânătoare — persoana juridică română
constituită în condițiile legii, pe baza principiului liberei
asocieri a vânătorilor, în scopul gestionării durabile a
vânatului și al exercitării vânătorii recreativ-sportive, care
poate adera la asociații, uniuni sau federații naționale de
profil pentru reprezentarea lor la nivel național și
internațional;
r) populație optimă — numărul total de exemplare din
fauna de interes cinegetic, care coabitează într-un fond de
vânătoare într-o anumită structură de specii și într-o
anumită structură de vârste în cadrul fiecărei specii, care
asigură conservarea biodiversității, produce minimum de
pagube și nu prezintă risc pentru populația umană;
s) regim cinegetic — ansamblul de norme tehnice,
juridice și economice prin care fauna de interes cinegetic
este administrată și gestionată durabil, în scopul conservării
biodiversității, menținerii echilibrului ecologic, exercitării
vânătorii și satisfacerii unor cerințe social-economice;
ș) staționar — suprafața de teren, împreună cu
instalațiile și amenajările specifice existente pe aceasta,
unde sunt duse exemplarele din speciile de faună de
interes cinegetic care, ca urmare a stării lor, nu mai pot fi
lăsate în libertate, existând pericolul ca acestea să moară.
Pe aceste suprafețe sunt asigurate condițiile de asistență
sanitar-veterinară corespunzătoare și condițiile de viață,
creștere și dezvoltare pentru exemplarele respective;
t) tarif de gestionare — suma de bani care se plătește
anual de către gestionar pentru exploatarea durabilă a
faunei cinegetice pe care o gestionează;

MONITORUL OFICIAL AL ROMÂNIEI, PARTEA I, Nr. 944/22.XI.2006
ț) vânat — exemplarul/exemplarele din specia/speciile de
interes cinegetic obținut/obținute prin acțiunea de vânătoare.
Nu constituie vânat exemplarul/exemplarele din
specia/speciile de interes cinegetic obținut/obținute prin
capturare sau împușcare pe suprafețele de teren care nu
sunt incluse în fondurile de vânătoare, precum și cele
obținute prin acțiuni de braconaj;
u) vânătoare — acțiunea de pândire, căutare, stârnire,
urmărire, hăituire sau orice altă activitate având ca finalitate
capturarea vânatului ori uciderea acestuia, desfășurată asupra
exemplarelor din speciile prevăzute în anexele nr. 1 și 2,
aflate în stare de libertate pe fondurile de vânătoare. Nu
constituie acțiune de vânătoare capturarea exemplarelor din
speciile de interes cinegetic în scop științific, urmată de
eliberarea acestora;
v) vânător — persoana fizică ce practică vânătoarea în
condițiile prezentei legi;
w) zonă de liniște — suprafața stabilită în cadrul unui
fond de vânătoare, delimitată și marcată pe teren prin
semne vizibile și distinctive, destinată să asigure condiții de
viață optime faunei cinegetice existente în cadrul fondului
de vânătoare respectiv, indiferent de anotimp.
Art. 2. — Fauna de interes cinegetic este resursă
naturală regenerabilă, bun public de interes național și
internațional.
Art. 3. — Exercitarea vânătorii se face în scopul
asigurării echilibrului ecologic, ameliorării calității populațiilor
faunei de interes cinegetic, cercetării științifice, precum și în
scop didactic sau recreativ-sportiv.
Art. 4. — Nimeni nu are dreptul de a vâna pe terenul
proprietatea altuia fără a avea asupra sa autorizația de
vânătoare, care dovedește, în condițiile prezentei legi,
consimțământul proprietarului, al asociației de proprietari
sau al celui mandatat de aceștia în acest scop.
Art. 5. — (1) Criteriile de constituire a unui fond de
vânătoare sunt următoarele:
a) mărimea suprafeței fondului de vânătoare;
b) stabilirea faunei sedentare de interes cinegetic;
c) limitele fondului de vânătoare;
d) apartenența, de regulă, la același etaj altitudinal;
e) structura de proprietate asupra terenului. Se urmărește,
pe cât posibil, constituirea de fonduri de vânătoare pe
terenuri care aparțin aceluiași tip de proprietate;
f) existența diversității din punct de vedere al folosinței
terenurilor. Se urmărește ca în cadrul unui fond de
vânătoare să existe cât mai multe categorii de folosință a
terenului;
g) constituirea, în timp, a fondurilor de vânătoare.
(2) Suprafața unui fond de vânătoare va fi de cel puțin
5.000 ha la câmpie și în Delta Dunării, 7.000 ha la deal și
10.000 ha la munte.
(3) Suprafața minimă necesară pentru un membru
vânător este de:
a) 150 ha la câmpie și în Delta Dunării;
b) 250 ha la deal;
c) 350 ha la munte.
(4) Fondul de vânătoare se delimitează pe limite
naturale, cum ar fi: culmi, cursuri de apă și altele
asemenea, și/sau artificiale stabile în timp, cum ar fi:
drumuri, căi ferate, autostrăzi, linii electrice, canale de
irigații sau navigabile și altele asemenea, ușor identificabile.
(5) Pentru constituirea unui fond de vânătoare este
necesară îndeplinirea tuturor criteriilor prevăzute la alin. (1).

3

CAPITOLUL II
Administrarea și gestionarea fondului cinegetic
al României
Art. 6. — (1) Principalele atribuții ale administratorului
pentru protecția faunei de interes cinegetic și în domeniul
vânătorii sunt următoarele:
a) elaborează strategia privind fondul cinegetic al
României;
b) stabilește criteriile de atribuire în gestiune a fondurilor
de vânătoare pe care le scoate la licitație;
c) stabilește valoarea de pornire pentru licitațiile pe care
le organizează în scopul atribuirii în gestiune a fondurilor
de vânătoare;
d) stabilește tariful de gestionare pentru fondurile de
vânătoare atribuite direct;
e) elaborează metodologia și reglementările de
organizare și practicare a vânătorii;
f) stabilește și aprobă cotele anuale de recoltă pentru
speciile admise la vânătoare, cu avizul autorității publice
centrale care răspunde de protecția mediului, în funcție de
tendințele evoluției populației faunei cinegetice și de
populația optimă;
g) propune, în situații justificate, modificarea perioadelor
legale de vânătoare pentru unele specii de vânat;
h) avizează propunerile de populare a fondurilor de
vânătoare cu specii noi de vânat, pe baza studiilor de
impact, avizate de Academia Română și de autoritatea
publică centrală care răspunde de protecția mediului;
i) stabilește, împreună cu reprezentanții ministerelor de
resort, măsurile necesare menținerii echilibrului ecologic și
prevenirii pagubelor cauzate de vânat și prin vânătoare
culturilor agricole, animalelor domestice și fondului forestier;
j) ține evidența și publică anual date referitoare la
populația de faună cinegetică, starea de sănătate a
acesteia, recoltele și trofeele de vânat;
k) colaborează cu Ministerul Educației și Cercetării în
vederea stabilirii programelor de învățământ pentru
instituțiile de învățământ care au ca discipline de studiu
fauna cinegetică și vânătoarea și în vederea stabilirii
programelor de cercetare științifică în domeniul cinegetic;
l) controlează activitatea cinegetică la toate nivelurile;
m) organizează direct și coordonează activitatea de
combatere a braconajului;
n) organizează documentarea științifică în managementul
cinegetic și stabilește sistemul informațional în domeniul
cinegetic;
o) stabilește criteriile pentru acordarea licenței de
funcționare gestionarilor fondurilor de vânătoare;
p) acordă licența de funcționare gestionarilor fondurilor
de vânătoare;
q) colaborează cu Ministerul Justiției pentru atestarea
experților tehnici judiciari în vânătoare;
r) emite și aprobă modelul permiselor de vânătoare și ține
evidența persoanelor care au dobândit calitatea de vânător;
s) emite și pune la dispoziție gestionarilor fondurilor de
vânătoare formularele autorizațiilor de vânătoare;
ș) stabilește rasele de câini admise la vânătoare în
România;
t) stabilește, împreună cu Autoritatea Națională pentru
Omologarea Armelor și Munițiilor, armele și categoriile de
muniție care se pot folosi la vânătoare în România;
ț) inițiază acțiuni de popularizare a activității cinegetice
și de educare a populației în domeniu;

4

MONITORUL OFICIAL AL ROMÂNIEI, PARTEA I, Nr. 944/22.XI.2006

u) participă sau sprijină, după caz, programul
colaborărilor internaționale în domeniul cinegetic;
v) înființează Comisia națională de evaluare a trofeelor
de vânat, cu reprezentare în teritoriu;
x) stabilește modelul-cadru al contractului de gestionare
prin negociere cu reprezentanții gestionarilor fondurilor de
vânătoare.
(2) În cadrul administratorului funcționează un organ
distinct, specializat în domeniul cinegetic.
(3) Pe lângă autoritatea publică centrală care răspunde
de silvicultură funcționează Consiliul Național de Vânătoare,
înființat prin ordin al conducătorului autorității publice
centrale care răspunde de silvicultură, compus din
reprezentanți ai administratorului, ai autorității publice
centrale care răspunde de protecția mediului, ai autorității
naționale sanitare veterinare, ai unităților de învățământ
superior și de cercetare cu profil cinegetic din România și
ai gestionarilor fondurilor de vânătoare proporțional cu
suprafața fondurilor de vânătoare gestionate.
(4) Administratorul adoptă orice alte măsuri necesare, în
acord cu dispozițiile legale privind regimul cinegetic.
Art. 7. — Categoriile de gestionari cu care se pot
încheia contracte de gestionare a faunei de interes
cinegetic sunt următoarele:
a) administratorii pădurilor proprietate privată;
b) administratorii pădurilor proprietate publică a unităților
administrativ-teritoriale;
c) organizațiile de vânătoare;
d) administratorul pădurilor proprietate publică a statului;
e) instituțiile publice care au ca obiect de activitate
cercetarea științifică în domeniul cinegetic;
f) instituțiile de învățământ care au ca discipline de
studiu vânatul și vânătoarea.
Art. 8. — (1) Atribuirea dreptului de gestionare a faunei
cinegetice se realizează de administrator pe fonduri de
vânătoare, prin următoarele modalități:
A. direct, pentru următoarele categorii de fonduri de
vânătoare:
a) fondurile de vânătoare pe care proprietarii, persoane
fizice sau juridice, au în proprietate o suprafață de teren
care reprezintă minimum 51% din suprafața fiecărui fond
de vânătoare, individual sau într-o asociație constituită în
acest scop. Acest tip de atribuire se realizează în favoarea
gestionarului propus pentru 10 ani de persoana fizică sau
juridică, după caz;
b) fondurile de vânătoare pe care statul este proprietar
pe minimum 51% din suprafața fiecărui fond de vânătoare.
Acest tip de atribuire se realizează pentru categoria de
gestionari prevăzută la art. 7 lit. d) și e) și pentru instituțiile
de învățământ de stat care au ca disciplină de studiu
vânatul și vânătoarea;
c) fondurile de vânătoare pentru care proprietarii,
individual sau în asociație constituită în scopul obținerii
dreptului de a gestiona fondurile de vânătoare respective
prin structură licențiată, nu au în proprietate minimum 51%
din suprafața fiecărui fond și pentru cele care nu au fost
atribuite în condițiile lit. a) și b). Acest tip de atribuire se
realizează în favoarea gestionarului consacrat, la cererea
acestuia;
B. prin licitație publică, pentru fondurile de vânătoare
neatribuite în condițiile lit. A.
(2) Atribuirea dreptului de gestionare se realizează ori
de câte ori este cazul, ca urmare a încetării contractelor

de gestionare a fondurilor de vânătoare anterioare, din
orice motive.
Art. 9. — (1) La încredințarea gestiunii, administratorul
încheie cu gestionarul un contract de gestionare pentru
10 ani.
(2) Gestionarul este obligat să plătească tariful de
gestionare anual, în două tranșe egale, prima până la data
de 30 noiembrie a anului în curs și a doua până la data
de 15 mai a anului următor.
Art. 10. — Administratorul pădurilor proprietate publică a
statului este persoana juridică care reprezintă statul român
în calitatea sa de proprietar de fond funciar, în vederea
creării și stabilirii dreptului de gestionare pentru vânatul din
fondurile de vânătoare, în conformitate cu prevederile
prezentei legi.
Art. 11. — (1) Fiecare instituție de învățământ de stat
care are ca disciplină de studiu vânatul și vânătoarea
primește, în condițiile art. 8 alin. (1) lit. A.b), câte un fond
de vânătoare.
(2) Instituțiile de învățământ superior de stat în care se
realizează cel puțin 2 ani de specializare în cinegetică
primesc, în condițiile art. 8 alin. (1) lit. A.b), câte 3 fonduri
de vânătoare.
Art. 12. — (1) Atribuirea în gestiune se realizează în
maximum 60 de zile de la data încetării din orice cauză a
contractului de gestionare anterior.
(2) Pe perioada de încetare a contractului de gestionare
anterior și până la preluarea efectivă în gestiune de către
noul gestionar a fondului de vânătoare, în baza noului
contract de gestionare, gestionarul fondului de vânătoare se
asigură de fostul gestionar.
(3) Pe durata prevăzută la alin. (2) drepturile și
obligațiile gestionarului sunt cele prevăzute în contractul de
gestionare anterior.
(4) Fondurile de vânătoare pentru care din culpa
câștigătorului licitației nu a fost încheiat contractul de
gestionare în termen de 30 de zile de la data dobândirii
acestui drept se scot din nou la licitație, în termen de
maximum 60 de zile. Licitația se repetă până se asigură
atribuirea în gestiune, în condițiile art. 8.
(5) În situația în care în timpul derulării unui contract de
gestionare, pe suprafața unui fond de vânătoare se
constituie, în condițiile legii, arie naturală protejată din
categoria căreia suprafața nu se include în suprafața
fondurilor de vânătoare, contractul de gestionare încheiat
inițial se modifică prin act adițional, până la începerea
următorului
sezon
de
vânătoare,
la
inițiativa
administratorului, prin derogare de la prevederile art. 5,
chiar dacă suprafața sa are minimum jumătate din
suprafața minimă prevăzută de prezenta lege pentru etajul
altitudinal respectiv.
(6) În cazurile în care suprafața fondului de vânătoare
rezultat în condițiile alin. (5) este mai mică decât jumătatea
suprafeței minime prevăzute de prezenta lege pentru etajul
altitudinal respectiv, fondul de vânătoare se desființează,
suprafața rezultată rearondându-se, după caz, unuia sau
mai multor fonduri de vânătoare vecine, cu respectarea
principiilor de constituire a fondurilor de vânătoare.
(7) Fondurile de vânătoare rezultate în condițiile alin. (6)
se scot la licitație dacă gestionarul acestora nu este de
acord cu modificarea limitelor fondului de vânătoare pentru
care are contract de gestionare și cu modificarea sumei de
plată, în conformitate cu suprafața rezultată ca urmare a
aplicării prevederilor alin. (6).

MONITORUL OFICIAL AL ROMÂNIEI, PARTEA I, Nr. 944/22.XI.2006
(8) Fauna cinegetică din fondurile de vânătoare pentru
care, din diverse motive, nu se încheie contracte de
gestionare înăuntrul perioadei prevăzute la alin. (1) se
încredințează pentru gestionare administratorului pădurilor
proprietate publică a statului, continuându-se procedura de
scoatere la licitație.
(9) În perioada în care gestionează fauna cinegetică în
condițiile alin. (8), administratorul pădurilor proprietate
publică a statului este scutit de plata tarifului de gestionare.
Art. 13. — (1) În cazul pagubelor produse culturilor
agricole, silvice și animalelor domestice de către
exemplarele din speciile de faună de interes cinegetic, se
acordă despăgubiri.
(2) Modalitatea de acordare a despăgubirilor se
stabilește prin hotărâre a Guvernului în termen de 60 de
zile de la data intrării în vigoare a prezentei legi.
(3) Răspunderea civilă pentru pagubele cauzate de
vânatul din speciile strict protejate cuprinse în anexa nr. 2
revine autorității publice centrale care răspunde de protecția
mediului. Procedura de stabilire a răspunderii civile se
reglementează prin hotărâre a Guvernului în termen de
60 de zile de la data intrării în vigoare a prezentei legi.
Art. 14. — (1) Gestionarul este obligat la repararea
prejudiciului produs din culpa sa faunei cinegetice pe care
o gestionează.
(2) Prejudiciul prevăzut la alin. (1) constă în scăderea
nivelului calitativ și/sau numeric al faunei cinegetice și se
calculează conform valorilor de despăgubiri prevăzute în
anexele nr. 1 și 2.
(3) Pagubele cauzate faunei de interes cinegetic sau
pierderile de orice natură cauzate acesteia, care se
înregistrează prin gestionarea necorespunzătoare a
vânatului, se investighează de către experți tehnici în
vânătoare sau de către experți tehnici judiciari în
vânătoare, după caz.
Art. 15. — (1) În cazul fondurilor de vânătoare pentru
care s-au încheiat contracte de gestionare a faunei de
interes cinegetic, gestionarul asigură plata tarifului de
gestionare după cum urmează:
a) 81% din tarif, proprietarilor terenurilor;
b) 16% din tarif, bugetului de stat;
c) 3% din tarif, Fondului pentru mediu.
(2) Tariful de gestionare pentru fondurile de vânătoare
care se atribuie direct, în condițiile art. 8 lit. A, precum și
tariful de pornire la licitație pentru fondurile de vânătoare
care se atribuie prin licitație publică, în condițiile art. 8
lit. B, se stabilesc prin însumarea produselor dintre media
cotelor de recoltă aprobate pe ultimii 5 ani, pe specii, și
10% din valoarea de despăgubire a acestora în perioada
admisă la vânătoare, prevăzută în anexa nr. 1, cu suma
produselor dintre media cotelor de recoltă aprobate pe
ultimii 5 ani, pe specii, și 10% din valoarea de despăgubire
a acestora prevăzută în anexa nr. 2, pentru situațiile în
care se aprobă vânarea speciilor.
(3) Contractele de gestionare în derulare la data intrării
în vigoare a prezentei legi se modifică potrivit prevederilor
alin. (1) și (2).
(4) Plata sumei datorate proprietarilor se realizează
după cum urmează:
a) direct, proprietarilor privați persoane fizice sau
persoane juridice ale căror proprietăți/persoană au suprafețe
de teren mai mari de 50 ha;

5

b) direct, administratorilor terenurilor proprietate a
statului, care administrează suprafețe de teren mai mari de
50 ha;
c) direct, asociațiilor de proprietari constituite în scopul
dobândirii dreptului de gestionare;
d) primăriilor, pe teritoriul administrativ-teritorial al cărora
se găsesc terenurile, în cazul proprietăților persoanelor
fizice sau persoanelor juridice mai mici de 50 ha.
(5) Plata directă se face de către gestionar, în temeiul
facturilor emise de persoanele juridice sau pe baza
dispoziției de plată către casieria gestionarului, în cazul
persoanelor fizice.
(6) Sumele datorate proprietarilor privați, persoane fizice
sau persoane juridice, și administratorilor terenurilor
proprietate a statului se stabilesc în funcție de:
a) categoria de teren avută în proprietate sau în
administrare;
b) ponderea suprafeței categoriei de teren avute în
proprietate sau în administrare în suprafața totală a
categoriei de teren respective din fondul de vânătoare;
c) valoarea corespunzătoare a tarifului de gestionare
pentru suprafața totală a categoriei de teren respectiv din
fondul de vânătoare.
(7) Administratorul pădurilor statului are obligația să
asigure, cu titlu gratuit, în fondul forestier proprietate
publică a statului, terenuri libere de vegetație forestieră,
destinate cultivării, depozitării și distribuirii hranei
complementare a vânatului și amplasării construcțiilor și
instalațiilor vânătorești, inclusiv a fazaneriilor existente la
data intrării în vigoare a prezentei legi, după cum urmează:
a) în etajul altitudinal de munte: 1 ha pentru 1.000 ha
de pădure;
b) în etajul altitudinal de deal: 2 ha pentru 1.000 ha de
pădure;
c) în etajul altitudinal de câmpie: 3 ha pentru 1.000 ha
de pădure.
(8) Proprietarii și deținătorii de terenuri cu orice titlu,
precum și executanții de lucrări de orice natură pe
terenurile din fondurile de vânătoare sunt obligați să ia
măsurile prevăzute de lege pentru protecția faunei
cinegetice și a mediului său de viață și răspund pentru
pagubele pe care le produc acestora prin acțiuni ilicite
săvârșite cu intenție sau din culpă.
CAPITOLUL III
Protecția faunei de interes cinegetic
Art. 16. — (1) În vederea creării bazei științifice pentru
gestionarea durabilă a faunei de interes cinegetic se
înființează, în cadrul institutului care realizează cercetarea
științifică pentru silvicultură, o secție de cercetări cinegetice.
(2) În subordinea institutului prevăzut la alin. (1)
funcționează câte un staționar în fiecare regiune de
dezvoltare economică.
(3) Atribuțiile și regulamentul de funcționare a institutului
prevăzut la alin. (1) se stabilesc prin hotărâre a Guvernului.
Art. 17. — (1) Gestionarii sunt obligați să asigure
gospodărirea faunei de interes cinegetic, cu respectarea
principiului durabilității, pe baza studiilor de evaluare și a
planurilor de management de specialitate, întocmite pentru
fiecare fond de vânătoare, pentru perioada de valabilitate a
contractului de gestionare.
(2) Studiile vor fi întocmite de specialiști atestați și vor fi
supuse aprobării administratorului.

6

MONITORUL OFICIAL AL ROMÂNIEI, PARTEA I, Nr. 944/22.XI.2006

(3) Managementul populației faunei de interes cinegetic
din suprafețele neincluse în fondurile de vânătoare se face
de către consiliile locale, pentru intravilanul localităților, în
baza hotărârilor proprii, aprobate de agenția locală de
protecție a mediului, respectiv de către administrațiile ariilor
protejate, în baza hotărârilor consiliilor științifice ale acestora,
conform prevederilor din planul de management și, după
caz, din regulamentul ariilor naturale protejate respective.
Art. 18. — Gestionarii sunt obligați să asigure paza
faunei de interes cinegetic, în condițiile legii, cu cel puțin
un paznic de vânătoare pe fond.
Art. 19. — (1) În scopul conservării biodiversității,
mamiferele și păsările admise la vânătoare se vânează
numai în cadrul cotei de recoltă aprobate, cu respectarea
reglementărilor tehnice privind organizarea și practicarea
vânătorii.
(2) Exemplarele din speciile prevăzute în anexa nr. 2
pot fi vânate numai dacă se constată necesitatea reducerii
populațiilor sau, în situații excepționale, dacă sunt
degenerate ori dacă produc daune, în baza reglementărilor
emise de autoritatea publică centrală care răspunde de
protecția mediului.
(3) Pisicile și câinii sălbăticiți sau hoinari găsiți pe
suprafețele fondurilor de vânătoare se împușcă fără restricții
și fără obligarea la despăgubiri, iar fapta nu constituie
infracțiune.
(4) Pisicile și câinii care sunt în situația prevăzută la
alin. (3) se împușcă de către personalul de specialitate al
gestionarului fondului de vânătoare sau de vânători, cu
ocazia acțiunilor organizate în acest scop, la care participă
și personal de specialitate al gestionarului sau cu ocazia
vânătorilor organizate.
(5) Vânatul recoltat în condițiile alin. (1) și (2), în baza
autorizației de vânătoare individuale, se crotaliază după
recoltare, înainte de părăsirea fondului de vânătoare
conform normelor stabilite de autoritatea publică centrală
care răspunde de silvicultură.
Art. 20. — (1) În vederea conservării faunei de interes
cinegetic, administratorul împreună cu autoritatea publică
centrală care răspunde de protecția mediului și gestionarul
delimitează în fiecare fond de vânătoare una sau mai
multe zone de liniște a faunei cinegetice în care
exercitarea vânătorii este interzisă.
(2) Suprafața zonelor de liniște a faunei cinegetice
însumează minimum 10% din suprafața totală a fiecărui
fond de vânătoare.
(3) Acolo unde există arii naturale protejate încadrate în
alte categorii de management decât cele prevăzute la
art. 1 lit. j) sau coridoare ecologice de migrație ori habitate
naturale de interes comunitar, zonele de liniște se
constituie integral sau parțial, după caz, în suprafața
acestora.
Art. 21. — (1) Popularea cu exemplare din speciile de
vânat inexistente în fondurile de vânătoare din România se
poate face numai dacă:
a) anterior acțiunii de populare au fost realizate
experimente în România de către sau sub supravegherea
unei instituții de cercetare ori de învățământ superior cu
activitate cinegetică;
b) ulterior experimentelor au fost realizate studii de
impact avizate de autoritatea publică centrală care
răspunde de silvicultură și aprobate de autoritatea publică
centrală care răspunde de protecția mediului.

(2) Popularea cu exemplare importante din speciile din
fauna de interes cinegetic indigene se realizează pe baza
aprobării date de autoritatea publică centrală care răspunde
de silvicultură, în baza certificării calității genetice a
acestora, dată de o instituție științifică cu activitatea
cinegetică, cu acordul autorității publice centrale care
răspunde de protecția mediului.
(3) În funcție de rezultatul experimentelor și al studiilor
de impact, autoritatea publică centrală care răspunde de
silvicultură face propuneri de completare a anexei nr. 1 sau 2,
după caz, cu acordul autorității publice centrale care
răspunde de protecția mediului.
Art. 22. — (1) Acțiunea de capturare a vânatului viu
este admisă în cadrul cotei de recoltă aprobate, prin
metode și mijloace reglementate care nu vatămă
exemplarul/exemplarele, numai sub directa îndrumare a
personalului de specialitate.
(2) Capturarea exemplarelor de faună de interes
cinegetic în scop de cercetare științifică se poate face și în
perioadele în care vânătoarea este interzisă, cu condiția
eliberării exemplarului/exemplarelor capturat/capturate în
teritoriul de unde a/au fost capturat/capturate și cu
înștiințarea autorității publice centrale care răspunde de
protecția mediului. În acest caz, numărul exemplarelor
eliberate nu diminuează cota de recoltă.
Art. 23. — (1) În scopul gestionării durabile a faunei de
interes cinegetic, se interzic:
a) popularea fondurilor de vânătoare cu exemplare
bolnave, degenerate sau provenind din crescătoriile de
vânat destinate altor scopuri;
b) pășunatul în păduri;
c) tulburarea liniștii faunei de interes cinegetic în
perioadele de înmulțire și de creștere a puilor;
d) înființarea, întreținerea sau recoltarea culturilor
agricole, fără asigurarea protecției faunei de interes
cinegetic;
e) deținerea neautorizată în captivitate a exemplarelor
din fauna de interes cinegetic;
f) distrugerea sau degradarea instalațiilor vânătorești de
orice fel ori a culturilor pentru vânat;
g) lăsarea liberă a câinilor de vânătoare sau a celor
însoțitori de turme sau cirezi în fondurile de vânătoare,
altfel decât vaccinați sau dehelmintizați;
h) circulația persoanelor sau a mijloacelor de transport
însoțite de câini liberi, legați ori captivi, care aparțin altor
categorii decât câinii de vânătoare sau însoțitorii de turme
ori cirezi, altfel decât vaccinați sau dehelmintizați;
i) permiterea însoțirii, în fondurile de vânătoare, a
turmelor și cirezilor, precum și a mijloacelor de transport de
orice fel, de câini care nu poartă jujeu;
j) circulația, pe fondurile de vânătoare, a persoanelor
însoțite de câini, fără a fi purtați în lesă, din alte rase
decât cele admise la vânătoare în România;
k) permiterea însoțirii turmelor și cirezilor de către câini
însoțitori al căror număr este mai mare de 3 în zona de
munte, de 2 în zona de deal și de 1 la câmpie. În acest
număr se includ și câinii care asigură paza stânei;
l) hrănirea complementară a vânatului, cu încălcarea
reglementărilor în vigoare;
m) mutarea de către personal neautorizat a hranei
destinate vânatului;
n) distrugerea sau sustragerea hranei destinate
vânatului;

MONITORUL OFICIAL AL ROMÂNIEI, PARTEA I, Nr. 944/22.XI.2006
o) deteriorarea cuiburilor sau culegerea ouălor păsărilor
sălbatice;
p) nepredarea către gestionar sau către un reprezentant
al acestuia, în termen de 7 zile de la momentul găsirii, a
coarnelor lepădate de cervide;
q) neanunțarea celei mai apropiate primării despre
existența în fondurile de vânătoare a unor cadavre de
animale din speciile de faună de interes cinegetic;
r) naturalizarea exemplarelor de vânat sau prelucrarea
celorlalte produse ale vânatului, altele decât carnea, în
scop de comercializare sau ca prestare de servicii, fără
ținerea evidenței potrivit modelului stabilit de autoritatea
publică centrală care răspunde de silvicultură;
s) depozitarea în teren sau utilizarea în combaterea
dăunătorilor vegetali și animali ai culturilor agricole sau
silvice a substanțelor chimice toxice pentru fauna de interes
cinegetic, fără luarea măsurilor de protecție a acestora;
ș) lăsarea în libertate a animalelor domestice sau a
metișilor acestora, în scopul sălbăticirii;
t) lăsarea în libertate în fondurile de vânătoare a
exemplarelor din specii de animale sălbatice care nu sunt
incluse în anexa nr. 1 sau 2;
ț) producerea, procurarea, comercializarea și deținerea
curselor de orice fel destinate capturării sau uciderii
vânatului, fără aprobarea autorității publice centrale care
răspunde de silvicultură;
u) nerespectarea prevederilor referitoare la vânătoare
cuprinse în planurile de management și în regulamentele
ariilor naturale protejate, altele decât cele aflate în
categoriile pe suprafețele cărora nu se constituie fonduri de
vânătoare;
v) distrugerea materialelor de conștientizare privind
fauna de interes cinegetic și vânătoarea, a indicatoarelor
pentru orientarea în fondurile de vânătoare;
w) deranjarea exemplarelor de faună de interes
cinegetic în scopul fotografierii sau filmării, în afara
traseelor turistice sau a căilor de comunicație.
(2) Prin derogare de la prevederile alin. (1) lit. b), este
permis pășunatul vitelor mari dacă sunt îndeplinite,
cumulativ, următoarele condiții:
a) suprafețele pe care se pășunează sunt suprafețe în
care arboretele rezultate prin regenerare naturală au vârsta
mai mare de 15 ani sau suprafețe pe care plantațiile
realizate au starea de masiv încheiată și înălțime mai mare
de 3 metri;
b) nu există pășune comunală.
(3) În situațiile prevăzute la alin. (2), pășunatul este
permis cu acordul scris al gestionarului.
(4) Pentru asigurarea scopului prevăzut la alin. (1),
gestionarii fondurilor de vânătoare sunt obligați să predea
exemplarele din speciile de faună cinegetică găsite, rănite
sau bolnave în fondurile de vânătoare pe care le
gestionează, staționarului care funcționează în cadrul
regiunii de dezvoltare economică.
(5) Pentru situațiile prevăzute la alin. (4), gestionarilor
fondurilor de vânătoare din care provin exemplarele predate
la staționare nu li se reduc cotele de recoltă aprobate.
CAPITOLUL IV
Exercitarea vânătorii
Art. 24. — Vânătoarea este permisă la speciile de
interes cinegetic, în condițiile, în locurile, în perioadele și
cu mijloacele stabilite potrivit prezentei legi.

7

Art. 25. — Speciile de interes cinegetic sunt prevăzute
în anexele nr. 1 și 2.
Art. 26. — (1) Perioadele în care se poate practica
vânătoarea sunt precizate în anexa nr. 1.
(2) În situații de excepție, motivate de menținerea
biodiversității faunei sălbatice și de păstrarea echilibrului
ecologic, bazate pe cercetări științifice, administratorul
împreună cu autoritatea publică centrală care răspunde de
protecția mediului propun restrângerea sau extinderea
perioadei de vânătoare la unele specii de interes cinegetic.
Art. 27. — (1) Vânătoarea se exercită numai de către
vânători care îndeplinesc cumulativ următoarele condiții:
a) posedă permis de vânătoare cu arma;
b) posedă autorizații eliberate de gestionar în limitele
cotei de recoltă și ale reglementărilor tehnice privind
organizarea și practicarea vânătorii;
c) posedă documente care atestă dreptul titularului de a
purta și de a folosi arme destinate pentru vânătoare,
eliberate în condițiile legii;
d) posedă asigurare obligatorie împotriva accidentelor.
(2) Vânătoarea cu șoimi se va reglementa printr-o lege
specială.
Art. 28. — (1) Permisele de vânătoare prevăzute la
art. 27 pot fi:
a) permanente;
b) temporare.
(2) Permisele de vânătoare permanente se tipăresc, se
înseriază, se gestionează și se eliberează cetățenilor cu
domiciliul sau rezidența în România de către organizațiile
vânătorești care au în gestiune fonduri de vânătoare,
conform modelului aprobat de autoritatea publică centrală
care răspunde de silvicultură.
(3) Condițiile pe care un solicitant trebuie să le
îndeplinească, cumulativ, pentru a se încadra în una dintre
categoriile prevăzute la alin. (2) sunt următoarele:
a) vârsta minimă de 18 ani;
b) să fi efectuat un an de stagiatură sub îndrumarea
organizației vânătorești care gestionează cel puțin un fond
de vânătoare, la care solicită să fie înscris;
c) să fi luat parte la minimum o instruire practică într-un
poligon de tir;
d) să fi fost declarat admis la examenul organizat
pentru obținerea permisului de vânătoare permanent,
susținut în fața unei comisii mixte, constituită din
reprezentanții autorității publice centrale care răspunde de
silvicultură și ai asociațiilor, uniunilor sau federațiilor
naționale de profil recunoscute la nivel național și
internațional și înființate prin lege;
e) în ultimii 3 ani să nu fi săvârșit fapte care sunt
încadrate ca infracțiuni, conform prezentei legi.
(4) Permisul de vânătoare temporar se eliberează de
către organizațiile vânătorești, la cererea:
a) apatrizilor cu domiciliul în străinătate care în țara de
domiciliu sunt vânători și dacă sunt veniți în România
pentru acțiuni de vânătoare, dacă în țara de unde vin
aceștia vânătorii români pot practica vânătoarea numai pe
baza unei licențe emise de autoritățile competente;
b) cetățenilor străini care în țara de domiciliu sunt
vânători și dacă sunt veniți în România pentru acțiuni de
vânătoare, dacă în țara de unde vin aceștia vânătorii
români pot practica vânătoarea numai pe baza unei licențe
emise de autoritățile competente.
(5) Regulamentul pentru preschimbarea permiselor de
vânătoare aflate în uz și pentru obținerea permiselor de

8

MONITORUL OFICIAL AL ROMÂNIEI, PARTEA I, Nr. 944/22.XI.2006

vânătoare în condițiile prezentei legi se aprobă prin
hotărâre a Guvernului.
(6) Examenul pentru obținerea calității de vânător se
organizează anual, pe județe, în conformitate cu
regulamentul aprobat prin hotărâre a Guvernului.
Art. 29. — Cetățenii români cu domiciliul în străinătate
care au calitatea de vânător în țara de domiciliu, atestată
prin document specific țării respective, au dreptul de a
practica vânătoarea în România dacă îndeplinesc condițiile
prevăzute la art. 27 alin. (1) lit. b), c) și d).
Art. 30. — (1) Permisul de vânătoare se anulează dacă
posesorul lui a săvârșit o faptă sancționată ca infracțiune
de prezenta lege.
(2) Anularea permisului de vânătoare se publică în
Monitorul Oficial al României, Partea a III-a.
Art. 31. — (1) Autorizațiile de vânătoare sunt:
a) individuale;
b) colective.
(2) Formularele autorizațiilor de vânătoare, individuale
sau colective, sunt documente cu regim special, emise și
înseriate de administrator, conform modelului și
reglementărilor emise de acesta.
(3) Documentele prevăzute la alin. (1) pot fi obținute și
folosite de gestionari, în condițiile stabilite prin
reglementările referitoare la organizarea și practicarea
vânătorii.
(4) Autorizația de vânătoare eliberată de gestionar dă
dreptul titularului acesteia de a vâna exemplarele pentru
care a fost eliberată autorizația, pe terenurile incluse în
fondul de vânătoare respectiv, indiferent de categoria de
proprietate și de proprietarul acestora.
Art. 32. — Prin excepție de la prevederile art. 27, pot
exercita vânătoarea numai pe bază de autorizații de
vânătoare eliberate de gestionar următoarele categorii de
persoane:
a) elevii și studenții din unitățile de învățământ abilitate,
în care se studiază ca disciplină, în cadrul programului de
instruire, vânatul și vânătoarea, pe fondurile de vânătoare
gestionate de acestea;
b) personalul tehnic de vânătoare, angajat al
gestionarilor fondurilor de vânătoare, dar numai în limita
atribuțiilor de serviciu pe fondurile de vânătoare ale
gestionarului.
Art. 33. — (1) Vânătoarea se practică cu:
a) câini din rasele admise la vânătoare;
b) gonași;
c) arme de foc de vânătoare;
d) capcane autorizate, definite de prezenta lege.
(2) Caracteristicile mijloacelor prevăzute la alin. (1) lit. d)
se stabilesc prin ordin al conducătorului administratorului.
Art. 34. — În terenurile neincluse în fondurile de
vânătoare, recoltarea exemplarelor din speciile de interes
cinegetic, dacă este necesară, se realizează de către un
gestionar, pe bază de contract de prestări de servicii
încheiat în condițiile legii, după caz, cu consiliul local sau
cu administrația ariei protejate.
Art. 35. — (1) Vânătoarea în parcurile naturale este
permisă numai în afara zonelor de conservare specială,
care se constituie și ca zone de liniște pentru fauna de
interes cinegetic, în limita cotei de recoltă, avizată de
consiliile științifice ale parcurilor pentru fiecare fond de
vânătoare care se suprapune parțial sau total unui parc
natural, anterior aprobării acestora de către administrator și
cu respectarea tuturor condițiilor prevăzute în planurile de

management și în regulamentele ariilor naturale protejate,
prioritar vânătorilor care au domiciliul în unitățile
administrativ-teritoriale aflate, total sau parțial, în parcul
natural.
(2) Vânătoarea în rezervațiile naturale de tip faunistic
este permisă numai la acele specii care nu fac obiectul
protecției în aria naturală protejată și cu respectarea tuturor
condițiilor prevăzute în planurile de management și în
regulamentul ariei naturale protejate.
(3) Vânătoarea în ariile de protecție specială
avifaunistică și în ariile speciale de conservare constituite
în baza directivelor Uniunii Europene, precum și în celelalte
categorii de arii naturale protejate de interes național, altele
decât cele menționate anterior, se poate face numai cu
respectarea tuturor condițiilor prevăzute în planurile de
managament și în regulamentele acestora.
(4) Hrănirea sau nădirea exemplarelor din speciile de
interes cinegetic la distanțe mai mici de 1 km la limita
ariilor naturale protejate neincluse în fondurile de vânătoare
este interzisă.
Art. 36. — (1) Mistreții care produc pagube culturilor
agricole și silvice pot fi vânați la pândă și în afara
perioadei legale de vânătoare, pe baza aprobării
administratorului.
(2) Urșii, lupii, râșii, pisicile sălbatice, vidrele, nurcile și
hamsterii se vânează în condițiile legii speciale.
Art. 37. — Pentru acțiunile care se desfășoară în
conformitate cu prevederile art. 22 alin. (2) și ale art. 35
se eliberează autorizații de capturare în scop științific sau
autorizații de recoltare, după caz, documente cu regim
special, emise și înseriate de administrator.
Art. 38. — (1) În afara perioadei legale de vânătoare,
vânzarea, cumpărarea și transportul vânatului sunt interzise.
(2) Se exceptează de la prevederile alin. (1) vânatul
congelat în sezonul de vânătoare, precum și cel împușcat
în condițiile art. 36.
Art. 39. — În scopul exercitării vânătorii în condiții de
etică vânătorească, de protecție a faunei de interes
cinegetic, sunt interzise:
a) depășirea cotei de recoltă aprobate la nivel de
gestionar;
b) depășirea numărului de piese aprobate pentru
recoltă/vânător/zi de vânătoare;
c) furnizarea de către gestionar de informații eronate
referitoare la nivelul populației speciilor de faună de interes
cinegetic, estimate la nivelul fondului de vânătoare;
d) nerealizarea cotei de recoltă pentru vânatul sedentar,
pe fond de vânătoare, fără motive justificate;
e) vânătoarea pe alt fond de vânătoare decât cel pe
care vânătorul este autorizat să vâneze;
f) urmărirea vânatului rănit pe alt fond de vânătoare,
fără acordul gestionarului acestuia, ori trecerea pe un
asemenea fond cu arma de vânătoare altfel decât
neînchisă în toc, și în afara căilor de comunicație;
g) accesul cu arma pe teritoriul rezervațiilor științifice,
parcurilor naționale, siturilor patrimoniului natural universal
și zonelor umede de importanță internațională și în zonele
de conservare specială din cadrul parcurilor naturale, fără
acordul scris al structurii de administrare a ariei protejate;
h) utilizarea stegulețelor și gardurilor pentru dirijarea
exemplarelor din speciile de interes cinegetic, precum și a
detectoarelor de animale;
i) vânarea cerbilor, căpriorilor, caprelor negre, muflonilor,
mistreților și urșilor prin utilizarea altor cartușe decât a

MONITORUL OFICIAL AL ROMÂNIEI, PARTEA I, Nr. 944/22.XI.2006
celor cu proiectile unice, ale căror caracteristici sunt
prevăzute prin reglementările tehnice emise de
administrator;
j) vânarea iepurilor, fazanilor sau potârnichilor la hrănitori
ori de la apusul până la răsăritul soarelui;
k) vânarea cerbilor, căpriorilor și caprelor negre la
hrănitori, la sărării, la goană sau cu câini gonitori;
l) vânarea urșilor la nadă sau la bârlog; este permisă
vânătoarea la nadă a exemplarelor de urs care produc
pagube, cu aprobarea administratorului și a autorității
publice centrale care răspunde de protecția mediului;
m) vânarea păsărilor de baltă în apropierea gurilor de
apă pe timp de îngheț, dacă suprafața liberă a apei
nesituată la gura de apă este înghețată pe mai mult
de 70%;
n) vânarea puilor nezburători ai păsărilor de interes
cinegetic;
o) folosirea la vânătoare a armelor semiautomate cu
mai mult de două cartușe în magazie, a armelor care au
calibrul necorespunzător pentru specia pentru care este
autorizată acțiunea de vânătoare sau a celor la care
percuția cartușului se realizează pe ramă;
p) utilizarea ca atrape a animalelor vii, orbite sau
mutilate, a chemătorilor electronice, a oglinzilor și a altor
obiecte orbitoare;
q) utilizarea surselor luminoase artificiale, a dispozitivelor
pentru iluminarea țintelor, a dispozitivelor de ochire
cuprinzând convertizoare sau amplificatoare electronice de
imagine pentru tirul de noapte;
r) urmărirea sau hăituirea exemplarelor din fauna de
interes cinegetic cu autovehicule sau cu ambarcațiuni a
căror viteză de deplasare este mai mare de 5 km/h,
precum și exercitarea vânătorii din autovehicule;
s) gazarea și afumarea vizuinelor, fără aprobarea
autorității publice centrale care răspunde de protecția
mediului;
ș) utilizarea odorivectorilor, cu excepția cercetării
științifice, fără aprobarea administratorului;
t) comercializarea de către persoane fizice a vânatului,
a cărnii de vânat, a diferitelor produse de vânat sau a
trofeelor de vânat;
ț) fabricarea, comercializarea, deținerea sau utilizarea
alicelor cu diametrul mai mare de 5 mm;
u) vânătoarea în zonele de conservare specială ale
parcurilor naturale care se asimiliează zonelor de protecție
pentru vânat;
v) vânătoarea în rezervațiile naturale a speciilor care fac
obiectul protecției în aria naturală protejată;
w) vânătoarea în ariile naturale protejate, altele decât
cele neincluse în fondurile de vânătoare, practicată fără
respectarea prevederilor planurilor de management și a
regulamentelor ariilor respective în ceea ce privește
vânătoarea;
x) utilizarea curentului electric, a aparaturii electronice
capabile să ucidă, a explozibililor, a curselor și a
capcanelor neautorizate, a otrăvurilor, a narcoticelor și a
armelor neomologate sau neautorizate pentru vânătoare în
România;
y) părăsirea fondului de vânătoare fără ca vânatul
recoltat, în baza autorizației de vânătoare individuale, să fie
crotaliat, iar numărul crotaliei să fie trecut în autorizația de
vânătoare.
Art. 40. — (1) Vânatul sau exemplarele din speciile de
faună de interes cinegetic dobândite în condițiile prezentei

9

legi se valorifică, după caz, de gestionar, consiliul local sau
administrația ariei naturale protejate.
(2) Sumele rezultate din valorificarea prevăzută la
alin. (1) de către consiliile locale sau de către
administrațiile ariilor protejate se fac venit la bugetul de
stat.
(3) Vânatul rezultat în urma unor acțiuni ilegale, precum
și exemplarele din fauna de interes cinegetic găsite moarte
aparțin, după caz:
a) gestionarului, dacă acestea sunt găsite pe fonduri de
vânătoare și se încadrează în cota de recoltă aprobată;
b) statului, dacă acestea sunt găsite pe suprafețe
situate în perimetrul construit sau împrejmuit din intravilanul
localităților sau în arii protejate, neincluse în fondurile de
vânătoare, sau dacă cota de recoltă a fost realizată pentru
cele din fondurile de vânătoare.
(4) Exemplarele care se regăsesc în situația prevăzută
la alin. (3) lit. a) diminuează cota de recoltă în mod
corespunzător.
(5) Coarnele lepădate de cervide, găsite pe fondurile de
vânătoare, aparțin gestionarilor.
CAPITOLUL V
Răspunderi și sancțiuni
Art. 41. — Încălcarea dispozițiilor prezentei legi atrage
răspunderea contravențională, civilă sau penală, după caz.
Art. 42. — (1) Constituie infracțiune de braconaj și se
pedepsește cu închisoare de la 3 la 7 ani sau cu amendă
de la 5.000 lei la 25.000 lei:
a) vânătoarea fără permis și fără autorizație de
vânătoare legală;
b) vânătoarea prin folosirea ogarilor sau a metișilor de
ogari;
c) emiterea de autorizații de vânătoare prin care se
depășește cota de recoltă aprobată pentru fiecare
gestionar;
d) vânarea speciilor de vânat strict protejate în alte
condiții decât cele legale;
e) vânătoarea în zonele de conservare specială ale
parcurilor naturale;
f) vânătoarea în rezervațiile de tip faunistic a speciilor
care fac obiectul protecției în aria naturală protejată;
g) vânătoarea în ariile de protecție specială avifaunistică
și în ariile speciale de conservare constituite în baza
directivelor Uniunii Europene, precum și în celelalte arii
naturale protejate de interes național, altele decât cele
aflate în categoriile pe suprafețele cărora nu se constituie
fonduri de vânătoare, fără respectarea tuturor prevederilor
referitoare la vânătoare, cuprinse în planurile de
management și/sau în regulamentele acestora;
h) urmărirea vânatului rănit pe alt fond de vânătoare,
fără acordul gestionarului acestuia, ori trecerea pe un
asemenea fond, cu arma de vânătoare, în afara căilor de
comunicație;
i) vânătoarea pe alt fond de vânătoare decât cel pe
care vânătorul este autorizat să vâneze;
j) vânarea în afara perioadelor în care este permisă
vânătoarea la specia respectivă, conform anexelor nr. 1 și 2;
k) vânătoarea prin utilizarea pe timp de noapte a
autovehiculelor sau a dispozitivelor care permit ochirea și
tragerea pe întuneric;
l) vânătoarea din elicopter, precum și din ambarcațiuni
cu motor în mișcare;

10

MONITORUL OFICIAL AL ROMÂNIEI, PARTEA I, Nr. 944/22.XI.2006

m) vânătoarea prin utilizarea substanțelor chimice toxice
folosite în combaterea dăunătorilor vegetali și animali ai
culturilor agricole și/sau silvice, ce provoacă intoxicarea sau
moartea faunei de interes cinegetic;
n) vânarea urșilor la nadă și/sau la bârlog, fără
aprobarea administratorului și a autorității publice centrale
care răspunde de protecția mediului;
o) vânarea puilor nezburători ai păsărilor de interes
cinegetic;
p) vânătoarea cu exemplare de șoimi, altfel decât
prevede legea specială;
q) vânătoarea prin utilizarea curentului electric, a
explozibililor, a otrăvurilor, a narcoticelor, a aparaturii
electronice capabile să ucidă, a lațurilor, precum și a
oricăror alte capcane neautorizate, a armelor, altfel decât
ținute în mână, și a altor arme decât cele autorizate sau
omologate, după caz, pentru vânătoare în România.
(2) Faptele prevăzute la alin. (1) se pedepsesc cu
închisoare de la 3 la 10 ani, dacă au fost săvârșite:
a) de două sau mai multe persoane împreună;
b) de o persoană cu atribuții de serviciu sau atribuții
publice în domeniul vânătorii, precum și de reprezentanții
persoanelor juridice care au în obiectul de activitate
ocrotirea vânatului sau vânătoarea;
c) în rezervații cinegetice;
d) vânătoarea de la apusul până la răsăritul soarelui, cu
excepția speciilor de vânat la care vânătoarea este permisă
în acest interval, conform reglementărilor privind
organizarea și practicarea vânătorii.
Art. 43. — Constituie infracțiune și se pedepsește cu
închisoare de la un an la 5 ani sau cu amendă de la
5.000 lei la 15.000 lei accesul cu arma, chiar și purtată în
toc, pe teritoriul rezervațiilor științifice, al parcurilor
naționale, al siturilor patrimoniului natural universal, al
zonelor umede de interes internațional și al zonelor de
conservare specială din cadrul parcurilor naturale, în afara
cazurilor în care există acordul scris al structurii de
administrare a ariei naturale protejate.
Art. 44. — Constituie infracțiune și se pedepsește cu
închisoare de la un an la 5 ani sau cu amendă de la
15.000 lei la 30.000 lei:
a) scoaterea din țară a trofeelor medaliabile de vânat
sau a faunei vii de interes cinegetic fără respectarea
dispozițiilor legale. Evaluarea trofeelor se face în
conformitate cu reglementările Consiliului Internațional al
Vânătorii și Conservării Vânatului (C.I.C.);
b) transportul vânatului dobândit în condițiile art. 42;
c) eliberarea și folosirea permiselor sau a autorizațiilor
de vânătoare în alte condiții decât cele prevăzute la
art. 27—29 și 31;
d) eliberarea de autorizații pentru vânătoare în rezervații
cinegetice fără aprobarea administratorului.
Art. 45. — Fapta persoanei care are calitatea de
reprezentare a gestionarului, prin care pricinuiește pagube
faunei de interes cinegetic pe care o gestionează, în
sensul prevederilor art. 14 alin. (2) referitoare la noțiunea
de prejudiciu, constituie infracțiune și se pedepește cu
amendă de la 20.000 lei la 40.000 lei și, ca pedeapsă
complementară, anularea licenței acordate conform
prezentei legi.
Art. 46. — (1) Bunurile care au servit la săvârșirea
infracțiunilor prevăzute la art. 42—44, inclusiv mijloacele de
transport, se confiscă.

(2) Trofeele de vânat și vânatul care fac obiectul
infracțiunilor prevăzute la art. 42—44 se confiscă.
Art. 47. — Permisul de vânătoare al celui care a
săvârșit una dintre faptele prevăzute la art. 42 și 43 se
retrage și se anulează, în condițiile legii.
Art. 48. — (1) Constituie contravenții următoarele fapte
și se sancționează după cum urmează:
a) vânătoarea fără asigurare împotriva accidentelor, cu
amendă de la 100 lei la 300 lei;
b) încălcarea dispozițiilor prevăzute la art. 23 alin. (1)
lit. d), f), n), p) și v) și la art. 39 lit. ș), cu amendă de la
250 lei la 750 lei;
c) încălcarea dispozițiilor prevăzute la art. 15 alin. (2),
art. 18, art. 23 alin. (1) lit. c), h), i), j), k), l) și s) și la
art. 39 lit. h), k), m), p) și t), cu amendă de la 500 lei la
1.500 lei;
d) încălcarea dispozițiilor prevăzute la art. 15 alin. (5),
art. 23 alin. (1) lit. a), b), g), o), r), ș), t) și w) și la art. 39
lit. i), q), s), ț), u) și z), cu amendă de la 1.000 lei la
3.000 lei;
e) încălcarea dispozițiilor prevăzute la art. 15 alin. (1),
art. 17 alin. (3), art. 21, art. 23 alin. (1) lit. e), q) și ț),
art. 35 alin. (4), art. 38 alin. (1) și la art. 39 lit. c) și j), cu
amendă de la 2.000 lei la 5.000 lei.
(2) În toate cazurile, permisul de vânătoare al celui care
a săvârșit una dintre faptele prevăzute la alin. (1) va fi
reținut de către agentul constatator și va fi transmis imediat
unității care l-a emis.
Art. 49. — Constatarea contravențiilor și aplicarea
sancțiunilor se fac de către personalul salariat cu atribuții
de ocrotire a vânatului din cadrul persoanelor juridice care
gestionează fonduri de vânătoare, de personalul structurilor
de administrare a ariilor naturale protejate, de alt personal
de specialitate, împuternicit în acest scop de conducătorul
autorității publice centrale care răspunde de silvicultură,
precum și de lucrătorii anume desemnați de Ministerul
Administrației și Internelor.
Art. 50. — (1) Persoanele împuternicite să constate
contravențiile prevăzute la art. 48 sunt asimilate, în
exercitarea atribuțiilor ce decurg din împuternicire,
personalului care îndeplinește o funcție ce implică exercițiul
autorității publice.
(2) Procesele-verbale încheiate de persoanele prevăzute
la alin. (1) se trimit, în termen de maximum 5 zile, unității
de care aparține agentul constatator.
Art. 51. — (1) Cuantumul despăgubirilor pentru pagubele
produse faunei cinegetice prin fapte ce constituie infracțiuni
sau contravenții, în sensul prezentei legi, se stabilește
potrivit anexelor nr. 1 și 2.
(2) În cazul în care daunele produse fondului cinegetic
determină reducerea cotei de recoltă, despăgubirile se
încasează de gestionarii fondurilor de vânătoare, direct sau
prin intermediul direcțiilor generale ale finanțelor publice.
(3) Despăgubirile încasate de gestionarii fondurilor de
vânătoare sunt utilizate și distribuite după cum urmează:
a) 75% se rețin de gestionarii care le încasează pentru
gospodărirea vânatului;
b) 25% se achită de gestionarii care le încasează
agenților constatatori.
(4) În cazul în care daunele produse faunei cinegetice
nu determină reducerea cotei de recoltă, despăgubirile se
încasează de administrator, prin intermediul structurilor
teritoriale sau al direcțiilor generale ale finanțelor publice.

MONITORUL OFICIAL AL ROMÂNIEI, PARTEA I, Nr. 944/22.XI.2006
(5) Despăgubirile încasate de administrator sunt utilizate
și distribuite după cum urmează:
a) 75% se virează la bugetul de stat;
b) 25% se achită agenților constatatori.
CAPITOLUL VI
Dispoziții tranzitorii și finale
Art. 52. — Animalele sălbatice din intravilanul
localităților, din ariile protejate de tip faunistic, din grădinile
zoologice, din centre de reabilitare, din sanctuare, cele
deținute sau folosite legal în scopuri artistice, precum și
cele din crescătoriile de vânat autorizate și din complexurile
de vânătoare nu sunt supuse dispozițiilor prezentei legi.
Art. 53. — (1) Reactualizarea delimitării fondului
cinegetic al României în fonduri de vânătoare se face în
condițiile prezentei legi, de către administrator, în termen
de 2 ani de la intrarea în vigoare a prezentei legi.
(2) În situația în care, în urma reactualizării prevăzute
la alin. (1), fondurile de vânătoare existente la intrarea în
vigoare a prezentei legi își modifică limitele, fondul de
vânătoare se consideră nemodificat dacă, după
reactualizare, în suprafața acestuia se regăsesc mai mult
de 50% din suprafața fondului de vânătoare existent
anterior reactualizării.
Art. 54. — Studiile prevăzute la art. 17 alin. (2) vor fi
întocmite de actualii gestionari, în maximum un an de la
publicarea prezentei legi.
Art. 55. — Bunurile patrimoniale ale vechilor deținători,
existente pe fondurile de vânătoare, se pot prelua, prin
cumpărare, de noii deținători, pe baza protocoalelor
încheiate în acest scop, în condițiile stabilite între părți.
Art. 56. — (1) În scopul administrării și gestionării
fondului cinegetic într-o concepție unitară, autoritatea
publică centrală care răspunde de silvicultură elaborează și
aprobă, cu avizul consultativ al Consiliului Național de
Vânătoare, în condițiile prezentei legi, regulamente,
instrucțiuni și reglementări tehnice.
(2) Actuala strategie cinegetică și actualele regulamente,
instrucțiuni și norme tehnice privind vânatul și vânătoarea,
emise în baza Legii fondului cinegetic și a protecției
vânatului nr. 103/1996, republicată, cu modificările și

11

completările ulterioare, rămân în vigoare până la revizuirea
acestora în concordanță cu reglementările internaționale la
care statul român este parte, dar nu mai târziu de 2 ani
de la intrarea în vigoare a prezentei legi.
Art. 57. — (1) Valorile de despăgubire sunt stabilite în
euro și se achită în lei, la cursul oficial de la data achitării.
(2) Pentru fapta prevăzută la art. 45, valoarea
despăgubirilor se stabilește pe cale civilă.
(3) Valorile de despăgubire prevăzute în anexele nr. 1
și 2 sunt aplicabile în cazurile în care prin faptele săvârșite
a fost diminuată, cantitativ sau calitativ, populația faunei de
interes cinegetic din fondurile de vânătoare în afara cotei
de recoltă sau a fost diminuată populația faunei de interes
cinegetic existentă în terenurile prevăzute ca excepții la
art. 1 lit. j).
(4) În cazurile în care prin fapte de braconaj a fost
diminuată, cantitativ sau calitativ, populația faunei de interes
cinegetic din fondurile de vânătoare, prejudiciul produs
diminuează cota de recoltă stabilită pentru specia/speciile
respectivă/respective pentru fondul de vânătoare.
(5) Dacă prin fapte de braconaj a fost diminuată,
cantitativ sau calitativ, populația faunei de interes cinegetic
după realizarea integrală a cotei de recoltă pentru fondul
de vânătoare unde a fost săvârșită fapta, prejudiciul este
produs statului român și pentru calculul despăgubirilor se
aplică cuantumul prevăzut în anexele nr. 1 și 2.
Art. 58. — (1) Prezenta lege intră în vigoare la 30 de
zile de la data publicării în Monitorul Oficial al României,
Partea I.
(2) Anexele nr. 1 și 2*) fac parte integrantă din
prezenta lege.
(3) La data intrării în vigoare a prezentei legi se abrogă
Legea fondului cinegetic și a protecției vânatului
nr. 103/1996, republicată în Monitorul Oficial al României,
Partea I, nr. 328 din 17 mai 2002, cu modificările și
completările ulterioare.
(4) Contractele de gestionare a fondurilor de vânătoare,
existente la data intrării în vigoare a prezentei legi, rămân
valabile până la data încetării raporturilor contractuale.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.

p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 9 noiembrie 2006.
Nr. 407.

*) Anexele nr. 1 și 2 sunt reproduse în facsimil.

12

MONITORUL OFICIAL AL ROMÂNIEI, PARTEA I, Nr. 944/22.XI.2006
ANEXA Nr. 1

FAUNA SĂLBATICĂ

de interes vânătoresc la care vânarea este permisă,
perioadele de vânare și cuantumul despăgubirilor în cazul unor fapte ilicite

MONITORUL OFICIAL AL ROMÂNIEI, PARTEA I, Nr. 944/22.XI.2006

13

14

MONITORUL OFICIAL AL ROMÂNIEI, PARTEA I, Nr. 944/22.XI.2006
ANEXA Nr. 2

FAUNA SĂLBATICĂ

de interes vânătoresc la care vânarea este interzisă,
precum și cuantumul despăgubirilor în cazul unor fapte ilicite

MONITORUL OFICIAL AL ROMÂNIEI, PARTEA I, Nr. 944/22.XI.2006

15

16

MONITORUL OFICIAL AL ROMÂNIEI, PARTEA I, Nr. 944/22.XI.2006

MONITORUL OFICIAL AL ROMÂNIEI, PARTEA I, Nr. 944/22.XI.2006

17

18

MONITORUL OFICIAL AL ROMÂNIEI, PARTEA I, Nr. 944/22.XI.2006

MONITORUL OFICIAL AL ROMÂNIEI, PARTEA I, Nr. 944/22.XI.2006

19

20

MONITORUL OFICIAL AL ROMÂNIEI, PARTEA I, Nr. 944/22.XI.2006

PREȘEDINTELE ROMÂNIEI

DECRET
privind promulgarea Legii vânătorii
și a protecției fondului cinegetic
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea vânătorii și a protecției fondului
cinegetic și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 8 noiembrie 2006.
Nr. 1.258.

PREȘEDINTELE ROMÂNIEI

DECRET
privind conferirea Ordinului Meritul Cultural în grad de Ofițer
În temeiul prevederilor art. 94 lit. a) și ale art. 100 din Constituția
României, republicată, ale art. 4 alin. (1), ale art. 7 lit. A din Legea
nr. 29/2000 privind sistemul național de decorații al României, cu modificările
ulterioare,
având în vedere propunerea ministrului apărării,
în semn de înaltă apreciere pentru contribuția deosebită avută la
ridicarea monumentului dedicat soldaților români decedați în prizonierat la
Erevan, în anii celui de-al Doilea Război Mondial,
pentru atașamentul constant față de istoria și cultura poporului român,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Ofițer,
Categoria F — îPromovarea culturii“, domnului Ara Demirkhanian, director al
Muzeului de Istorie și Arheologie din Erevan (Republica Armenia).
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 noiembrie 2006.
Nr. 1.282.

MONITORUL OFICIAL AL ROMÂNIEI, PARTEA I, Nr. 944/22.XI.2006

21

HOTĂRÂRI ALE PARLAMENTULUI ROMÂNIEI
PARLAMENTUL ROMÂNIEI
CAMERA DEPUTAȚILOR

SENATUL

HOTĂRÂRE
privind prelungirea mandatelor președintelui
și unui membru ai Comisiei Naționale a Valorilor Mobiliare
Parlamentul României adoptă prezenta hotărâre.
Articol unic. — Mandatul doamnei Gabriela-Victoria Anghelache,
președintele Comisiei Naționale a Valorilor Mobiliare, și mandatul doamnei
Ileana Agalopol, membru al Comisiei Naționale a Valorilor Mobiliare,
aprobate potrivit Hotărârii Parlamentului României nr. 19 din 27 iunie 2001,
cu modificările ulterioare, se prelungesc până la data de 30 iunie 2007.
Această hotărâre a fost adoptată de Camera Deputaților și de Senat în
ședința comună din 20 noiembrie 2006, cu respectarea prevederilor art. 76
alin. (2) din Constituția României, republicată.
p. PREȘEDINTELE CAMEREI DEPUTAȚILOR,

LUCIAN AUGUSTIN BOLCAȘ

p. PREȘEDINTELE SENATULUI,

TEODOR VIOREL MELEȘCANU

București, 20 noiembrie 2006.
Nr. 42.

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind organizarea activității practicienilor în insolvență
Având în vedere că, în absența unei reglementări adaptate a profesiei de practician în insolvență, aplicarea noilor
prevederi ale Legii nr. 85/2006 privind procedura insolvenței, publicată în Monitorul Oficial al României, Partea I, nr. 359
din 21 aprilie 2006, act normativ intrat în vigoare la 20 iulie 2006, este extrem de dificilă,
având în vedere necesitatea creării, într-un termen cât mai scurt, a cadrului legal care să permită actualei Uniuni
a Practicienilor în Reorganizare și Lichidare să preia și să gestioneze în mod transparent fondul de lichidare,
având în vedere, de asemenea, că amendarea reglementării profesiei de practician se impune cu stringență în
noul context de liberalizare a legislației comunitare în materia liberei circulații a serviciilor (Directiva 2005/36/CE a
Parlamentului European și a Consiliului Uniunii Europene din 7 septembrie 2005 privind recunoașterea calificărilor
profesionale, publicată în Jurnalul Oficial al Comunităților Europene nr. L 255 din 30 septembrie 2005, p. 0022—0142),
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — Procedurile de insolvență, procedurile de
lichidare voluntară sau amiabilă, precum și procedurile de
prevenire a insolvenței prevăzute de lege, inclusiv măsurile
de supraveghere financiară ori de administrare specială,
sunt conduse de practicieni în insolvență, persoane fizice
sau juridice.
Art. 2. — Administratorul judiciar este persoana fizică
sau juridică, practician în insolvență, autorizat în condițiile
legii, desemnat să exercite atribuțiile prevăzute de lege sau
stabilite de instanța judecătorească, în procedura

insolvenței, în perioada de observație și pe durata
procedurii de reorganizare.
Art. 3. — Lichidatorul este persoana fizică sau juridică,
practician în insolvență, autorizat în condițiile legii,
desemnat să conducă activitatea debitorului în cadrul
procedurii de faliment, atât în procedura generală, cât și în
cea simplificată, și să exercite atribuțiile prevăzute de lege
sau stabilite de instanța judecătorească.
CAPITOLUL II
Forme de exercitare a profesiei
Art. 4. — (1) Practicienii în insolvență își pot exercita
profesia ca persoane fizice independente sau ca asociați,

22

MONITORUL OFICIAL AL ROMÂNIEI, PARTEA I, Nr. 944/22.XI.2006

colaboratori ori angajați ai unor societăți profesionale cu
personalitate juridică.
(2) Ca persoane fizice independente, practicienii în
insolvență își exercită profesia în cabinete individuale,
cabinete asociate sau societăți civile profesionale fără
personalitate juridică.
(3) Persoanele juridice se organizează și funcționează,
conform prezentei ordonanțe de urgență, sub forma
societății profesionale cu personalitate juridică sau sub
forma întreprinderii unipersonale cu răspundere limitată.
(4) Un practician în insolvență nu își poate exercita
profesia ca persoană fizică independentă decât într-o
singură formă de organizare a profesiei. O persoană fizică
nu poate avea calitatea de asociat decât într-o singură
societate civilă profesională, cu sau fără personalitate
juridică.
SECȚIUNEA 1
Persoane fizice independente

Art. 5. — (1) Cabinetul individual se constituie pe baza
deciziei practicianului în insolvență, înregistrată la Uniunea
Națională a Practicienilor în Insolvență din România,
denumită în continuare și UNPIR.
(2) Bunurile constituite de practicianul în insolvență ca
aport la cabinetul său se supun regulilor patrimoniului
profesional de afectațiune.
(3) Cabinetele individuale se pot asocia, prin contract,
în scopul exercitării în comun a profesiei. Drepturile și
obligațiile practicienilor în insolvență, titulari ai unor cabinete
asociate, își păstrează caracterul personal și independent
și nu pot fi cedate. În mod corespunzător, cabinetele
individuale se pot asocia și cu societățile civile profesionale.
Art. 6. — (1) Societatea civilă profesională de practicieni
în insolvență, fără personalitate juridică, denumită în
continuare și SPPI, se constituie prin contract de societate
civilă, prin care asociații pun în comun bunuri, numerar,
clientelă sau industrie, în vederea obținerii de beneficii ori
a împărțirii pierderilor din activitatea desfășurată în comun.
(2) Contractul de societate civilă este supus înregistrării
în Registrul societăților civile profesionale de practicieni în
insolvență, denumit în continuare Registrul societăților
profesionale, ținut de Secretariatul general al UNPIR.
(3) Pot deține calitatea de asociat în SPPI numai
practicienii în insolvență definitivi. Asociatul sau asociații
coordonatori, care reprezintă societatea civilă profesională
în raporturile cu terții, pot fi desemnați numai dintre
asociații care au calitatea de practician în insolvență
compatibil.
Art. 7. — (1) Cabinetul individual și SPPI își constituie
patrimoniul inițial din aporturile titularului, respectiv ale
asociaților. Patrimoniul cabinetului individual și patrimoniul
comun al asociaților SPPI sunt afectate exclusiv activității
profesionale și au regimul patrimoniului profesional de
afectațiune.
(2) Patrimoniul profesional de afectațiune reprezintă
totalitatea bunurilor, drepturilor și obligațiilor practicianului în
insolvență afectate scopului exercitării profesiei sale,
constituite ca o fracțiune distinctă a patrimoniului
practicianului, separată de gajul general al creditorilor
personali ai acestuia.
(3) Creditorii ale căror creanțe sunt născute din
activitatea profesională a practicianului în insolvență au
drept de preferință la urmărirea bunurilor care fac parte din
patrimoniul profesional de afectațiune. Acești creditori vor
putea urmări celelalte bunuri din patrimoniul practicianului
în insolvență numai în măsura în care creanțele lor nu au

fost satisfăcute integral din urmărirea bunurilor din
patrimoniul profesional de afectațiune.
Art. 8. — (1) Părțile sociale deținute de un practician în
insolvență la o SPPI, precum și patrimoniul profesional de
afectațiune pot fi înstrăinate numai dacă în persoana
dobânditorului se verifică condițiile prevăzute de prezenta
ordonanță de urgență și de Regulamentul de organizare și
funcționare a UNPIR, denumit în continuare Regulament.
(2) În toate cazurile de înstrăinare a formelor de
exercitare a profesiei, contractele încheiate de transmițător
cu personalul salariat și cu practicienii în insolvență stagiari
rămân în ființă pe durata convenită și se preiau de către
dobânditor.
SECȚIUNEA a 2-a
Persoane juridice. Societatea civilă profesională
cu personalitate juridică și răspundere limitată

Art. 9. — (1) Societatea civilă profesională cu
personalitate juridică și răspundere limitată, denumită în
continuare și SPRL, se constituie prin act constitutiv, prin
asocierea practicienilor în insolvență, persoane fizice sau
persoane juridice.
(2) Dispozițiile art. 6 alin. (3) se aplică și SPRL.
(3) Aporturile asociaților la capitalul social pot fi în
industrie, în bani sau în natură, inclusiv în clientelă.
(4) Aportul în industrie constă în activitatea profesională
a practicianului în insolvență asociat.
(5) Practicienii în insolvență care își exercită profesia în
cadrul societății civile profesionale cu răspundere limitată își
angajează răspunderea profesională numai în limitele
capitalului social subscris și vărsat.
(6) SPRL dobândește personalitate juridică la data
înregistrării actului constitutiv al UNPIR în Registrul
societăților profesionale.
(7) SPRL are patrimoniu propriu. Obligațiile și
răspunderea SPRL sunt garantate cu patrimoniul social.
(8) SPRL este supusă regimului transparenței fiscale și
ține contabilitate în partidă simplă, potrivit reglementărilor
contabile în vigoare.
(9) SPRL își poate constitui filiale, precum și sucursale
sau alte sedii secundare — entități fără personalitate
juridică —, care se înregistrează în Registrul societăților
profesionale.
Art. 10. — Societatea civilă profesională cu răspundere
limitată va avea ca obiect unic de activitate exercitarea
profesiei de practician în insolvență.
Art. 11. — Societatea civilă profesională cu răspundere
limitată se individualizează printr-o denumire specifică.
Această denumire poate cuprinde numele unuia sau mai
multor asociați, urmat de acronimul SPRL, sau o denumire
proprie, urmată de același acronim SPRL.
Art. 12. — (1) Actul constitutiv al societății civile
profesionale cu răspundere limitată este încheiat în formă
scrisă. Actul constitutiv se încheie în formă autentică atunci
când printre bunurile subscrise ca aport la capitalul social
se află un teren.
(2) Actul constitutiv al societății civile profesionale cu
răspundere limitată va cuprinde:
a) numele și prenumele, numele purtate anterior, codul
numeric personal, locul și data nașterii și domiciliul
asociaților persoane fizice; datele de identificare ale
asociaților persoane juridice;
b) data dobândirii calității de practician în insolvență și
data definitivării în profesie a asociaților;
c) denumirea, sediul și, dacă este cazul, emblema
societății;

MONITORUL OFICIAL AL ROMÂNIEI, PARTEA I, Nr. 944/22.XI.2006
d) capitalul social, integral vărsat, cu menționarea
aportului fiecărui asociat, în industrie, în bani sau în natură
ori clientelă, valoarea aporturilor în industrie, în natură sau
în clientelă, precum și modul evaluării lor; aportul în
numerar la formarea capitalului social nu va putea fi
inferior echivalentului în lei al sumei de 3.000 euro;
e) numărul și valoarea nominală a părților sociale,
precum și numărul părților sociale atribuite fiecărui asociat
pentru aportul său, respectiv participarea la beneficii și
pierderi a fiecărui asociat;
f) asociații coordonatori care reprezintă și administrează
societatea împreună cu puterile ce li s-au conferit; dacă
sunt mai mulți coordonatori și ei formează un consiliu de
coordonare, se vor preciza regulile de organizare și
funcționare ale acestui organism;
g) reguli privind transmiterea părților sociale și condițiile
de retragere a asociaților;
h) durata societății;
i) modul de transformare, reorganizare, dizolvare și
lichidare.
(3) Orice modificare a actului constitutiv al societății
civile profesionale cu răspundere limitată se poate face
numai în scris sau, după caz, în formă autentică.
Art. 13. — Dovada personalității juridice în raporturile cu
terții se face în baza unui certificat de înregistrare, întocmit
conform Regulamentului și emis de Secretariatul general al
UNPIR.
Art. 14. — Pot deține calitatea de asociați doi sau mai
mulți practicieni în insolvență definitivi, înscriși în aceeași
filială a UNPIR sau în filiale diferite. Actul constitutiv se va
transmite, exclusiv în scop de informare, către toate filialele
unde sunt înscriși asociați ai societății civile profesionale cu
răspundere limitată.
Art. 15. — (1) Capitalul social al societății civile
profesionale cu răspundere limitată, reprezentând
echivalentul în lei a minimum 10.000 euro, se varsă la
momentul constituirii societății. Secretariatul general al
UNPIR este obligat să verifice vărsarea integrală a
capitalului social la momentul constituirii și, dacă este
cazul, să verifice evaluarea aporturilor în industrie, în
natură sau în clientelă. Evaluarea se realizează de către
un evaluator autorizat, membru al Asociației Naționale a
Evaluatorilor din România (ANEVAR), desemnat de
adunarea asociaților.
(2) În cazul transmiterii părților sociale, retragerii sau
decesului unui asociat al unei societăți civile profesionale
cu răspundere limitată, toate bunurile împreună cu orice
alte drepturi, inclusiv clientela, aduse ca aport la capitalul
societății de către respectivul asociat, rămân proprietatea
societății dacă prin lege, actul constitutiv sau statutul
societății nu se prevede altfel.
Art. 16. — (1) Societatea civilă profesională cu
răspundere limitată este condusă de adunarea asociaților.
(2) Adunarea asociaților se convoacă de către oricare
dintre asociați, prin orice mijloace care să poată proba
realizarea convocării.
(3) Adunarea asociaților se întrunește la sediul principal
al societății sau, cu acordul unanim al asociaților, în orice
alt loc.
Art. 17. — (1) Hotărârile adunării asociaților se iau prin
votul asociaților reprezentând majoritatea părților sociale, cu
excepția cazurilor prevăzute în actul constitutiv.
(2) Pentru hotărârile având ca obiect modificarea actului
constitutiv este necesar acordul unanim al asociaților.
Art. 18. — (1) Activitatea executivă este condusă de
unul sau mai mulți asociați coordonatori, numiți, cu
majoritatea voturilor asociaților, pentru un mandat de 4 ani,
care poate fi reînnoit.

23

(2) Asociații coordonatori reprezintă SPRL în raporturile
cu terții, celelalte competențe fiind stabilite prin actul
constitutiv al societății.
Art. 19. — Asociații societății civile profesionale cu
răspundere limitată pot hotărî numirea unor cenzori sau a
unui auditor.
Art. 20. — (1) Asociatul care intenționează să transmită
părțile sociale pe care le deține într-o societate civilă
profesională cu răspundere limitată este obligat să notifice
această intenție cu minimum 30 de zile anterior
transmiterii, către toți ceilalți asociați, indicând persoana
sau persoanele către care dorește să transmită respectivele
părți sociale și prețul.
(2) Transmiterea către terți nu poate fi efectuată fără
acordul unanim, exprimat în scris, al celorlalți asociați și nu
înainte de expirarea termenului prevăzut la alin. (1).
Art. 21. — (1) Asociatul se poate retrage oricând din
societate, cu condiția de a notifica în scris celorlalți asociați
intenția de retragere, cu cel puțin 3 luni înainte.
(2) La împlinirea termenului prevăzut în notificare,
UNPIR va lua act de retragerea asociatului, operând
modificările corespunzătoare în evidențele sale.
(3) În caz de retragere, desocotirea dintre asociați se
face în mod amiabil, ținându-se seama de prevederile din
actul constitutiv. În caz de neînțelegere, sunt aplicabile
dispozițiile privind arbitrajul prevăzute în Regulament.
Art. 22. — În situațiile în care, din orice motive, în
societate rămâne un singur asociat o perioadă mai mare
de 3 luni, aceasta intră în lichidare, cu excepția cazului în
care asociatul rămas decide să continue activitatea sub
forma cabinetului individual sau a întreprinderii unipersonale
cu personalitate juridică.
Art. 23. — (1) În mod excepțional, se poate constitui și
o întreprindere profesională unipersonală cu răspundere
limitată, denumită în continuare și IPURL, fie prin actul de
voință al unui singur practician în insolvență, fie ca urmare
a decesului, incompatibilității, retragerii sau excluderii unuia
ori mai multor asociați dintr-o SPRL, care au ca efect
reducerea asociaților la unul singur, dacă acest din urmă
asociat optează pentru organizarea activității sale sub
forma IPURL.
(2) O persoană fizică sau juridică nu poate fi asociat
decât într-o IPURL. O IPURL nu poate avea ca asociat
unic o altă IPURL.
(3) Prevederile prezentului capitol privitoare la SPRL se
aplică și IPURL, în măsura compatibilității lor.
Art. 24. — (1) Practicianul în insolvență își poate
schimba oricând forma de exercitare a profesiei, cu
înștiințarea UNPIR.
(2) Formele de exercitare a profesiei de practician în
insolvență se pot transforma în oricare dintre celelalte
forme de exercitare a profesiei, fără a intra în lichidare.
(3) Transformarea se poate realiza separat sau odată
cu reorganizarea formelor de exercitare a profesiei de
practician în insolvență prin fuziune, absorbție, divizare
totală sau parțială.
(4) Divizarea parțială reprezintă desprinderea unei părți
din patrimoniul de afectațiune profesională, astfel cum este
reflectat în evidențele financiar-contabile ale formei de
exercitare a profesiei supuse divizării parțiale.
(5) În cazul transformării unei forme de exercitare a
profesiei, practicienii în insolvență titulari ai cabinetelor
individuale, cabinetele asociate, asociații societăților civile
profesionale și ai societăților civile profesionale cu
răspundere limitată pot aporta cota-parte indiviză din
patrimoniul de afectațiune profesională. Această operațiune
se face conform evidențelor financiar-contabile ale formei
de exercitare a profesiei care se transformă, aporturile

24

MONITORUL OFICIAL AL ROMÂNIEI, PARTEA I, Nr. 944/22.XI.2006

transferate operând la valoarea nominală reflectată în
aceste evidențe.
(6) Practicianul în insolvență este obligat să înștiințeze
în scris filiala UNPIR din care face parte despre orice
modificare intervenită în forma de exercitare a profesiei.
CAPITOLUL III
Dobândirea calității de practician în insolvență
Art. 25. — Poate dobândi calitatea de practician în
insolvență persoana care îndeplinește următoarele condiții:
a) deține diplomă de studii de învățământ superior de
lungă durată în drept, științe economice sau inginerie și
are o experiență în domeniul juridic sau economic de cel
puțin 3 ani de la data obținerii diplomei de studii
superioare de lungă durată;
b) nu se găsește în vreunul dintre cazurile de
nedemnitate prevăzute de prezenta ordonanță de urgență;
c) a promovat examenul de admitere în profesia de
practician în insolvență, în condițiile prevăzute de prezenta
ordonanță de urgență și de Regulament.
Art. 26. — (1) Persoanele fizice și juridice străine pot
exercita profesia de practician în insolvență, potrivit
prezentei ordonanțe de urgență, dacă în statele în care își
au domiciliul sau, după caz, sediul profesional au această
specializare, certificată de organismele profesionale
recunoscute sau, după caz, de autoritățile publice care le
autorizează și în condițiile stabilite prin convenții bilaterale
încheiate în acest scop de UNPIR cu organismele similare
din statele respective.
(2) Persoanele fizice sau persoanele juridice având
cetățenia, respectiv naționalitatea unui stat membru al
Uniunii Europene sau a unui stat aparținând Spațiului
Economic European pot dobândi calitatea de practician în
insolvență, potrivit prevederilor prezentei ordonanțe de
urgență, în aceleași condiții ca și cetățenii români, respectiv
persoanele juridice române.
(3) Prin excepție de la prevederile alin. (2), cetățenii
unui stat membru al Uniunii Europene sau al Spațiului
Economic European care au dobândit calitatea de
practician în insolvență în unul dintre aceste state se pot
înscrie în Tabloul UNPIR, în vederea exercitării profesiei în
România în condițiile prezentei ordonanțe de urgență, fiind
exceptați de la procedura de examinare. UNPIR recunoaște
automat documentul emis de autoritatea competentă din
statul membru al Uniunii Europene, respectiv statul
aparținând Spațiului Economic European în baza căruia
cetățeanul acestor state exercită legal profesia de
practician în insolvență.
(4) Persoanele juridice stabilite într-un stat membru al
Uniunii Europene sau al Spațiului Economic European unde
exercită în mod legal activitatea de practician în insolvență
se pot înscrie în Tabloul UNPIR, în vederea exercitării
profesiei în România în condițiile prezentei ordonanțe de
urgență, fiind recunoscută în mod automat calitatea de
practician în insolvență dobândită în statul de origine.
(5) Persoanele fizice sau juridice practicieni în
insolvență, având cetățenia, respectiv naționalitatea unui
stat membru al Uniunii Europene sau a unui stat
aparținând Spațiului Economic European, pot exercita
profesia de practician în insolvență și în mod temporar sau
ocazional. În această situație, practicianul în insolvență este
exceptat de la procedura de înscriere în UNPIR.
(6) În cazul în care, în vederea exercitării temporare
sau ocazionale a profesiei de practician în insolvență,
solicitantul prevăzut la alin. (5) se află la prima aplicație în
România sau dacă intervine o modificare substanțială a
situației sale, acesta va înainta UNPIR o declarație privind

serviciile pe care le va presta, însoțită de următoarele
documente:
a) dovada cetățeniei, în cazul persoanei fizice, respectiv
a naționalității, în cazul persoanei juridice;
b) denumirea și forma juridică, în cazul persoanei
juridice;
c) dovada calificării profesionale, în cazul persoanei
fizice, și a autorizării funcționării, în cazul persoanei
juridice;
d) o atestare care să confirme faptul că solicitantul
persoană fizică este legal stabilit într-un stat membru în
scopul desfășurării profesiei de practician în insolvență și
că nu îi este interzis să practice profesia, chiar și cu
caracter temporar, la momentul eliberării atestatului.
(7) Declarația prevăzută la alin. (6) poate fi înaintată
prin orice mijloace și se reînnoiește anual, dacă prestatorul
intenționează să exercite, în mod temporar sau ocazional,
în cursul anului respectiv, profesia de practician în
insolvență în România.
Art. 27. — (1) Este nedemnă de a fi practician în
insolvență:
a) persoana condamnată prin hotărâre judecătorească
definitivă și irevocabilă pentru săvârșirea unei infracțiuni
intenționate, de natură să aducă atingere prestigiului
profesiei, inclusiv orice infracțiune de corupție, precum și
pentru infracțiunile prevăzute de Legea nr. 31/1990 privind
societățile comerciale, republicată, cu modificările și
completările ulterioare, care determină incapacitatea legală
de a dobândi sau deține calitatea de fondator,
administrator, membru în consiliul de supraveghere,
membru al directoratului ori director al unei societăți
comerciale și de Legea nr. 85/2006 privind procedura
insolvenței, precum și de Legea nr. 64/1995 privind
procedura reorganizării judiciare și a falimentului,
republicată, cu modificările și completările ulterioare, cu
condiția ca infracțiunea să fie prevăzută și de Legea
nr. 85/2006;
b) persoana căreia i s-a aplicat pedeapsa complementară
a interdicției de a exercita profesia de practician în
insolvență ori dreptul de a gestiona sau administra o
persoană juridică, prin hotărâre judecătorească irevocabilă.
(2) Existența nedemnității împiedică accesul persoanei în
cauză în profesie. Survenirea nedemnității determină
încetarea calității de practician în insolvență.
Art. 28. — (1) Exercitarea profesiei de practician în
insolvență este incompatibilă cu:
a) activitatea salarizată în cadrul altor profesii, cu
excepția celor a căror compatibilitate este prevăzută la
alin. (2);
b) ocupațiile care lezează demnitatea și independența
profesiei sau bunele moravuri;
c) lipsa sau limitarea capacității de exercițiu, în cazul
persoanei fizice;
d) depășirea limitelor obiectului de activitate, în cazul
persoanelor juridice.
(2) Exercitarea profesiei de practician în insolvență este
compatibilă cu:
a) activități și funcții didactice în învățământul superior
juridic sau economic;
b) calitatea de avocat, consilier juridic, expert contabil,
contabil autorizat, evaluator, auditor financiar, arbitru,
mediator, conciliator, expert financiar.
(3) Interdicția prevăzută la alin. (1) se aplică, de
asemenea, asociaților, colaboratorilor și salariaților societății
civile profesionale ce au calitatea de administrator judiciar
sau de lichidator judiciar.
Art. 29. — (1) Practicianul în insolvență care anterior a
îndeplinit funcția de judecător-sindic nu poate fi numit în

MONITORUL OFICIAL AL ROMÂNIEI, PARTEA I, Nr. 944/22.XI.2006
calitate de administrator sau lichidator în raza instanței în
care a funcționat, decât după trecerea unei perioade de
minimum 2 ani de la încetarea funcției respective.
(2) Profesia de practician în insolvență nu poate fi
exercitată la tribunale, tribunalele specializate și curțile de
apel, precum și la parchetele de pe lângă aceste instanțe
la care soțul practicianului în insolvență sau ruda ori
afinul său până la gradul al III-lea inclusiv îndeplinește
funcția de judecător sau procuror.
(3) Interdicția se aplică și practicianului în insolvență
care se folosește de forma de organizare profesională ori
de raporturile de conlucrare profesională stabilite de
prezenta ordonanță de urgență în scopul eludării acestor
interdicții.
Art. 30. — (1) Un practician în insolvență nu poate
avea simultan ori succesiv, într-o perioadă de 2 ani, pentru
aceeași persoană, și calitatea de avocat, consilier juridic,
auditor financiar, expert contabil, contabil autorizat, auditor
financiar, evaluator, arbitru, mediator, conciliator, expert
judiciar. Interdicția se extinde și la asociații, colaboratorii și
salariații societății civile profesionale de practicieni în
insolvență.
(2) Nu poate fi numită în calitate de practician în
insolvență la o persoană juridică persoana care a deținut
calitatea de administrator, asociat, acționar, director sau
membru în consiliul de administrație ori alte funcții sau
poziții similare la acea persoană juridică.
(3) Practicianul în insolvență nu poate fi concomitent
administrator judiciar sau lichidator al unui debitor și al
creditorului acestuia.
Art. 31. — În procedura insolvenței, practicianul este
obligat să se abțină dacă se află:
a) în stare de conflict de interese, astfel cum sunt
acestea definite în Regulament și în Codul de etică
profesională;
b) în unul dintre cazurile prevăzute la art. 27 din Codul
de procedură civilă, cu excepția celui prevăzut la art. 27
pct. 7.
Art. 32. — (1) Admiterea în profesie se face pe baza
unui examen organizat de UNPIR, conform prevederilor
prezentei ordonanțe de urgență și ale Regulamentului.
(2) Pot fi primite în profesie, la cerere, cu scutire de
examen, persoanele care au exercitat funcția de judecătorsindic cel puțin 5 ani consecutivi și care solicită înscrierea
în Tabloul UNPIR în termen de cel mult un an de la
eliberarea din funcția de magistrat, cu condiția ca aceasta
să nu îi fie imputabilă.
(3) După înscrierea în Tabloul UNPIR, practicienii în
insolvență depun jurământ scris.
(4) Jurământul are următoarea formulare:
îJur să aplic în mod corect și fără părtinire legile țării,
să respect prevederile Regulamentului, să păstrez secretul
profesional și să aduc la îndeplinire cu conștiinciozitate
îndatoririle ce îmi revin în calitate de practician în
insolvență.“
Art. 33. — (1) La începutul exercitării profesiei,
practicianul în insolvență efectuează un stagiu de pregătire
profesională cu durata de 2 ani, perioadă în care are
calitatea de practician în insolvență stagiar.
(2) Practicianul în insolvență stagiar nu poate exercita
profesia în mod independent, ci numai ca salariat sau
colaborator al unui practician în insolvență definitiv ori al
unei societăți civile profesionale.
(3) Practicianul în insolvență stagiar nu poate dobândi
calitatea de asociat într-o societate civilă profesională.
(4) Condițiile efectuării stagiului, drepturile și obligațiile
practicianului în insolvență stagiar, ale practicianului în

25

insolvență îndrumător, precum și ale UNPIR față de aceștia
sunt reglementate prin Regulament.
(5) Stagiul se suspendă pe timpul serviciului militar sau
al concentrării, în caz de absență motivată ori în caz de
încetare a îndrumării profesionale fără culpa practicianului
în insolvență stagiar. Perioada de stagiu efectuată anterior
se socotește pentru îndeplinirea stagiului.
(6) În Tabloul UNPIR se va constitui o subsecțiune în
care vor fi înregistrați practicienii în insolvență stagiari.
(7) După efectuarea stagiului, practicianul în insolvență
stagiar va susține examenul de definitivare, fiind obligat să
susțină și să promoveze examenul în termen de 5 ani de
la primirea în profesie, sub sancțiunea radierii din Tabloul
UNPIR.
(8) Condițiile de organizare și desfășurare a examenului
de definitivare se stabilesc prin Regulament.
Art. 34. — Dobândesc calitatea de practician în
insolvență definitiv practicianul în insolvență stagiar care a
promovat examenul de definitivare, precum și persoanele
care pot fi primite în profesie cu scutire de examen, în
condițiile art. 32 alin. (2).
CAPITOLUL IV
Suspendarea și încetarea calității de practician
în insolvență
Art. 35. — Calitatea de practician în insolvență se
suspendă:
a) în caz de incompatibilitate, pe durata existenței
acestei stări;
b) pe perioada în care persoana a fost supusă
interdicției de a profesa;
c) în caz de neplată totală sau parțială a taxelor și a
contribuțiilor profesionale către UNPIR, în condițiile art. 42
alin. (2), precum și în celelalte cazuri în care împotriva
practicianului în insolvență s-a luat măsura suspendării, ca
sancțiune disciplinară;
d) la cererea practicianului în insolvență, în condițiile
prevăzute în Regulament;
e) în cazul neplății primei de asigurare;
f) prin decizie a Comisiei de disciplină;
g) pe perioada în care practicianul în insolvență se află
el însuși în procedura insolvenței.
Art. 36. — Calitatea de practician în insolvență
încetează:
a) prin renunțarea la exercițiul profesiei;
b) prin deces;
c) dacă împotriva practicianului în insolvență s-a luat
măsura excluderii din profesie, ca sancțiune disciplinară;
d) în cazul survenirii unei cauze de nedemnitate;
e) dacă împotriva practicianului în insolvență a fost
deschisă, prin hotărâre irevocabilă, procedura falimentului.
CAPITOLUL V
Drepturile și obligațiile profesionale ale practicienilor
în insolvență
Art. 37. — (1) Practicienii în insolvență au dreptul la
onorarii pentru activitatea desfășurată, sub forma unor
onorarii fixe, onorarii de succes sau o combinație a
acestora.
(2) La stabilirea nivelului onorariului se vor avea în
vedere următoarele tipuri de factori care reflectă gradul de
complexitate a activității depuse:
a) numărul de salariați ai debitorului;
b) riscul privind conflictele de muncă;
c) cifra de afaceri a debitorului pe ultimii 3 ani;
d) valoarea totală a datoriilor și numărul creditorilor;
e) valoarea creanțelor, numărul debitorilor;

26

MONITORUL OFICIAL AL ROMÂNIEI, PARTEA I, Nr. 944/22.XI.2006

f) numărul și complexitatea litigiilor aflate pe rol în care
debitorul are calitate de reclamant și, respectiv, de pârât;
g) valoarea patrimoniului, potrivit evaluării;
h) natura activelor, atractivitatea pe piață, riscurile legate
de conservarea lor;
i) nivelul de lichidități aflate la dispozița debitorului
pentru acoperirea cheltuielilor inițiale de lichidare.
(3) Onorariul provizoriu stabilit de judecătorul-sindic va
putea fi modificat pentru viitor de adunarea creditorilor.
(4) Obligația calculării și vărsării, în condițiile legii, a
impozitului aferent sumelor drept onorarii revine
practicienilor în insolvență.
Art. 38. — (1) Atunci când practicianul în insolvență
consideră necesar, organele de poliție, jandarmerie sau alți
agenți ai forței publice, după caz, îi acordă concursul la
îndeplinirea efectivă a atribuțiilor sale, stabilite de lege sau
dispuse de judecătorul-sindic.
(2) Expertizele dispuse de organul de urmărire penală
ori de instanța de judecată în cazurile privind desfășurarea
unor activități de genul celor prevăzute la art. 1, inclusiv
cele de reorganizare judiciară sau lichidare, sunt efectuate
de către practicieni în insolvență definitivi și compatibili.
Art. 39. — În exercițiul atribuțiilor sale, practicianul se
va abține de la orice faptă de concurență neloială, de la
orice practică anticoncurențială și de la intrarea în orice fel
de conflict de interese, astfel cum sunt prevăzute în
Regulament și în Codul de etică profesională.
Art. 40. — (1) Atribuțiile legale ale practicianului în
insolvență, precum și cele stabilite exclusiv în sarcina sa
de judecătorul-sindic în procedurile de insolvență nu pot fi
exercitate prin reprezentare.
(2) Societățile civile profesionale, inclusiv cele cu
răspundere limitată, pot fi reprezentate legal sau
convențional numai de către persoanele care au calitatea
de practician în insolvență compatibil.
(3) Practicianul în insolvență poate fi totuși asistat de
avocat în exercițiul acestor atribuții și poate da mandat de
reprezentare, în condițiile legii, pentru încheierea sau
exercitarea unor acte juridice ori procesuale ce nu
presupun exercițiul atribuțiilor exclusive ale practicianului în
insolvență.
(4) Sunt atribuții exclusive ale practicianului în
insolvență:
a) notificarea creditorilor, întocmirea tabelelor de
creanțe, formularea contestațiilor la declarațiile de creanță;
b) convocarea și prezidarea adunărilor creditorilor,
acționarilor sau asociaților ori ale membrilor debitorului
persoană juridică, dacă legea nu dă aceste atribuții în
sarcina altor persoane;
c) vânzarea bunurilor din averea debitorului, precum și
orice proceduri aferente acestora;
d) elaborarea planului de reorganizare judiciară a
debitorului, în condițiile și în termenele prevăzute de Legea
nr. 85/2006;
e) supravegherea operațiunilor de gestionare a
patrimoniului debitorului;
f) conducerea, integrală sau în parte, a activității
debitorului, atunci când legea sau judecătorul-sindic fixează
această sarcină practicianului în insolvență;
g) încheierea de tranzacții, descărcarea de datorii,
descărcarea fidejusorilor, renunțarea la garanții reale, în
condițiile Legii nr. 85/2006;
h) distribuirea sumelor rezultate din lichidare;
i) semnarea bilanțului de lichidare;
j) introducerea de acțiuni pentru anularea actelor
frauduloase încheiate de debitor în dauna creditorilor,
precum și a transferurilor cu caracter patrimonial, a
operațiunilor comerciale încheiate de debitor și a constituirii

de garanții acordate de acesta, susceptibile a prejudicia
drepturile creditorilor;
k) elaborarea și susținerea rapoartelor periodice în
procedura insolvenței;
l) elaborarea de expertize privind activități cuprinse în
procedurile de insolvență, la cererea judecătorului-sindic
sau a altor organe judiciare, inclusiv de urmărire penală.
(5) În cazul societăților civile profesionale, răspunderea
pentru neîndeplinirea prevederilor alin. (4) revine
administratorilor acestora și se sancționează potrivit
prevederilor Regulamentului.
Art. 41. — (1) Practicienii în insolvență răspund, în
desfășurarea activității lor, disciplinar, administrativ, civil sau
penal, după caz.
(2) Fiecare membru al UNPIR este obligat ca, în
termen de 30 de zile de la admiterea în UNPIR, să se
asigure profesional, prin subscrierea unei poliție de
asigurare valabile, care să acopere eventualele prejudicii
cauzate în îndeplinirea atribuțiilor sale. Riscul asigurat
trebuie să reprezinte consecința activității practicianului în
insolvență pe perioada exercitării calității sale.
(3) Este interzis practicianului în insolvență, sub
sancțiunea revocării din funcție și a reparării eventualelor
prejudicii cauzate, să diminueze, în mod direct sau indirect,
valoarea sumei asigurate prin contractul de asigurare.
(4) Limita minimă a valorii poliței de asigurare
profesională este stabilită prin Regulament.
(5) În cazul neîndeplinirii obligației prevăzute la alin. (2),
membrului UNPIR i se va putea acorda, după caz, un
termen de grație de 30 de zile de către consiliul de
conducere al filialei.
(6) Nerespectarea obligației de asigurare de răspundere
profesională în termenul prevăzut la alin. (2) sau (5) duce
la suspendarea calității de membru al UNPIR pe o
perioadă de maximum 6 luni. Aceeași măsură se va lua și
în cazul în care polițele de asigurare de răspundere
profesională nu sunt reînnoite la data expirării lor.
(7) Neîndeplinirea obligației de asigurare profesională
până la expirarea sancțiunii suspendării atrage radierea din
Tabloul UNPIR. Măsura radierii va fi comunicată
practicianului.
Art. 42. — (1) Membrii UNPIR au obligația să plătească
cotizația anuală și contribuția pe tranșe de venituri stabilite
prin Regulament.
(2) Neplata cotizației anuale și a contribuției în termenul
stabilit prin Regulament atrage suspendarea pe o perioadă
de 3 luni, iar neplata acestora până la încheierea perioadei
de suspendare atrage radierea din Tabloul UNPIR.
(3) Practicienii în insolvență incompatibili vor plăti
cotizația anuală redusă cu 33% față de cea plătită de
practicienii compatibili.
Art. 43. — Societățile civile profesionale de practicieni
în insolvență, membre ale UNPIR, au obligația să
comunice filialelor acesteia toate schimbările intervenite în
componența asociaților, colaboratorilor sau a angajaților lor
care au această calitate, precum și orice modificare a
actului constitutiv în termen de 30 de zile de la modificare.
Aceeași obligație incumbă, în mod corespunzător, și
cabinetelor individuale, respectiv IPURL.
CAPITOLUL VI
Organizarea și funcționarea Uniunii Naționale
a Practicienilor în Insolvență din România
SECȚIUNEA 1
Uniunea Națională a Practicienilor în Insolvență din România

Art. 44. — UNPIR este persoană juridică de utilitate
publică, autonomă și fără scop lucrativ, din care fac parte
practicienii în insolvență, în condițiile stabilite de prezenta

MONITORUL OFICIAL AL ROMÂNIEI, PARTEA I, Nr. 944/22.XI.2006
ordonanță de urgență. Sediul UNPIR se află în municipiul
București.
Art. 45. — (1) UNPIR controlează și supraveghează
activitatea practicienilor în insolvență.
(2) Autoritatea UNPIR se întinde pe întregul teritoriu al
țării. Se pot constitui filiale locale ale UNPIR, cu
personalitate juridică, în municipiul București și în
reședințele de județ, în condițiile stabilite prin Regulament.
Art. 46. — (1) În exercițiul atribuțiilor sale legale, UNPIR
beneficiază de competență de autoreglementare, putând
emite regulamente privind organizarea și exercitarea
profesiei de practician în insolvență, codul de etică al
profesiei și procedura disciplinară.
(2) Regulamentul de organizare și funcționare a UNPIR
se publică în Monitorul Oficial al României, Partea I, după
aprobarea de către Congresul UNPIR.
Art. 47. — Obiectivele UNPIR sunt:
a) stabilirea și menținerea cadrului reglementar necesar
dezvoltării activității practicienilor în insolvență;
b) promovarea încrederii în procedurile de insolvență și
în activitatea practicienilor în insolvență;
c) asigurarea concurenței loiale între practicienii în
insolvență și combaterea practicilor neloiale, abuzive și
frauduloase pe piața procedurilor de insolvență;
d) asigurarea transparenței și informării asupra pieței
procedurilor de insolvență;
e) asigurarea aplicării standardelor de practică onestă
pe piața procedurilor de insolvență.
Art. 48. — Principalele atribuții ale UNPIR sunt:
a) reglementează, controlează și supraveghează
activitatea practicienilor în insolvență;
b) colaborează cu instituții publice, respectiv cu
autoritățile publice centrale și locale, cu Consiliul Superior
al Magistraturii, ca reprezentant al autorității judecătorești,
cu Parlamentul, având dreptul la consultarea prealabilă din
partea acestora în chestiuni cu incidență asupra activității
practicienilor în insolvență, putând încheia în acest scop
protocoale de colaborare;
c) adoptă regulamente și instrucțiuni privind activitatea
și conduita etică a practicienilor în insolvență;
d) emite, la cerere sau din oficiu, interpretări oficiale ale
reglementărilor emise de UNPIR;
e) organizează evidența practicienilor în insolvență și a
societăților civile profesionale prin înscrierea acestora în
Tabloul UNPIR;
f) sprijină formarea și perfecționarea profesională a
practicienilor în insolvență;
g) apără prestigiul și independența profesională ale
membrilor săi în raporturile cu autoritățile publice,
organismele specializate, precum și cu alte persoane fizice
și juridice din țară și din străinătate;
h) colaborează cu asociații profesionale din țară și din
străinătate;
i) editează publicații de specialitate;
j) administrează fondul de lichidare constituit potrivit
legii, în conformitate cu prevederile Regulamentului. Toate
cheltuielile efectuate de UNPIR pentru administrarea
fondului de lichidare, atât la nivel central, cât și la nivelul
filialelor, sunt suportate din fondul de lichidare constituit
conform art. 4 din Legea nr. 85/2006;
k) îndeplinește alte atribuții stabilite prin lege sau prin
Regulament.

27

SECȚIUNEA a 2-a
Organele de conducere centrale ale UNPIR

Art. 49. — Organele de conducere ale UNPIR sunt
Congresul UNPIR, președintele UNPIR și Consiliul național
de conducere al UNPIR.
Art. 50. — Activitatea curentă a UNPIR este coordonată
de un secretariat general, ale cărui atribuții se stabilesc
prin Regulament.
Art. 51. — (1) Congresul UNPIR se constituie din
membrii Consiliului național de conducere al UNPIR,
membrii consiliilor de conducere ale filialelor UNPIR,
comisiilor de disciplină, precum și din câte un reprezentant
la 20 de membri din fiecare filială, desemnat de adunarea
generală.
(2) Congresul UNPIR și adunările generale ale filialelor
se reunesc o dată pe an și ori de câte ori se consideră
necesar, la convocarea Consiliului național de conducere al
UNPIR, respectiv a consiliului de conducere al filialei sau a
25% din numărul membrilor săi. Congresul UNPIR este
legal constituit în prezența majorității membrilor prevăzuți la
alin. (1), iar hotărârile sunt valabil adoptate cu votul
majorității membrilor prezenți sau reprezentați. Dacă la
prima convocare nu se întrunește cvorumul necesar
desfășurării congresului, acesta se va desfășura în
condițiile prevăzute de Regulament.
Art. 52. — (1) Congresul UNPIR are următoarele
atribuții:
a) stabilește coordonatele de bază pentru asigurarea
bunei desfășurări a activității practicienilor în insolvență;
b) adoptă Regulamentul de organizare și funcționare a
UNPIR, precum și modificările și completările acestuia;
adoptă Codul de etică profesională și Regulamentul privind
procedura disciplinară;
c) examinează și aprobă bugetul de venituri și cheltuieli
și bilanțul contabil ale UNPIR;
d) aprobă indemnizațiile pentru conducerea UNPIR și a
filialelor acesteia;
e) alege și revocă președintele UNPIR, membrii
Consiliului național de conducere al UNPIR și ai comisiei
de cenzori a acesteia;
f) examinează activitatea desfășurată de Consiliul
național de conducere al UNPIR și de consiliile de
conducere ale filialelor UNPIR și dispune măsurile
necesare;
g) hotărăște sancționarea disciplinară a membrilor
Consiliului național de conducere al UNPIR și ai consiliilor
de conducere ale filialelor UNPIR, la propunerea comisiei
de disciplină. Hotărârile Congresului UNPIR sunt definitive.
Contestațiile împotriva sancțiunilor hotărâte de Congresul
UNPIR pot fi formulate în termen de 30 de zile de la data
comunicării oficiale, în scris, a hotărârii și se judecă de
către Curtea de Apel București, conform procedurii
contenciosului administrativ. Plângerea administrativă
prealabilă nu este necesară;
h) aprobă planurile anuale de activitate ale Consiliului
național de conducere al UNPIR și ale consiliilor de
conducere ale filialelor UNPIR;
i) alege și revocă membrii Comisiei superioare de
disciplină;
j) îndeplinește orice alte atribuții prevăzute de lege și de
Regulament.
(2) Congresul UNPIR poate decide organizarea Casei
de Asigurări pentru Răspundere Profesională a Membrilor
UNPIR, care dobândește personalitate juridică la data
constituirii ei, în condițiile prezentei ordonanțe de urgență
și ale Regulamentului.

28

MONITORUL OFICIAL AL ROMÂNIEI, PARTEA I, Nr. 944/22.XI.2006

(3) Congresul UNPIR poate decide organizarea Casei
de Asigurări Sociale a UNPIR, care dobândește
personalitate juridică la data constituirii ei, în condițiile legii
și ale Regulamentului.
Art. 53. — Consiliul național de conducere al UNPIR
este format din 11 membri titulari, din care un președinte,
3 vicepreședinți, 7 membri, precum și 5 membri supleanți
și are următoarele atribuții principale:
a) organizează în mod unitar, la nivel național,
examenele de dobândire a calității de practician în
insolvență și examenele de definitivare în profesie;
b) întocmește documentarea profesională și asigură
consultarea și informarea curentă a membrilor UNPIR;
organizează întâlniri profesionale, seminarii, simpozioane
pentru toți membrii UNPIR, în special pentru cei recent
intrați în corpul profesional; organizează, la cerere, cursuri
de pregătire pentru candidații la intrarea în UNPIR;
c) apără interesele legitime ale membrilor UNPIR în fața
organelor administrației publice, în fața instanțelor
judecătorești, a oricăror alte instituții și persoane juridice,
precum și în fața persoanelor fizice; în acest scop, are
calitatea și dreptul de a interveni în orice litigiu în care
sunt puse în discuție interesele UNPIR;
d) veghează la respectarea de către membrii UNPIR a
prevederilor prezentei ordonanțe de urgență și ale
Regulamentului, a eticii și demnității profesionale, a
drepturilor persoanelor fizice și juridice;
e) organizează activități sociale și culturale pentru
membrii UNPIR și le acordă acestora asistență, inclusiv
financiară, în caz de nevoie;
f) veghează la armonia și la colaborarea dintre membrii
UNPIR și ia măsuri pentru împiedicarea concurenței
neloiale între ei și a practicilor anticoncurențiale;
g) intervine pentru a concilia și, la cerere, pentru a
arbitra litigiile profesionale dintre membrii UNPIR;
h) verifică, prin membrii săi sau prin alți membri ai
UNPIR, delegați în acest scop, activitatea profesională; nu
vor putea face obiectul verificării aspectele legate de
onorariu;
i) face propuneri de modificare a prezentei ordonanțe
de urgență și le transmite Ministerului Justiției sau altor
persoane ori instituții care au drept de inițiativă legislativă;
j) reprezintă UNPIR în Parlament, în fața comisiilor de
specialitate sau în plen, cu prilejul discutării proiectelor de
lege de modificare a prezentei ordonanțe de urgență,
precum și a legilor care reglementează celelalte aspecte,
inclusiv cele fiscale, ale desfășurării activității; asigură
apariția și difuzarea organului de presă al UNPIR;
k) convoacă Congresul UNPIR în termen de maximum
30 de zile, în cazul în care numărul membrilor săi a
scăzut sub jumătate;
l) urmărește realizarea obiectivelor UNPIR;
m) stabilește sarcini pentru biroul executiv;
n) aprobă distribuirea sumelor din fondul de lichidare
către filiale UNPIR, pe baza criteriilor stabilite prin
Regulament;
o) aprobă constituirea filialelor UNPIR, conform
prevederilor Regulamentului;
p) îndeplinește orice alte atribuții prevăzute de lege sau
de Regulament.
Art. 54. — (1) Președintele UNPIR este și președintele
Consiliului național de conducere al UNPIR și este ales de
Congresul UNPIR dintre membrii UNPIR pentru un mandat
de 4 ani. Președintele poate fi reales pentru încă un
mandat de 4 ani.
(2) Membrii titulari și membrii supleanți ai Consiliului
național de conducere al UNPIR sunt aleși prin vot secret,

pe o perioadă de 4 ani. Ei pot fi realeși pentru încă un
mandat de 4 ani.
(3) Președintele UNPIR reprezintă Uniunea în fața
autorităților publice, precum și în raporturile cu persoanele
fizice și juridice din țară și din străinătate. Acesta poate
delega atribuțiile de reprezentare unuia dintre vicepreședinții
Consiliului național de conducere al UNPIR.
(4) Sub rezerva dispozițiilor art. 36 lit. e), în cazul
scăderii numărului de membri ai Consiliului național de
conducere al UNPIR, acesta va funcționa cu numărul de
membri rămași până la proximul congres al UNPIR.
Art. 55. — (1) Pe lângă Consiliul național de conducere
al UNPIR funcționează Comisia superioară de disciplină și
comisia de cenzori.
(2) Comisia superioară de disciplină este compusă din
5 membri titulari — președintele și 4 membri — și 3
membri supleanți, desemnați de Congresul UNPIR pentru o
perioadă de 4 ani dintre practicienii în insolvență aflați în
evidența UNPIR, care se bucură de autoritate profesională
și morală deosebită.
(3) Comisia de cenzori este formată din 3 cenzori,
dintre care cel puțin unul are calitatea de contabil autorizat
sau expert contabil. Comisia are ca principală atribuție
supravegherea modului de gestionare a fondului de
lichidare prevăzut la art. 4 din Legea nr. 85/2006.
SECȚIUNEA a 3-a
Conducerea filialelor UNPIR

Art. 56. — În cazul filialelor UNPIR, organele de
conducere sunt adunarea generală și consiliul de
conducere.
Art. 57. — (1) Adunarea generală a filialelor este
formată din membri practicieni în insolvență, cu domiciliul,
respectiv cu sediul principal, stabilit în județul respectiv sau
în municipiul București, după caz.
(2) Adunarea generală a filialei este legal constituită în
prezența majorității membrilor prevăzuți la alin. (1), iar
hotărârile sunt valabil adoptate cu majoritatea celor
prezenți.
(3) Dacă la prima convocare nu se întrunește cvorumul
necesar desfășurării adunării generale, aceasta va avea loc
în condițiile prevăzute de Regulament.
(4) Filiala dobândește personalitate juridică la data
înregistrării sale legale la UNPIR.
Art. 58. — Adunarea generală a filialei are următoarele
atribuții:
a) examinează și aprobă bugetul de venituri și cheltuieli
al filialei și execuția acestuia;
b) asigură buna desfășurare a activității profesionale pe
plan local;
c) alege și revocă președintele, membrii consiliului de
conducere, ai comisiei de disciplină a filialei;
d) propune, dintre membrii săi, candidați pentru Consiliul
național de conducere al UNPIR;
e) examinează activitatea desfășurată de consiliul de
conducere al filialei și de comitetul de disciplină care
funcționează pe lângă acesta și hotărăște.
Art. 59. — (1) Consiliul de conducere al filialei este
compus din 3—5 membri, dintre care un președinte,
precum și 2 membri supleanți, aleși de adunarea generală
a filialei dintre membrii filialei, pe o perioadă de 4 ani.
(2) Prevederile art. 54 alin. (1) și (2), referitoare la
alegeri, sunt aplicabile în mod corespunzător și consiliilor
de conducere ale filialelor UNPIR.
(3) Consiliul de conducere gestionează sumele din
fondul de lichidare primite de la UNPIR.

MONITORUL OFICIAL AL ROMÂNIEI, PARTEA I, Nr. 944/22.XI.2006
(4) Consiliul de conducere al filialei convoacă adunarea
generală a filialei în termen de maximum 30 de zile, în
cazul în care numărul membrilor săi a scăzut sub
jumătate.
(5) În cazul scăderii numărului de membri ai consiliilor
de conducere ale filialelor UNPIR, acestea vor funcționa cu
numărul de membri rămași, dar aceștia trebuie să
convoace, de îndată, adunarea generală a filialei, în scopul
completării numărului de membri prevăzut la alin. (1).
Art. 60. — (1) Pe lângă consiliul de conducere al filialei
funcționează o comisie de disciplină, compusă din
3 membri titulari — președintele și 2 membri — și 3
membri supleanți, aleși de adunarea generală pentru o
perioadă de 4 ani dintre membrii practicieni în insolvență,
care se bucură de autoritate profesională și morală
deosebită.
(2) Pe lângă consiliul de conducere funcționează și o
comisie de cenzori, formată din 3 membri, dintre care cel
puțin unul are calitatea de contabil autorizat sau expert
contabil.
Art. 61. — (1) Uniunea și filialele sale își acoperă
cheltuielile din venituri care se constituie din:
a) taxa de înscriere la examenul de dobândire a calității
de practician în insolvență și la examenul de definitivare în
profesie;
b) taxa de înscriere în evidența Tabloului UNPIR;
c) contribuțiile membrilor, stabilite pe tranșe de venituri,
precum și cotizațiile acestora;
d) încasări din vânzarea publicațiilor proprii;
e) alte venituri din activitatea UNPIR și a filialelor sale,
stabilite prin Regulament.
(2) 50% din veniturile realizate de filiale se varsă la
UNPIR, potrivit normelor stabilite în Regulament.
(3) Taxele de înscriere în evidență, taxele de examen
de acces în profesie și taxele de examen de definitivat,
taxele de eliberare de certificate, cotizația și contribuțiile pe
tranșe de venituri se stabilesc anual de către Congresul
UNPIR.
CAPITOLUL VII
Înregistrare și publicitate
SECȚIUNEA 1
Tabloul UNPIR

Art. 62. — (1) UNPIR are obligația să întocmească
anual Tabloul UNPIR practicienilor în insolvență din
Uniunea Națională a Practicienilor în Insolvență din
România, denumit în continuare Tabloul UNPIR. Informațiile
și datele care se înscriu în Tabloul UNPIR se stabilesc
prin Regulament.
(2) În Tabloul UNPIR se înscriu toți membrii, persoane
fizice, precum și societățile civile profesionale de profil.
(3) Structura Tabloului UNPIR este prevăzută în anexa
care face parte integrantă din prezenta ordonanță de
urgență.
(4) Tabloul UNPIR se publică în Monitorul Oficial al
României, Partea I bis.
(5) Înscrierea în tablou se face după achitarea taxei de
înscriere.
Art. 63. — Se interzice înregistrarea unor societăți civile
profesionale cu nume identic sau asemănător unei alte
societăți civile profesionale, care beneficiază de
anterioritate.

29

Art. 64. — (1) Înscrierea în Tabloul UNPIR a
practicienilor în insolvență se face la cererea persoanei
interesate adresată filialei județene și a municipiului
București și transmisă Consiliului național de conducere al
UNPIR spre aprobare. La cerere vor fi anexate actele care
să dovedească îndeplinirea condițiilor prevăzute de art. 32.
(2) Cererea va fi depusă în termen de cel mult un an
de la promovarea examenului de dobândire a calității de
practician în insolvență. Nedepunerea cererii în acest
termen duce la pierderea dreptului de înscriere în Tabloul
UNPIR.
(3) Contestația împotriva deciziei de respingere/admitere
a cererii de înscriere în Tabloul UNPIR se depune în
termen de 30 de zile de la data primirii comunicării și se
soluționează de Consiliul național de conducere al UNPIR.
Deciziile Consiliului național de conducere al UNPIR sunt
definitive și pot fi atacate la Curtea de Apel București.
Dispozițiile Legii contenciosului administrativ nr. 554/2004,
cu modificările și completările ulterioare, se aplică în mod
corespunzător.
SECȚIUNEA a 2-a
Registrul societăților profesionale

Art. 65. — (1) Se constituie Registrul societăților civile
profesionale de practicieni în insolvență (Registrul
societăților profesionale), în scopul evidenței centralizate a
acestora, în care sunt înregistrate societățile civile
profesionale cu și fără personalitate juridică.
(2) Registrul societăților profesionale se ține de
Secretariatul general al UNPIR, prin compartimentul de
specialitate.
Art. 66. — (1) În registrul prevăzut la art. 65 vor fi
înregistrate cel puțin următoarele elemente:
a) actul constitutiv al societății civile profesionale;
b) sediul social;
c) lista asociaților, cu indicarea numelui și prenumelui,
domiciliului, cetățeniei, datei și locului nașterii, codului
numeric personal, numărului de înmatriculare în Tabloul
UNPIR;
d) lista asociaților societății civile profesionale, cu sau
fără personalitate juridică, cu indicarea numărului de
înregistrare în Registrul societăților profesionale și în
Tabloul UNPIR;
e) lista angajaților și a colaboratorilor permanenți,
practicieni în insolvență;
f) în cazul SPRL, filialele, sucursalele, sediilor
secundare și lista practicienilor, persoane fizice, angajate în
cadrul acestora sau având statutul de colaboratori
permanenți;
g) pentru societățile civile profesionale, numele și
prenumele asociaților coordonatori, iar pentru SPRL,
componența organelor de conducere executive și/sau de
administrare;
h) informații financiare, prezentate anual, în formatul
prevăzut prin Regulament;
i) mențiuni cu privire la schimbarea formei de exercitare
a profesiei.
(2) Înmatricularea și înregistrarea mențiunilor sunt
opozabile terților de la data efectuării lor în Registrul
societăților profesionale.
(3) Persoana care are obligația să solicite o înregistrare
nu poate opune terților actele ori faptele neînregistrate.
Art. 67. — (1) UNPIR este obligată să elibereze, pe
cheltuiala persoanei solicitante, copii certificate de pe

30

MONITORUL OFICIAL AL ROMÂNIEI, PARTEA I, Nr. 944/22.XI.2006

înregistrările efectuate în Registrul societăților profesionale
și de pe înscrisurile doveditoare.
(2) Înscrisurile prevăzute la alin. (1) pot fi cerute și
eliberate și prin corespondență.

(6) Împotriva deciziei Comisiei superioare de disciplină
persoana lezată poate formula acțiune în contencios
administrativ, la Curtea de Apel București, în termen de
30 de zile de la comunicare.

CAPITOLUL VIII
Răspunderea disciplinară

CAPITOLUL IX
Infracțiuni

Art. 68. — Constituie abateri disciplinare următoarele
fapte:
a) îndeplinirea de activități specifice profesiei pentru
persoane cu interese contrare;
b) divulgarea secretului profesional, cu excepția cazurilor
prevăzute expres de lege;
c) nerespectarea obligației de asigurare de răspundere
profesională;
d) neplata primei de asigurare;
e) încălcarea principiilor fundamentale de etică
profesională, definite de Codul de etică profesională;
f) desfășurarea de activități politice în cadrul UNPIR și
cu ocazia manifestărilor organizate de aceasta;
g) neparticiparea fără motive temeinice a membrilor
Congresului UNPIR la două congrese succesive la care au
fost convocați;
h) neparticiparea fără motive temeinice a membrilor
adunărilor generale ale filialelor la două adunări generale
succesive la care au fost convocați;
i) neplata cotizației și a contribuției conform art. 42;
j) declararea incorectă a veniturilor obținute ca urmare
a desfășurării activității de practician în insolvență și,
implicit, plata unei contribuții anuale pe tranșe de venituri
neconforme cu realitatea;
k) necomunicarea în termen de 30 de zile a
schimbărilor intervenite în legătură cu datele înscrise în
Tabloul UNPIR și în Registrul societăților profesionale.
Art. 69. — (1) Sancțiunile disciplinare care se aplică
practicienilor în insolvență în raport cu gravitatea abaterilor
săvârșite sunt următoarele:
a) avertisment scris;
b) suspendarea calității de practician în insolvență pe o
perioadă cuprinsă între 3 luni și un an;
c) sancțiuni pecuniare, care se fac venit la bugetul
UNPIR și al căror cuantum se stabilește și se actualizează
periodic prin hotărâre a Congresului UNPIR;
d) excluderea definitivă din UNPIR, însoțită de pierderea
calității de practician în insolvență; excluderea societății
civile profesionale atrage dizolvarea de drept și lichidarea
acesteia.
(2) Limitele sancțiunilor aplicabile abaterilor disciplinare
prevăzute de prezenta ordonanță de urgență se stabilesc
prin Regulament.
(3) Comisia de disciplină a filialei judecă, în primă
instanță și în complet de 3 membri, abaterile disciplinare
săvârșite de membrii filialei respective. Hotărârile comisiei
de disciplină a filialei sunt definitive și executorii.
Executarea poate fi supendată, la cerere, prin hotărâre a
Comisiei superioare de disciplină, care va judeca o astfel
de cerere de suspendare de urgență și cu precădere.
(4) Comisia superioară de disciplină soluționează
contestațiile împotriva hotărârilor comisiei de disciplină a
filialei, pronunțate în materie disciplinară, în complet de
3 membri, potrivit prevederilor Regulamentului.
(5) Procedura disciplinară se reglementează de către
UNPIR prin Regulament.

Art. 70. — Exercitarea fără a deține calitatea de
practician în insolvență a activităților prevăzute la art. 1
constituie infracțiune și se pedepsește cu închisoare de la
3 luni la 2 ani sau cu amendă.
Art. 71. — (1) Amenințarea săvârșită împotriva unui
practician în insolvență în timpul exercitării atribuțiilor
acestuia sau în legătură cu exercitarea acestora constituie
infracțiune și se pedepsește cu închisoare de la 6 luni la
2 ani.
(2) Lovirea sau alte violențe îndreptate împotriva unui
practician în insolvență în timpul exercitării atribuțiilor
acestuia sau în legătură cu exercitarea acestora constituie
infracțiune și se pedepsește cu închisoare de la 6 luni la
3 ani.
(3) Vătămarea corporală săvârșită împotriva unui
practician în insolvență în timpul exercitării atribuțiilor
acestuia sau în legătură cu exercitarea acestora constituie
infracțiune și se pedepsește cu închisoare de la 6 luni la
6 ani.
(4) Vătămarea corporală gravă săvârșită împotriva unui
practician în insolvență în timpul exercitării atribuțiilor
acestuia sau în legătură cu exercitarea acestora constituie
infracțiune și se pedepsește cu închisoare de la 3 la
12 ani.
CAPITOLUL X
Dispoziții tranzitorii și finale
Art. 72. — (1) Persoanele fizice care au calitatea de
membri compatibili ai Uniunii Naționale a Practicienilor în
Reorganizare și Lichidare, denumită în continuare și UNPRL,
la data intrării în vigoare a prezentei ordonanțe de urgență
pot să își desfășoare activitatea în forma cabinetelor
individuale.
(2) Actualele societăți comerciale de practicieni în
reorganizare judiciară și lichidare pot continua să
funcționeze ca societăți civile profesionale de practicieni în
insolvență, cu sau fără personalitate juridică, inclusiv sub
forma IPURL, cu condiția ca, până la data de
31 decembrie 2006, să se înregistreze în Registrul
societăților profesionale.
(3) Societățile comerciale de practicieni care nu vor
efectua această opțiune în termenul stabilit la alin. (1) vor
fi radiate din Tabloul UNPIR.
Art. 73. — (1) Uniunea Națională a Practicienilor în
Insolvență din România este succesoarea de drept a
Uniunii Naționale a Practicienilor în Reogranizare și
Lichidare (UNPRL).
(2) În termen de cel mult 30 de zile de la intrarea în
vigoare a prezentei ordonanțe de urgență, se convoacă
Congresul extraordinar al UNPIR în vederea aprobării
Regulamentului de organizare și funcționare a UNPRL.
(3) Actualele organe de conducere ale UNPRL își vor
îndeplini în continuare atribuțiile potrivit prezentei ordonanțe
de urgență și Regulamentului, ca organe de conducere ale
UNPIR, pe întreaga perioadă a mandatului pentru care au
fost alese.
(4) Mandatul exercitat de membrii organelor de
conducere ale UNPRL se consideră parte a mandatului ce

31

MONITORUL OFICIAL AL ROMÂNIEI, PARTEA I, Nr. 944/22.XI.2006
se va exercita în continuare potrivit prezentei ordonanțe de
urgență.
Art. 74. — (1) Membrii UNPRL, persoane fizice
compatibile, înregistrați în Tabloul UNPIR la data intrării în
vigoare a prezentei ordonanțe de urgență, vor avea statutul
de membri ai UNPIR, practicieni în insolvență definitivi, și,
în mod similar, membrii UNPRL, persoane fizice
incompatibile, vor avea statutul de membri ai UNPIR
incompatibili, practicieni definitivi.
(2) Membrii UNPRL, persoane juridice, vor putea să
funcționeze ca practicieni în insolvență până la expirarea
termenului prevăzut la art. 72 alin. (2). Ulterior, societățile
civile profesionale, respectiv IPURL formate potrivit art. 72
alin. (1), vor succeda în drepturi și obligații societăților
comerciale transformate.
(3) Societățile comerciale care se înregistrează ca SPRL
sau ca IPURL își păstrează personalitatea juridică.
Patrimoniul societății comerciale se transferă de drept la
SPRL sau, după caz, la IPURL, fără lichidare. Societățile
comerciale care se înregistrează ca SPPI își transformă
patrimoniul social în patrimoniu profesional de afectațiune,
fără lichidare.

Art. 75. — În cuprinsul anexei nr. 2 la Legea
nr. 200/2004 privind recunoașterea diplomelor și calificărilor
profesionale pentru profesiile reglementate din România, cu
modificările și completările ulterioare, precum și în cel al
oricăror alte acte normative, sintagma îpractician în
reorganizare și lichidare“ se înlocuiește cu sintagma
îpractician în insolvență“.
Art. 76. — În cuprinsul anexei nr. 3 la Legea
nr. 200/2004, cu modificările și completările ulterioare,
precum și în cel al oricăror alte acte normative, denumirea
îUniunea Națională a Practicienilor în Reorganizare și
Lichidare“ se înlocuiește cu denumirea îUniunea Națională
a Practicienilor în Insolvență din România“.
Art. 77. — (1) Dispozițiile art. 19 alin. (6) și (7) din
Legea nr. 85/2006 privind procedura insolvenței, precum și
orice altă dispoziție contrară prevederilor prezentei
ordonanțe de urgență se abrogă.
(2) La data intrării în vigoare a prezentei ordonanțe de
urgență se abrogă Ordonanța Guvernului nr. 79/1999
privind activitatea practicienilor în reorganizare și lichidare,
publicată în Monitorul Oficial al României, Partea I, nr. 421
din 31 august 1999, aprobată prin Legea nr. 505/2002, cu
modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Ion Codescu,
secretar de stat
Ministrul finanțelor publice,
Sebastian Teodor Gheorghe Vlădescu
Ministrul integrării europene,
Anca Daniela Boagiu
București, 8 noiembrie 2006.
Nr. 86.
ANEXĂ

STRUCTURA

Tabloului UNPIR
Tabloul UNPIR va fi împărțit astfel:
Secțiunea I: Persoane fizice române — date de identificare
Subsecțiunea I A: Practicieni stagiari
Subsecțiunea I B: Practicieni definitivi organizați în cabinete individuale
Subsecțiunea I C: Practicieni definitivi asociați în societăți profesionale și/sau salariați în
interiorul profesiei
Secțiunea a II-a:
Subsecțiunea a
Subsecțiunea a
Subsecțiunea a

Societăți profesionale — date de identificare
II-a A: Societăți profesionale cu personalitate juridică
II-a B: Societăți profesionale fără personalitate juridică
II-a C: Sucursale, puncte de lucru ale societăților profesionale cu
personalitate juridică

Secțiunea a III-a: Persoane fizice străine — date de identificare
Secțiunea a IV-a: Persoane juridice străine — date de identificare
Secțiunea a V-a: Persoane incompatibile — date de identificare
Secțiunea a VI-a: Sancțiuni
Secțiunea a VII-a: Radieri.

32

MONITORUL OFICIAL AL ROMÂNIEI, PARTEA I, Nr. 944/22.XI.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
privind modificarea și completarea Ordinului ministrului sănătății publice nr. 621/2006
pentru ajustarea prețurilor la medicamente pe baza Catalogului național al prețurilor
medicamentelor de uz uman autorizate de punere pe piață în România
În baza prevederilor art. 851 din Legea nr. 95/2006 privind reforma în domeniul sănătății,
în temeiul prevederilor art. 140 alin. 2 lit. e) din Codul fiscal, aprobat prin Legea nr. 571/2003, cu modificările și
completările ulterioare,
în temeiul Legii nr. 348/2004 privind denominarea monedei naționale, cu modificările și completările ulterioare,
în temeiul prevederilor Hotărârii Guvernului nr. 862/2006 privind organizarea și funcționarea Ministerului Sănătății
Publice,
văzând Referatul Direcției farmaceutice nr. E.N. 6.033 din 30 octombrie 2006,
ministrul sănătății publice emite următorul ordin:
Art. I. — Ordinul ministrului sănătății publice
nr. 621/2006 pentru ajustarea prețurilor la medicamente pe
baza Catalogului național al prețurilor medicamentelor de uz
uman autorizate de punere pe piață în România, publicat
în Monitorul Oficial al României, Partea I, nr. 481 din
2 iunie 2006, cu modificările ulterioare, se modifică și se
completează după cum urmează:
1. Articolul 3 va avea următorul cuprins:
îArt. 3. — (1) Se prelungește valabilitatea prețurilor cu
ridicata maximale, precum și a prețurilor cu amănuntul
maximale, prevăzute în Catalogul național al prețurilor
medicamentelor autorizate de punere pe piață în România,
ediția a XIX-a, până în data de 15 noiembrie 2006.
(2) Din data de 16 noiembrie 2006 intră în vigoare
prețurile prevăzute în ediția a XX-a a catalogului, cu
modificările și completările ulterioare, cu valabilitate până în
data de 31 decembrie 2006.“
2. După articolul 5 se introduce un nou articol,
articolul 51, cu următorul cuprins:
îArt. 51. — (1) Se mențin nemodificate prețurile medicamentelor de uz uman cuprinse în Catalogul național al
prețurilor medicamentelor de uz uman autorizate de punere
pe piață în România, ediția a XIX-a.

(2) Se completează Catalogul național al prețurilor
medicamentelor de uz uman autorizate de punere pe piață
în România cu prețurile produselor nou-avizate/reavizate în
perioada 1 iunie 2006 — 24 octombrie 2006.
(3) Se diminuează, la cererea producătorului intern sau
a reprezentanței farmaceutice, nivelul existent al prețurilor
produselor cuprinse în Catalogul național al prețurilor
medicamentelor de uz uman autorizate de punere pe piață
în România.
(4) Se exclud din Catalogul național al prețurilor
medicamentelor de uz uman autorizate de punere pe piață
în România produsele ce nu mai pot fi menținute în
circuitul terapeutic conform art. 730 alin. (9) din Legea
nr. 95/2006 privind reforma în domeniul sănătății sau, după
caz, la cererea producătorului intern sau a reprezentanței
farmaceutice.“
3. După articolul 8 se introduce un nou articol,
articolul 81, cu următorul cuprins:
îArt. 81. — Prevederile prezentului ordin intră în vigoare
începând cu data de 1 noiembrie 2006.“
Art. II. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 30 octombrie 2006.
Nr. 1.308.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 944/22.XI.2006 conține 32 de pagini.

Prețul: 2,25 lei

&JUYDGY|121201]
ISSN 1453—4495

