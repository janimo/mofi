PARTEA

Anul 174 (XVIII) — Nr. 704

I

Joi, 17 august 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

1.025. — Hotărâre pentru aprobarea Normelor
metodologice de aplicare a prevederilor Ordonanței
de urgență a Guvernului nr. 148/2005 privind
susținerea familiei în vederea creșterii copilului, cu
modificările și completările ulterioare.......................

HOTĂRÂRI

ALE

GUVERNULUI

1–16

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor Ordonanței de urgență
a Guvernului nr. 148/2005 privind susținerea familiei în vederea creșterii copilului,
cu modificările și completările ulterioare
În temeiul art. 108 din Constituția României, republicată, și al art. III din Ordonanța de urgență a Guvernului
nr. 44/2006 pentru modificarea și completarea Ordonanței de urgență a Guvernului nr. 148/2005 privind susținerea familiei
în vederea creșterii copilului și al Legii nr. 61/1993 privind alocația de stat pentru copii,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a prevederilor Ordonanței de urgență a Guvernului
nr. 148/2005 privind susținerea familiei în vederea creșterii
copilului, cu modificările și completările ulterioare, prevăzute
în anexa care face parte integrantă din prezenta hotărâre.
Art. 2. — La data intrării în vigoare a prezentei hotărâri

se abrogă Hotărârea Guvernului nr. 1.825/2005 pentru
aprobarea Normelor metodologice de aplicare a prevederilor
Ordonanței de urgență a Guvernului nr. 148/2005 privind
susținerea familiei în vederea creșterii copilului, publicată în
Monitorul Oficial al României, Partea I, nr. 7 din 4 ianuarie
2006, cu modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul administrației și internelor,
Paul Victor Dobre,
secretar de stat
p. Ministrul finanțelor publice,
Doina-Elena Dascălu,
secretar de stat
București, 9 august 2006.
Nr. 1.025.

2

MONITORUL OFICIAL AL ROMÂNIEI, PARTEA I, Nr. 704/17.VIII.2006
ANEXĂ

NORME METODOLOGICE
de aplicare a prevederilor Ordonanței de urgență a Guvernului nr. 148/2005 privind susținerea familiei
în vederea creșterii copilului, cu modificările și completările ulterioare
CAPITOLUL I

CAPITOLUL II

Dispoziții generale

Concediul și indemnizația lunară
pentru creșterea copilului

Art. 1. — Beneficiază de drepturile prevăzute de
Ordonanța de urgență a Guvernului nr. 148/2005 privind
susținerea familiei în vederea creșterii copilului, cu
modificările și completările ulterioare, denumită în
continuare ordonanță de urgență, oricare sau, în cazul
prevăzut la art. 61 din ordonanța de urgență, fiecare dintre
părinții firești ai copilului, precum și persoana căreia i s-a
încredințat copilul în vedrea adopției, care a adoptat copilul,
care are copilul în plasament ori în plasament în regim de
urgență, precum și persoana care a fost numită tutore,
denumite în continuare persoane îndreptățite, dacă acestea
îndeplinesc cumulativ următoarele condiții:
a) sunt cetățeni români sau, după caz, cetățeni străini
ori apatrizi;
b) au domiciliul sau reședința în România, conform legii;
c) locuiesc împreună cu copilul/copiii pentru care solicită
drepturile și se ocupă de creșterea și îngrijirea
acestuia/acestora.
Art. 2. — (1) Concediul și indemnizația lunară pentru
creșterea copilului sau, după caz, stimulentul lunar se cuvin
pentru fiecare dintre primele 3 nașteri survenite după data
de 1 ianuarie 2006 inclusiv sau, după caz, pentru primii
3 copii încredințați în vederea adopției, adoptați sau aflați
în plasament ori în plasament în regim de urgență, precum
și pentru cei pentru care a fost instituită tutela cu această
dată.
(2) Concediul fără plata indemnizației pentru creșterea
copilului, prevăzut la art. 61 din ordonanța de urgență, se
cuvine după primele 3 nașteri sau, după caz, după primii
3 copii încredințați în vederea adopției, adoptați sau aflați
în plasament ori în plasament în regim de urgență, precum
și pentru cei pentru care a fost instituită tutela.
(3) Alocația de stat pentru copii se acordă în cuantumul
prevăzut la art. 4 alin. (1) lit. a) din ordonanța de urgență
pentru fiecare copil până la împlinirea vârstei de 2 ani,
respectiv 3 ani în cazul copilului cu handicap, începând cu
data de 1 ianuarie 2007.
Art. 3. — (1) Potrivit dispozițiilor art. 2 alin. (1) și (2)
din prezentele norme metodologice, prin naștere se înțelege
aducerea pe lume a unuia sau a mai multor copii vii.
(2) La stabilirea celor 3 nașteri prevăzute la art. 2
alin. (1) se ia în calcul și nașterea survenită până la data
de 31 decembrie 2005 inclusiv, în situația în care
solicitanții drepturilor prevăzute de ordonanța de urgență
beneficiază integral de aceste drepturi după data de
1 ianuarie 2006.
(3) Situația copilului născut mort sau situația în care
acesta moare în perioada corespunzătoare concediului de
maternitate nu se are în vedere la stabilirea primelor
3 nașteri pentru care se acordă drepturile prevăzute de
ordonanța de urgență.

Art. 4. — (1) Concediul și indemnizația lunară pentru
creșterea copilului, prevăzute de ordonanța de urgență, se
acordă persoanelor îndreptățite, dacă acestea au realizat
venituri profesionale supuse impozitului pe venit, potrivit
prevederilor Legii nr. 571/2003 privind Codul fiscal, cu
modificările și completările ulterioare, denumită în
continuare Codul fiscal, timp de 12 luni în ultimul an
anterior datei nașterii copilului sau, după caz, de la data la
care s-a realizat încredințarea în vederea adopției, s-a
aprobat adopția ori s-a instituit plasamentul sau tutela.
(2) De drepturile prevăzute la alin. (1) beneficiază și
persoanele care realizează venituri supuse impozitului pe
venit, dar care, potrivit legii, sunt scutite de plata acestora.
(3) În calculul celor 12 luni prevăzute la alin. (1) se
includ și fracțiunile de lună în care s-au realizat venituri
profesionale supuse impozitului pe venit, precum și cele în
care solicitanții s-au aflat în una sau mai multe dintre
situațiile prevăzute la art. 1 alin. (2) din ordonanța de
urgență, considerate, în înțelesul ordonanței de urgență,
lună întreagă.
(4) Prin fracțiune de lună se înțelege efectuarea a cel
puțin jumătate din zilele lucrătoare din acea lună în care
persoana îndreptățită a realizat venituri profesionale supuse
impozitului pe venit, potrivit Codului fiscal, ori s-a aflat în
una sau mai multe dintre situațiile prevăzute la alin. (7).
(5) Prin excepție, se acceptă ca o singură dată
fracțiunea de lună să fie constituită dintr-un număr mai mic
de zile lucrătoare decât cel prevăzut la alin. (4).
(6) Cele 10 luni prevăzute la art. 24 alin. (2) din
ordonanța de urgență se calculează ca stagiu de cotizare,
în conformitate cu prevederile Legii nr. 19/2000 privind
sistemul public de pensii și alte drepturi de asigurări
sociale, cu modificările și completările ulterioare.
(7) Cele 12 luni prevăzute la alin. (1) pot fi constituite
integral și numai din perioadele prevăzute la art. 1 alin. (2)
din ordonanța de urgență, dacă persoana s-a aflat în una
sau mai multe dintre următoarele situații:
a) și-a însoțit soțul/soția trimis/trimisă în misiune
permanentă în străinătate;
b) a beneficiat de indemnizație de șomaj, stabilită
conform legii, sau a realizat perioade de stagiu de cotizare
în sistemul public de pensii, în condițiile prevăzute de
actele normative cu caracter special care reglementează
concedierile colective;
c) a beneficiat de concedii medicale și de indemnizații
pentru incapacitate temporară de muncă, cauzată de boli
obișnuite sau de accidente în afara muncii;
d) a beneficiat de concedii medicale și de indemnizații
pentru prevenirea îmbolnăvirilor și recuperarea capacității de
muncă, exclusiv pentru situațiile rezultate ca urmare a unor
accidente de muncă sau boli profesionale;

MONITORUL OFICIAL AL ROMÂNIEI, PARTEA I, Nr. 704/17.VIII.2006
e) a beneficiat de concedii medicale și de indemnizații
pentru maternitate;
f) a beneficiat de concedii medicale și de indemnizații
pentru îngrijirea copilului bolnav;
g) a beneficiat de concedii medicale și de indemnizații
de risc maternal;
h) a beneficiat de pensie de invaliditate;
i) a beneficiat de concedii și de indemnizații de
asigurări sociale de sănătate prevăzute de Ordonanța de
urgență a Guvernului nr. 158/2005 privind concediile și
indemnizațiile de asigurări sociale de sănătate, cu
modificările ulterioare;
j) a urmat cursurile de zi ale învățământului universitar,
organizat potrivit legii, pe durata normală a studiilor
respective, cu condiția absolvirii acestora cu examen de
licență sau de diplomă. În sensul dispozițiilor art. 38
alin. (1) din Legea nr. 19/2000 privind sistemul public de
pensii și alte drepturi de asigurări sociale, cu modificările
și completările ulterioare, se ia în considerare intervalul
cuprins între ziua în care începe și ziua în care se
sfârșește fiecare an universitar, în condițiile legii;
k) se află în perioada de 60 de zile de la absolvirea
cursurilor de zi ale învățământului universitar, organizat
potrivit legii, cu examen de licență sau de diplomă, în
vederea angajării sau, după caz, a trecerii în șomaj, potrivit
legii;
l) a beneficiat de concediu fără plată pentru a participa
la cursuri de formare și perfecționare profesională din
inițiativa angajatorului sau la care acesta și-a dat acordul,
organizate în condițiile legii;
m) a lucrat cu contract individual de muncă în străinătate,
pe baza acordurilor guvernamentale bilaterale încheiate de
România cu alte state;
n) se află în perioada de întrerupere temporară a
activității, din inițiativa angajatorului, fără încetarea
raportului de muncă, pentru motive economice, tehnologice,
structurale sau similare, potrivit legii;
o) a satisfăcut serviciul militar ca militar în termen sau
ca militar cu termen redus, pe durata legal stabilită, a fost
concentrat, mobilizat sau în prizonierat;
p) a realizat în sistemul public de pensii, până la data
de 1 ianuarie 2006, perioade de stagiu de cotizare pe
bază de contract de asigurare socială;
q) a beneficiat de indemnizația lunară pentru creșterea
copilului până la vârsta de 2 ani, respectiv până la 3 ani
în cazul copilului cu handicap.
(8) În situația în care nașterea se produce înainte de
termen, perioada prevăzută la alin. (1) se diminuează cu
perioada cuprinsă între data nașterii copilului și data
prezumată a nașterii, certificată de medicul de specialitate.
Art. 5. — Veniturile din salarii, din activități independente
și din activități agricole prevăzute la art. 1 alin. (3) din
ordonanța de urgență sunt cele definite de Codul fiscal la
art. 55 alin. (1) și (2), la art. 46 alin. (1)—(4) și la art. 71.
Art. 6. — (1) Indemnizația lunară pentru creșterea
copilului se acordă pe bază de cerere, însoțită în mod
obligatoriu de copia actului de identitate al solicitantului și
a certificatului de naștere al copilului pentru care se solicită
dreptul ori, după caz, de livretul de familie, certificate
pentru conformitate cu originalul și, după caz, de actele
doveditoare prevăzute la alin. (4)—(7), care să ateste
îndeplinirea condițiilor prevăzute de ordonanța de urgență.

3

(2) În cazul în care nu a fost eliberat certificatul de
naștere al copilului pentru care se solicită dreptul, cererea
prevăzută la alin. (1) va fi însoțită de actul constatator al
nașterii sau de extrasul de naștere.
(3) Pentru situația prevăzută la alin. (2) beneficiarii
dreptului au obligația să depună la direcția de muncă,
solidaritate socială și familie județeană, respectiv a
municipiului București, denumită în continuare direcție
teritorială, copia certificatului de naștere al copilului, în
termen de 30 de zile de la eliberarea acestuia, dar nu mai
târziu de 6 luni de la nașterea copilului.
(4) Actele doveditoare privind componența familiei, filiația
copiilor și situația lor juridică se prezintă în copie
certificată sau, după caz, autentificată pentru conformitate
cu originalul, și sunt, după caz, următoarele:
a) certificatele de naștere ale tuturor copiilor născuți
după data de 1 ianuarie 2006;
b) hotărârea judecătorească de încredințare în vederea
adopției, potrivit legii;
c) hotărârea judecătorească de încuviințare a adopției,
potrivit legii;
d) hotărârea judecătorească sau, după caz, hotărârea
comisiei pentru protecția copilului pentru măsura
plasamentului, potrivit legii;
e) decizia directorului general al direcției generale de
asistență socială și protecția copilului sau, după caz,
hotărârea judecătorească pentru măsura plasamentului în
regim de urgență, potrivit legii;
f) hotărârea judecătorească de instituire a tutelei sau,
după caz, dispoziția autorității tutelare, potrivit legii.
(5) Actele doveditoare privind realizarea de venituri
profesionale supuse impozitului pe venit conform Codului
fiscal sunt, după caz, următoarele:
a) dovada eliberată de angajator din care să rezulte că
persoana îndreptățită a realizat venituri cu caracter salarial
sau, după caz, de autoritatea competentă, în caz de
dizolvare, faliment sau lichidare judiciară a angajatorului;
b) dovada eliberată de autoritățile competente pentru
plata impozitului în cazul persoanelor care realizează
venituri din activități independente sau, după caz, din
activități agricole;
c) dovada eliberată de autoritățile competente în cazul
persoanelor scutite de plata impozitului;
d) dovada eliberată de autoritățile competente în cazul
asociaților unici privind plata impozitului pe venit;
e) adeverința eliberată de plătitorul indemnizației de
maternitate sau, după caz, alte dovezi din care să reiasă
ultima zi de concediu de maternitate acordat în condițiile
Legii nr. 19/2000, cu modificările și completările ulterioare;
f) adeverința eliberată de plătitorul indemnizației de
maternitate, potrivit Ordonanței de urgență a Guvernului
nr. 158/2005, de angajator sau, după caz, de casa
teritorială de asigurări de sănătate ori de agenția județeană
pentru ocuparea forței de muncă, pentru aplicarea art. 8
alin. (1) lit. d) din ordonanța de urgență;
g) dovada eliberată de autoritățile competente, de
angajatori sau, după caz, declarația pe propria răspundere,
din care să rezulte data de la care solicitantul se află în
concediu pentru creșterea copilului;
h) copia tradusă a contractului de muncă sau dovada
eliberată de autoritățile străine sau române, care să ateste
realizarea de venituri profesionale pe baza unor contracte

4

MONITORUL OFICIAL AL ROMÂNIEI, PARTEA I, Nr. 704/17.VIII.2006

individuale de muncă în străinătate în baza acordurilor
guvernamentale bilaterale încheiate de România cu alte
state.
(6) Actele doveditoare privind atestarea situațiilor
prevăzute la art. 4 alin. (7) sunt, după caz, următoarele:
a) dovada eliberată de instituția care a trimis persoana
în misiune permanentă în străinătate, pentru situația
prevăzută la lit. a);
b) dovada eliberată de agenția teritorială pentru
ocuparea forței de muncă, pentru situațiile prevăzute la
lit. b), c), e), f), k) și q);
c) dovada eliberată de casele teritoriale de pensii,
pentru situațiile prevăzute la lit. c)—h) și p), precum și
pentru situația prevăzută la art. 24 alin. (2) din ordonanța
de urgență;
d) dovada eliberată de angajator ori, după caz, de casa
teritorială de asigurări de sănătate, pentru situațiile
prevăzute la lit. c), i), k)—n);
e) diploma de absolvire, foaia matricolă sau adeverința
eliberată de instituția de învățământ superior, pentru
situațiile prevăzute la lit. j) și k);
f) livretul militar sau, după caz, adeverința ori certificatul
eliberat de centrul militar în a cărui rază teritorială
domiciliază persoana îndreptățită, în care sunt precizate cu
exactitate perioadele și natura situației respective, pentru
situația prevăzută la lit. o).
(7) Alte acte doveditoare privind acordarea indemnizației
lunare sunt, după caz, următoarele:
a) declarația pe propria răspundere din care să rezulte
că celălalt părinte firesc sau, după caz, o altă persoană
dintre cele prevăzute la art. 5 alin. (2) din ordonanța de
urgență nu beneficiază de indemnizație sau de stimulent;
b) declarația pe propria răspundere a persoanei
îndreptățite că se ocupă de creșterea și îngrijirea copilului
și că acesta nu este încredințat sau dat în plasament unei
alte persoane ori unui organism privat autorizat sau
serviciu public;
c) certificatul de încadrare a copilului într-un grad de
handicap;
d) adeverința eliberată de medicul specialist privind
certificarea nașterii înainte de termen;
e) alte documente, după caz, din care să rezulte
îndeplinirea condițiilor de acordare a concediului și
indemnizației pentru creșterea copilului, la solicitarea
direcțiilor teritoriale.
(8) Pentru cetățenii străini sau apatrizi, componența
familiei, filiația copiilor și situația lor juridică se dovedesc
cu documentele eliberate de autoritățile din țara de origine
și confirmate de autoritățile române sau, după caz, cu
documentele eliberate de autoritățile române, precum și cu
alte documente prevăzute la alin. (4).
Art. 7. — (1) Concediul pentru creșterea copilului,
prevăzut la art. 1 alin. (1) din ordonanța de urgență, se
acordă, pe bază de cerere, aprobată de către angajatorul
la care își desfășoară activitatea persoana îndreptățită.
(2) În situația persoanelor îndreptățite care realizează
venituri profesionale din activități independente sau agricole
și care nu lucrează în baza unui contract de muncă,
concediul reprezintă întreruperea activității pe perioada
până la împlinirea de către copil a vârstei de 2 ani,
respectiv 3 ani în cazul copilului cu handicap.

(3) Pe durata concediului prevăzut la alin. (1) și (2) se
acordă indemnizația lunară prevăzută de ordonanța de
urgență.
Art. 8. — (1) În cazul în care persoana îndreptățită,
beneficiară a concediului și a indemnizației lunare pentru
creșterea copilului în vârstă de până la 2 ani, respectiv
3 ani în cazul copiilor cu handicap, naște în această
perioadă unul sau mai mulți copii ori i se încredințează
spre adopție, i se încuviințează adopția, i se dau în
plasament unul sau mai mulți copii ori este numită tutore,
concediul pentru creșterea copilului, prevăzut la art. 1
alin. (1) din ordonanța de urgență, se prelungește
corespunzător până la încheierea duratei de acordare
pentru cel din urmă copil, conform legii, a concediului și
indemnizației pentru creșterea copilului.
(2) În situația prevăzută la alin. (1) se acordă o singură
indemnizație.
Art. 9. — În situația în care, după împlinirea vârstei de
2 ani, copilul este încadrat într-un grad de handicap,
drepturile prevăzute de ordonanța de urgență se acordă de
la data depunerii cererii până la împlinirea de către copil a
vârstei de 3 ani.
CAPITOLUL III
Concediul fără plată pentru creșterea copilului
Art. 10. — (1) Începând cu cea de-a patra naștere sau,
după caz, al patrulea copil adoptat, încredințat în vederea
adopției, dat în plasament ori în plasament în regim de
urgență sau pentru care s-a instituit tutela, persoanele care
îndeplinesc condițiile prevăzute la art. 1 din ordonanța de
urgență au dreptul la un concediu fără plata indemnizației
pentru creșterea copilului.
(2) Durata concediului prevăzut la alin. (1) este de
3 luni și se acordă integral, o singură dată, fiecăruia dintre
părinții firești ai copilului sau, după caz, fiecăreia dintre
persoanele care au adoptat copilul, cărora li s-a încredințat
copilul în vederea adopției sau care au copilul în
plasament ori în plasament în regim de urgență, cu
excepția asistentului maternal profesionist, precum și a
persoanei care a fost numită tutore, în perioada până la
împlinirea de către copil a vârstei de 2 ani, respectiv 3 ani
în cazul copilului cu handicap.
(3) Concediul fără plata indemnizației pentru creșterea
copilului se acordă de către angajator pe bază de cerere,
însoțită de copia livretului de familie sau a certificatului de
naștere al copilului sau, după caz, de copia actului
constatator al nașterii sau extrasului de naștere, precum și,
după caz, de actele doveditoare privind situația juridică a
copilului față de persoana îndreptățită.
(4) Părinții firești ai copilului, respectiv persoanele
prevăzute la art. 5 alin. (2) din ordonanța de urgență, nu
pot beneficia de concediul fără plata indemnizației pentru
creșterea copilului în același timp. Perioada concediului
prevăzut la alin. (1) este diferită pentru fiecare dintre
aceștia.

MONITORUL OFICIAL AL ROMÂNIEI, PARTEA I, Nr. 704/17.VIII.2006
CAPITOLUL IV
Stimulentul lunar
Art. 11. — (1) Stimulentul prevăzut la art. 3 alin. (1) din
ordonanța de urgență se acordă lunar persoanelor
îndreptățite care îndeplinesc condițiile prevăzute la art. 1
din ordonanța de urgență, în perioada în care acestea
realizează veniturile prevăzute la art. 5.
(2) Pe perioada în care se acordă stimulentul, plata
indemnizației de maternitate sau, după caz, a indemnizației
lunare pentru creșterea copilului se suspendă.
Art. 12. — (1) Stimulentul se acordă pe bază de
cerere, semnată de persoana îndreptățită, însoțită de
dovada eliberată de angajator sau, după caz, de dovada
plăților anticipate ale impozitului ori de declarația pe propria
răspundere din care să rezulte că aceasta a reluat
activitatea profesională și realizează veniturile prevăzute la
art. 5.
(2) La stabilirea dreptului la stimulent, cererea este
însoțită de actele doveditoare necesare stabilirii acestui
drept, dintre cele prevăzute la art. 6, precum și de alte
documente justificative stabilite prin instrucțiunile prevăzute
la art. 37.
(3) În cazul persoanelor beneficiare de indemnizația
lunară pentru creșterea copilului, care solicită dreptul la
stimulent, se iau în considerare și actele doveditoare
depuse în vederea solicitării indemnizației.
CAPITOLUL V
Alocația de stat pentru copii
Art. 13. — (1) Începând cu data de 1 ianuarie 2007,
copiii în vârstă de până la 2 ani, respectiv 3 ani în cazul
copiilor cu handicap, beneficiază de alocația de stat pentru
copii în cuantumul prevăzut la art. 4 alin. (1) lit. a) din
ordonanța de urgență.
(2) În situația copiilor în vârstă de peste 2 ani, respectiv
de peste 3 ani în cazul copiilor cu handicap, alocația de
stat pentru copii se acordă în cuantumul prevăzut la art. 3
alin. (1) din Legea nr. 61/1993 privind alocația de stat
pentru copii, republicată, cu modificările și completările
ulterioare.
Art. 14. — (1) Alocația de stat pentru copii se acordă
pe bază de cerere, însoțită în mod obligatoriu de actul de
identitate al solicitantului și de certificatul de naștere sau,
după caz, actul constatator al nașterii sau extrasul de
naștere al copilului pentru care se solicită dreptul, în
original și în copie, certificate pentru conformitate cu
originalul, precum și de actele prevăzute la art. 6 alin. (4)
și de alte documente justificative stabilite prin instrucțiunile
prevăzute la art. 37, după caz, și semnată de persoana
îndreptățită sau, după caz, de reprezentantul legal al
acesteia.
(2) Până la împlinirea de către copilul cu handicap a
vârstei de 3 ani alocația de stat pentru copii în cuantumul
prevăzut la art. 4 alin. (1) lit. a) din ordonanța de urgență
se acordă de Ministerul Muncii, Solidarității Sociale și
Familiei, prin direcțiile teritoriale.
(3) După împlinirea de către copilul cu handicap a
vârstei de 3 ani, plata alocației de stat pentru copii se
acordă în condițiile prevăzute de Legea nr. 61/1993,
republicată, cu modificările și completările ulterioare.

5

Art. 15. — Alocația de stat pentru copii prevăzută la
art. 13 alin. (1) se cumulează cu indemnizația lunară
pentru creșterea copilului sau, după caz, cu stimulentul,
prevăzute la art. 4 alin. (1), respectiv la art. 11.
CAPITOLUL VI
Stabilirea și plata indemnizației lunare pentru creșterea
copilului, a stimulentului și alocației de stat pentru copii
Art. 16. — (1) Drepturile prevăzute de ordonanța de
urgență pot fi solicitate de către persoana îndreptățită sau,
după caz, de reprezentantul legal ori de mandatarul acestora,
împuternicit prin procură specială.
(2) Reprezentantul legal este persoana desemnată, în
condițiile legii, să reprezinte persoana îndreptățită, în cazul
în care aceasta este lipsită de capacitatea de exercițiu a
drepturilor civile.
(3) Mandatarul este persoana împuternicită prin procură
specială de către persoana îndreptățită, în vederea
solicitării și primirii drepturilor prevăzute de aceasta.
(4) Procura specială prevăzută la alin. (3) este
autentificată, după caz, de notarii publici de pe teritoriul
României, de misiunile diplomatice sau oficiile consulare
ale României, este valabilă 6 luni și trebuie să conțină
următoarele elemente:
a) numele, prenumele, cetățenia, data și locul nașterii,
domiciliul și actul de identitate ale persoanei îndreptățite;
b) numele, prenumele, datele de identificare (actul de
identitate, domiciliul, data și locul nașterii) ale mandatarului;
c) obiectul mandatului (întocmirea dosarului pentru
solicitarea și acordarea drepturilor prevăzute de ordonanța
de urgență, deschiderea contului curent, încasarea
drepturilor curente și restante, semnarea extrasului de
cont);
d) precizarea că mandatarul are obligațiile ce revin
persoanei îndreptățite, inclusiv pe cea de a anunța în
termen direcției teritoriale orice schimbare intervenită în
situația persoanei îndreptățite de natură să suspende sau
să înceteze acordarea drepturilor, cu excepția celei
prevăzute la art. 7 lit. c) din ordonanța de urgență.
Art. 17. — (1) Cererea privind acordarea drepturilor
prevăzute de ordonanța de urgență, însoțită de actele
doveditoare, se depune, după caz, de una dintre
persoanele îndreptățite, la primarul comunei, orașului,
municipiului sau, după caz, al sectorului municipiului
București, în a cărei/cărui rază teritorială are domiciliul
sau, după caz, reședința.
(2) Cererea privind acordarea drepturilor prevăzute de
ordonanța de urgență se completează potrivit modelului
prevăzut în anexa nr. 1 de către persoanele îndreptățite să
beneficieze de indemnizație lunară pentru creșterea
copilului sau de stimulent.
(3) În situația persoanelor îndreptățite care solicită
numai alocația de stat pentru copii în cuantumul prevăzut
la art. 4 alin. (1) lit. a) din ordonanța de urgență, cererea
va fi însoțită de actele doveditoare prevăzute la art. 14
alin. (1).
(4) Cererile privind acordarea indemnizației pentru
creșterea copilului, reglementată de Legea nr. 19/2000, cu
modificările și completările ulterioare, înregistrate la plătitorii
de drepturi prevăzuți de această lege și nesoluționate până
la data de 31 decembrie 2005 inclusiv se soluționează de

6

MONITORUL OFICIAL AL ROMÂNIEI, PARTEA I, Nr. 704/17.VIII.2006

direcțiile teritoriale, avându-se în vedere realizarea
condițiilor de stagiu de cotizare de 10 luni în ultimele
12 luni anterioare datei nașterii copilului.
Art. 18. — (1) Primăriile transmit direcțiilor teritoriale, pe
bază de borderou, până la data de 10 a fiecărei luni,
cererile prevăzute la art. 17 alin. (2) și înregistrate până la
acea dată, însoțite de documentele justificative.
(2) Primăriile au obligația să verifice documentația
depusă de solicitanți și să transmită direcțiilor teritoriale
numai dosarele complete, cu toate documentele justificative
corespunzătoare dreptului solicitat, prevăzute la art. 6
alin. (1)—(7).
(3) Cererile prevăzute la art. 17 sunt certificate, prin
semnătură și ștampilă, de către primar sau, după caz, de
către persoana împuternicită de acesta.
Art. 19. — (1) Cererile prevăzute la art. 17 se
soluționează în termen de 15 zile lucrătoare de la data
înregistrării la direcția teritorială, prin decizie de aprobare
sau, după caz, de respingere, emisă de directorul executiv.
(2) Decizia prevăzută la alin. (1) se comunică
solicitantului în termen de 5 zile lucrătoare de la data
emiterii, direct sau prin poștă, și se întocmește potrivit
modelului prevăzut în anexele nr. 2a) și 2b).
(3) În cazul respingerii cererii, decizia directorului
executiv va fi însoțită în mod obligatoriu de motivație.
(4) Contestațiile formulate împotriva deciziei prevăzute la
alin. (1) se soluționează potrivit Legii contenciosului
administrativ nr. 554/2004.
(5) Datele cuprinse în cererea privind acordarea
drepturilor prevăzute de ordonanța de urgență, însoțită de
actele doveditoare, sunt supuse confidențialității. Acestea
vor putea fi folosite numai în scopul stabilirii dreptului la
concediu și idemnizație lunară, stimulent sau alocație de
stat pentru copii și al întocmirii unor situații statistice.
Art. 20. — (1) Dreptul reprezentând indemnizația pentru
creșterea copilului se cuvine și se plătește după cum
urmează:
a) începând cu ziua următoare celei în care încetează,
conform legii, concediul de maternitate, dar nu mai
devreme de a 43-a zi de la data nașterii copilului, dacă
cererea este depusă în termen de 60 de zile lucrătoare de
la acea dată;
b) începând cu data nașterii copilului, dacă cererea este
depusă în termen de 60 de zile lucrătoare de la acea
dată, în cazul persoanelor care nu îndeplinesc condițiile,
conform legii, pentru acordarea concediului de maternitate
și a indemnizației aferente;
c) începând cu data adopției, a instituirii tutelei,
plasamentului sau încredințării, dacă cererea este depusă
în termen de 60 de zile lucrătoare de la data la care s-au
aprobat ori, după caz, s-au instituit măsurile de protecție a
copilului;
d) de la data depunerii cererii, pentru toate celelalte
situații, inclusiv pentru cazul în care cererea a fost depusă
peste termenele prevăzute la lit. a), b) și c);
e) începând cu ziua următoare celei în care beneficiarul
stimulentului lunar nu mai realizează venituri profesionale
supuse impozitului pe venit, potrivit prevederilor Codului
fiscal, și plata acestuia se suspendă, dacă cererea este
depusă în termen de 30 de zile de la această dată.
(2) Indemnizația pentru creșterea copilului se acordă de
la datele prevăzute la alin. (1) lit. a)—d), dar nu mai

devreme de data la care s-a aprobat concediul pentru
creșterea copilului ori a încetat activitatea profesională.
Art. 21. — Dreptul reprezentând stimulentul lunar se
cuvine și se plătește după cum urmează:
a) începând cu ziua următoare celei în care persoana
îndreptățită își reia activitatea profesională și realizează
venituri profesionale supuse impozitului pe venit, potrivit
prevederilor Codului fiscal, dacă cererea este depusă în
termen de 60 de zile lucrătoare de la acea dată;
b) de la data nașterii copilului, dacă cererea este
depusă în termen de 60 de zile lucrătoare de la acea
dată, în cazul persoanelor care nu îndeplinesc condițiile,
conform legii, pentru acordarea concediului de maternitate
și a indemnizației aferente;
c) de la data adopției, a instituirii tutelei, plasamentului
sau încredințării, dacă cererea este depusă în termen de
60 de zile lucrătoare de la data la care s-au aprobat ori,
după caz, s-au instituit măsurile de protecție a copilului;
d) de la data depunerii cererii, pentru toate celelalte
situații, inclusiv pentru cazul în care cererea a fost depusă
peste termenele prevăzute la lit. a), b) și c);
e) începând cu ziua următoare celei în care beneficiarul
indemnizației pentru creșterea copilului realizează venituri
profesionale supuse impozitului pe venit, potrivit
prevederilor Codului fiscal, și plata acesteia se suspendă,
dacă cererea este depusă în termen de 30 de zile de la
această dată.
Art. 22. — Pe perioada acordării indemnizației pentru
creșterea copilului plata pensiei de invaliditate nu se
suspendă.
Art. 23. — (1) Plata indemnizației lunare pentru
creșterea copilului, a stimulentului și a alocației de stat
pentru copii se efectuează începând cu luna următoare
aprobării cererii prin decizie a directorului executiv al
direcției teritoriale.
(2) Cuantumul indemnizației lunare pentru creșterea
copilului și al stimulentului aferent fracțiunilor de lună se
stabilește proporțional, în funcție de numărul zilelor
calendaristice din luna respectivă pentru care acestea se
cuvin și se acordă.
Art. 24. — Plata drepturilor prevăzute de ordonanța de
urgență se asigură lunar, prin mandat poștal, la domiciliul
persoanei îndreptățite, al reprezentantului legal sau al
mandatarului acestora ori, la cererea acestora, în cont
personal deschis la o unitate bancară sau în cont de card.
Art. 25. — Direcția teritorială solicită Ministerului Muncii,
Solidarității Sociale și Familiei creditele bugetare
corespunzătoare drepturilor prevăzute de ordonanța de
urgență până cel târziu la data de 15 a fiecărei luni.
Art. 26. — (1) Potrivit prevederilor art. 11 și 12 din
ordonanța de urgență, autoritățile competente au obligația
de a transmite direcțiilor teritoriale, lunar, până la data de
10 a fiecărei luni, tabelul nominal cu persoanele aflate în
situații de natură a genera încetarea sau suspendarea
drepturilor prevăzute de ordonanța de urgență, precum și
data la care acestea s-au produs.
(2) Autoritățile prevăzute la alin. (1) sunt următoarele:
a) primăria, pentru situațiile prevăzute la art. 11 lit. b) și
la art. 12 alin. (1) lit. g) din ordonanța de urgență, precum
și pentru orice modificări cunoscute de aceasta cu privire
la realizarea de venituri profesionale de către beneficiari,

MONITORUL OFICIAL AL ROMÂNIEI, PARTEA I, Nr. 704/17.VIII.2006
de natură a genera încetarea sau suspendarea drepturilor
prevăzute de ordonanța de urgență;
b) direcția generală de asistență socială și protecția
copilului, pentru situațiile prevăzute la art. 12 alin. (1)
lit. a)—d) și f) din ordonanța de urgență;
c) inspectoratul județean de poliție, pentru situațiile
prevăzute la art. 12 alin. (1) lit. e) din ordonanța de
urgență.
Art. 27. — (1) Plata drepturilor prevăzute de ordonanța
de urgență se suspendă în condițiile prevăzute la art. 12
alin. (1), (2) și alin. (4)—(6) din aceasta.
(2) Reluarea plății drepturilor suspendate se face în
condițiile prevăzute la art. 12 alin. (7) și (8) și la art. 13
din ordonanța de urgență.
(3) În aplicarea prevederilor alin. (2) cererea privind
acordarea indemnizației pentru creșterea copilului sau, după
caz, a stimulentului se depune la direcțiile teritoriale.
Art. 28. — În cazul în care 3 luni consecutiv se
înregistrează mandate poștale returnate, plata drepturilor
prevăzute în ordonanța de urgență se suspendă, urmând
ca direcția teritorială să verifice cauzele care au condus la
această situație, prevederile art. 27 alin. (2) aplicându-se în
mod corespunzător.
Art. 29. — În cazul în care persoana beneficiară de
indemnizație pentru creșterea copilului sau, după caz, de
stimulent lunar își schimbă domiciliul sau, după caz,
reședința în altă unitate administrativ-teritorială decât cea
de domiciliu sau de reședință, direcția teritorială plătitoare a
acestor drepturi, la solicitarea beneficiarilor, are obligația de
a transfera cererea și actele doveditoare care au stat la
baza deschiderii dreptului, însoțite de situația privind data
până la care s-a efectuat plata drepturilor și sumele
restante, la direcția teritorială în a cărei rază beneficiarul
și-a stabilit noul domiciliu sau, după caz, reședința.
Art. 30. — Suspendarea sau, după caz, încetarea ori
reluarea plății drepturilor prevăzute de ordonanța de
urgență se face prin decizie a directorului executiv al
direcției teritoriale și se comunică beneficiarului în termen
de 15 zile lucrătoare. Modelul deciziei este prevăzut în
anexele nr. 3a), 3b) și 3c).
CAPITOLUL VII
Dispoziții tranzitorii și finale
Art. 31. — (1) În vederea asigurării în sistemul
asigurărilor sociale de sănătate a persoanelor beneficiare
de indemnizația lunară pentru creșterea copilului, direcțiile
teritoriale au obligația, lunar, să vireze caselor de asigurări
de sănătate teritoriale contribuția individuală de asigurări
sociale de sănătate și să transmită tabelul nominal privind
persoanele beneficiare.
(2) Direcțiile teritoriale transmit Ministerului Muncii,
Solidarității Sociale și Familiei, până la data de 15 a
fiecărei luni pentru luna anterioară, fundamentarea
creditelor necesare pentru plata contribuției de asigurări
sociale de sănătate pentru persoanele beneficiare de
indemnizație lunară pentru creșterea copilului.
Art. 32. — (1) Beneficiază de stimulent și persoanele
care la data de 1 ianuarie 2006 realizează venituri
prevăzute la art. 5 și care au fost îndreptățite să
beneficieze de idemnizația pentru creșterea copilului,
reglementată de Legea nr. 19/2000, cu modificările și
completările ulterioare.

7

(2) În situația prevăzută la alin. (1), stimulentul se
acordă începând cu 1 ianuarie 2006, dacă cererea a fost
depusă în cursul acestei luni, ori de la data depunerii
cererii, dacă aceasta a fost depusă după 31 ianuarie 2006.
Art. 33. — (1) Perioada în care se beneficiază de
indemnizație pentru creșterea copilului constituie perioadă
asimilată stagiului de cotizare în sistemul public de pensii,
în vederea stabilirii drepturilor prevăzute de Legea
nr. 19/2000, cu modificările și completările ulterioare.
(2) În vederea înregistrării în sistemul public de pensii a
perioadelor asimilate prevăzute la alin. (1), direcțiile
teritoriale au obligația de a depune lunar, în termenul
stabilit de lege, la casa teritorială de pensii, Declarația
privind evidența nominală a asiguraților și a obligațiilor de
plată către bugetul asigurărilor sociale de stat, în formatul
stabilit de Casa Națională de Pensii și Alte Drepturi de
Asigurări Sociale.
Art. 34. — (1) În vederea asigurării continuității plății
indemnizațiilor pentru creșterea copilului, stabilite conform
prevederilor Legii nr. 19/2000, cu modificările și completările
ulterioare, plătitorii acestui drept depun la direcțiile teritoriale
din raza de domiciliu a beneficiarilor dosarele aferente
indemnizațiilor pentru creșterea copilului, aflate în plată în
luna decembrie 2005, inclusiv dosarele care conțin cereri
pentru care dreptul nu a fost încă stabilit.
(2) Dosarele prevăzute la alin. (1) conțin, în principal,
următoarele documente în copie certificată pentru
conformitate cu originalul:
a) cererea de acordare a drepturilor, înregistrată la
plătitorul dreptului;
b) certificatul de naștere al copilului și, după caz, livretul
de familie;
c) buletinul (cartea) de identitate;
d) certificatul privind încadrarea copilului într-o categorie
de persoane cu handicap, după caz;
e) adeverința din care să reiasă îndeplinirea condițiilor
de stagiu de cotizare cerute de Legea nr. 19/2000, cu
modificările și completările ulterioare, situația deschiderii
dreptului la indemnizația pentru creșterea copilului și durata
acordării acesteia, în cazul în care plătitor este angajatorul.
Modelul adeverinței este cel prevăzut în anexa nr. 4.
(3) Pentru persoanele prevăzute la art. 24 alin. (1) din
ordonanța de urgență, plata indemnizației pentru creșterea
copilului se efectuează începând cu data de 1 ianuarie
2006, în baza dosarelor transmise în condițiile alin. (1).
Art. 35. — Prezentele norme metodologice se aplică și
persoanelor care până la data de 31 decembrie 2005 au
beneficiat de indemnizația pentru creșterea copilului în
cuantumul prevăzut la art. 79 alin. (4) din Legea
nr. 303/2004 privind statutul judecătorilor și procurorilor,
republicată, cu modificările ulterioare.
Art. 36. — Persoanele care doresc să schimbe
modalitatea de plată pentru care au optat inițial au
obligația să comunice în scris această nouă opțiune de
plată la direcția teritorială. Direcția teritorială va solicita
beneficiarului documentele justificative necesare pentru
noua opțiune.
Art. 37. — În aplicarea prezentelor norme metodologice,
Ministerul Muncii, Solidarității Sociale și Familiei poate
emite instrucțiuni care se aprobă prin ordin al ministrului
muncii, solidarității sociale și familiei.
Art. 38. — Anexele nr. 1—4 fac parte integrantă din
prezentele norme metodologice.

8

MONITORUL OFICIAL AL ROMÂNIEI, PARTEA I, Nr. 704/17.VIII.2006
ANEXA Nr. 1*)
la normele metodologice

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 704/17.VIII.2006

9

10

MONITORUL OFICIAL AL ROMÂNIEI, PARTEA I, Nr. 704/17.VIII.2006

MONITORUL OFICIAL AL ROMÂNIEI, PARTEA I, Nr. 704/17.VIII.2006

11

12

MONITORUL OFICIAL AL ROMÂNIEI, PARTEA I, Nr. 704/17.VIII.2006

MONITORUL OFICIAL AL ROMÂNIEI, PARTEA I, Nr. 704/17.VIII.2006

13
ANEXA Nr. 2a)
la normele metodologice

DIRECȚIA DE MUNCĂ, SOLIDARITATE SOCIALĂ ȘI FAMILIE
DECIZIA

nr. ................ din .......................
privind aprobarea acordării indemnizației pentru creșterea copilului/a stimulentului lunar și a alocației de stat pentru copii
Directorul executiv al Direcției de Muncă, Solidaritate Socială și Familie a .................................................................,
numit prin ordinul ministrului muncii, solidarității sociale și familiei nr. ...,
Având în vedere:
— art. 14 alin. (2) din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările ulterioare,
— art. 9 alin. (3) din Ordonanța de urgență a Guvernului nr. 148/2005 privind susținerea familiei în vederea
creșterii copilului, cu modificările și completările ulterioare,
— art. 10 din Ordonanța de urgență a Guvernului nr. 148/2005 privind susținerea familiei în vederea creșterii
copilului, cu modificările și completările ulterioare,
— art. 24 alin. (1) și (2) din Ordonanța de urgență a Guvernului nr. 148/2005 privind susținerea familiei în
vederea creșterii copilului, cu modificările și completările ulterioare,
— art. 19 alin. (2) din Normele metodologice de aplicare a prevederilor Ordonanței de urgență a Guvernului
nr. 148/2005 privind susținerea familiei în vederea creșterii copilului, aprobate prin Hotărârea Guvernului nr. 1.025/2006,
— cererea și declarația pe propria răspundere pentru acordarea drepturilor prevăzute de Ordonanța de urgență a
Guvernului nr. 148/2005 privind susținerea familiei în vederea creșterii copilului, înregistrate cu nr. ...............................,
— Regulamentul de organizare și funcționare al Direcției de Muncă, Solidaritate Socială și Familie ....................
și în temeiul competențelor conferite de lege,
DECIDE:

Art. 1. — Se aprobă pentru doamna/domnul ............................................................................, în calitate de titular,
următoarele drepturi:
a) indemnizație pentru creșterea copilului, în cuantum de ....................................... lei;
b) stimulent în cuantum de ............ lei;
c) alocație de stat pentru copii, în cuantum de ........................................................ lei.
Art. 2. — (1) Drepturile prevăzute la art. 1 se acordă începând cu data de .......................................................... .
(2) Plata drepturilor prevăzute la art. 1 se efectuează în perioada .................................................... a fiecărei luni,
prin mandat poștal/cont personal/cont de card.
Decizia poate fi contestată în termen de 30 zile de la comunicare la Direcția de Muncă, Solidaritate Socială și
Familie ................................................................................... .
În cazul în care sunteți nemulțumit de soluționarea contestației, decizia poate fi atacată la Tribunalul ..............., în
termen de 30 de zile de la comunicarea soluției contestației, potrivit prevederilor Legii contenciosului administrativ
nr. 554/2004.
Director executiv,
...........................
ANEXA Nr. 2b)
la normele metodologice
DIRECȚIA DE MUNCĂ, SOLIDARITATE SOCIALĂ ȘI FAMILIE
DECIZIA

nr. ................ din .......................
privind respingerea acordării indemnizației pentru creșterea copilului/a stimulentului lunar și a alocației de stat pentru copii
Directorul executiv al Direcției de Muncă, Solidaritate Socială și Familie a .................................................................,
numit prin ordinul ministrului muncii, solidarității sociale și familiei nr. ...,
Având în vedere:
— art. 14 alin. (2) din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările ulterioare,
— art. 9 alin. (3) din Ordonanța de urgență a Guvernului nr. 148/2005 privind susținerea familiei în vederea
creșterii copilului, cu modificările și completările ulterioare,
— art. 10 din Ordonanța de urgență a Guvernului nr. 148/2005 privind susținerea familiei în vederea creșterii
copilului, cu modificările și completările ulterioare,
— art. 19 alin. (2) din Normele metodologice de aplicare a prevederilor Ordonanței de urgență a Guvernului
nr. 148/2005 privind susținerea familiei în vederea creșterii copilului, cu modificările și completările ulterioare, aprobate
prin Hotărârea Guvernului nr. 1.025/2006,
— cererea și declarația pe propria răspundere pentru acordarea drepturilor prevăzute de Ordonanța de urgență a
Guvernului nr. 148/2005 privind susținerea familiei în vederea creșterii copilului, înregistrate cu nr. ..............................,
— Regulamentul de organizare și funcționare al Direcției de Muncă, Solidaritate Socială și Familie .........................
și în temeiul competențelor conferite de lege,

14

MONITORUL OFICIAL AL ROMÂNIEI, PARTEA I, Nr. 704/17.VIII.2006
D E C I D E:

Art. 1. — Se respinge pentru doamna/domnul ................................................................. acordarea drepturilor de:
a) indemnizație pentru creșterea copilului;
b) stimulent;
c) alocație de stat pentru copii.
Art. 2. — Respingerea acordării drepturilor are la bază următoarele motive, după caz:
a) solicitantul nu locuiește împreună cu copilul/copiii pentru care solicită drepturile și nu se ocupă de creșterea și
îngrijirea acestuia/acestora;
b) solicitantul nu a realizat în ultimul an anterior datei nașterii copilului, timp de 12 luni, venituri profesionale
supuse impozitului pe venit, potrivit prevederilor Legii nr. 571/2003 privind Codul fiscal, și nici nu se încadrează în
situațiile prevăzute la art. 1 alin. (2) din Ordonanța de urgență a Guvernului nr. 148/2005;
c) solicitantul nu a realizat până la data de 31 octombrie 2006, în sistemul public de pensii, perioade de stagiu
de cotizare de cel puțin 10 luni în ultimele 12 luni anterioare datei nașterii copilului.
Decizia poate fi contestată în termen de 30 zile de la comunicare la Direcția de Muncă, Solidaritate Socială și
Familie ......................................................... .
În cazul în care sunteți nemulțumit de soluționarea contestației, decizia poate fi atacată la Tribunalul ....................,
în termen de 30 de zile de la comunicarea soluției contestației, potrivit prevederilor Legii contenciosului administrativ
nr. 554/2004.
Director executiv,
...........................
ANEXA Nr. 3a)
la normele metodologice
DIRECȚIA DE MUNCĂ, SOLIDARITATE SOCIALĂ ȘI FAMILIE
DECIZIA

nr. ................ din .......................
privind suspendarea acordării indemnizației pentru creșterea copilului/a stimulentului lunar
și a alocației de stat pentru copii
Directorul executiv al Direcției de Muncă, Solidaritate Socială și Familie a ..................................................................,
numit prin Ordinul ministrului muncii, solidarității sociale și familiei nr. ...............................................,
Având în vedere:
— art. 14 alin. (2) din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările ulterioare,
— art. 12 alin. (1), (2) și (4)—(6) din Ordonanța de urgență a Guvernului nr. 148/2005 privind susținerea familiei
în vederea creșterii copilului, cu modificările și completările ulterioare,
— art. 27 alin. (1) și art. 28 din Normele metodologice de aplicare a prevederilor Ordonanței de urgență a Guvernului
nr. 148/2005 privind susținerea familiei în vederea creșterii copilului, aprobate prin Hotărârea Guvernului nr. 1.025/2006,
— cererea și declarația pe propria răspundere pentru acordarea drepturilor prevăzute de Ordonanța de urgență a
Guvernului nr. 148/2005 privind susținerea familiei în vederea creșterii copilului, înregistrate cu nr. ...............................,
— Regulamentul de organizare și funcționare al Direcției de Muncă, Solidaritate Socială și Familie ......................
și în temeiul competențelor conferite de lege,
D E C I D E:

Art. 1. — Se suspendă pentru doamna/domnul ......................................................................., în calitate de titular,
acordarea următoarelor drepturi:
a) indemnizație pentru creșterea copilului, în cuantum de ........................... lei;
b) stimulent în cuantum de ................................................ lei;
c) alocație de stat pentru copii, în cuantum de .................................. lei.
Art. 2. — Suspendarea plății drepturilor prevăzute la art. 1 se face începând cu data de ................................... .
Art. 3. — Suspendarea acordării drepturilor are la bază următoarele motive, după caz:
a) beneficiarul este decăzut din drepturile părintești;
b) beneficiarul este îndepărtat, conform legii, de la exercitarea tutelei;
c) beneficiarul nu mai îndeplinește condițiile prevăzute de lege în vederea încredințării copilului spre adopție;
d) beneficiarul nu mai îndeplinește condițiile prevăzute de lege în vederea menținerii măsurii de plasament;
e) beneficiarul execută o pedeapsă privativă de libertate sau se află în arest preventiv pe o perioadă mai mare
de 30 de zile;
f) copilul este abandonat ori este internat într-o instituție de ocrotire publică sau privată;
g) beneficiarul a decedat;
h) 3 luni consecutiv s-au înregistrat mandate poștale returnate.
Decizia poate fi contestată în termen de 30 zile de la comunicare la Direcția de Muncă, Solidaritate Socială și
Familie ......................................................... .

MONITORUL OFICIAL AL ROMÂNIEI, PARTEA I, Nr. 704/17.VIII.2006

15

În cazul în care sunteți nemulțumit de soluționarea contestației, decizia poate fi atacată la Tribunalul ....................,
în termen de 30 de zile de la comunicarea soluției contestației, potrivit prevederilor Legii contenciosului administrativ
nr. 554/2004.
Director executiv,
...........................
ANEXA Nr. 3b)
la normele metodologice
DIRECȚIA DE MUNCĂ, SOLIDARITATE SOCIALĂ ȘI FAMILIE
DECIZIA

nr. ................ din .......................
privind încetarea acordării indemnizației pentru creșterea copilului/a stimulentului lunar și a alocației de stat pentru copii
Directorul executiv al Direcției de Muncă, Solidaritate Socială și Familie a ......................................................, numit
prin Ordinul ministrului muncii, solidarității sociale și familiei nr. .............................................,
Având în vedere:
— art. 14 alin. (2) din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările ulterioare,
— art. 11 din Ordonanța de urgență a Guvernului nr. 148/2005 privind susținerea familiei în vederea creșterii
copilului, cu modificările și completările ulterioare,
— art. 30 din Normele metodologice de aplicare a prevederilor Ordonanței de urgență a Guvernului nr. 148/2005
privind susținerea familiei în vederea creșterii copilului, aprobate prin Hotărârea Guvernului nr. 1.025/2006,
— cererea și declarația pe propria răspundere pentru acordarea drepturilor prevăzute de Ordonanța de urgență a
Guvernului nr. 148/2005 privind susținerea familiei în vederea creșterii copilului, înregistrate cu nr. ...................................,
— Regulamentul de organizare și funcționare al Direcției de Muncă, Solidaritate Socială și Familie .........................
și în temeiul competențelor conferite de lege,
D E C I D E:

Art. 1. — Încetează pentru doamna/domnul ..................................................., în calitate de titular, acordarea
următoarelor drepturi:
a) indemnizație pentru creșterea copilului, în cuantum de ................................ lei;
b) stimulent în cuantum de ......................................... lei;
c) alocație de stat pentru copii în cuantum de ............................... lei.
Art. 2. — Încetarea plății drepturilor prevăzute la art. 1 se face începând cu data de ....................................... .
Art. 3. — Încetarea acordării drepturilor are la bază următoarele motive, după caz:
a) copilul a împlinit vârsta de 2 ani, respectiv de 3 ani, în cazul copilului cu handicap;
b) a avut loc decesul copilului.
Decizia poate fi contestată în termen de 30 zile de la comunicare la Direcția de Muncă, Solidaritate Socială și
Familie ...................................................................... .
În cazul în care sunteți nemulțumit de soluționarea contestației, decizia poate fi atacată la Tribunalul ............, în
termen de 30 de zile de la comunicarea soluției contestației, potrivit prevederilor Legii contenciosului administrativ
nr. 554/2004.
Director executiv,
...........................
ANEXA Nr. 3c)
la normele metodologice
DIRECȚIA DE MUNCĂ, SOLIDARITATE SOCIALĂ ȘI FAMILIE

DECIZIA

nr. .................................. din ...................................
privind reluarea acordării indemnizației pentru creșterea copilului/a stimulentului lunar și a alocației de stat pentru copii
Directorul executiv al Direcției de Muncă, Solidaritate Socială și Familie a ..................................................................,
numit prin Ordinul ministrului muncii, solidarității sociale și familiei nr. ....................................................,
Având în vedere:
— art. 14 alin. (2) din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările ulterioare,
— art. 12 alin. (7) și (8) din Ordonanța de urgență a Guvernului nr. 148/2005 privind susținerea familiei în
vederea creșterii copilului, cu modificările și completările ulterioare,
— art. 13 din Ordonanța de urgență a Guvernului nr. 148/2005 privind susținerea familiei în vederea creșterii
copilului, cu modificările și completările ulterioare,
— art. 27 alin. (2) și art. 30 din Normele metodologice de aplicare a prevederilor Ordonanței de urgență a
Guvernului nr. 148/2005 privind susținerea familiei în vederea creșterii copilului, cu modificările și completările ulterioare,
aprobate prin Hotărârea Guvernului nr. 1.025/2006,
— cererea și declarația pe propria răspundere pentru acordarea drepturilor prevăzute de Ordonanța de urgență a
Guvernului nr. 148/2005 privind susținerea familiei în vederea creșterii copilului, înregistrate, cu modificările și completările
ulterioare, cu nr. ..................................................,
— Regulamentul de organizare și funcționare al Direcției de Muncă, Solidaritate Socială și Familie .........................
și în temeiul competențelor conferite de lege,

16

MONITORUL OFICIAL AL ROMÂNIEI, PARTEA I, Nr. 704/17.VIII.2006
D E C I D E:

Art. 1. — Se aprobă pentru doamna/domnul ......................................................., în calitate de titular, reluarea
următoarelor drepturi:
a) indemnizație pentru creșterea copilului, în cuantum de ........................................ lei;
b) stimulent în cuantum de ....................................... lei;
c) alocație de stat pentru copii, în cuantum de ...................................... lei.
Art. 2. — (1) Drepturile prevăzute la art. 1 se acordă începând cu data de ........................................................... .
(2) Plata drepturilor prevăzute la art. 1 se efectuează în perioada ............................................................................ a
fiecărei luni prin mandat poștal/cont personal/cont de card.
Decizia poate fi contestată în termen de 30 de zile de la comunicare la Direcția de Muncă, Solidaritate Socială
și Familie ....................................................................... .
În cazul în care sunteți nemulțumit de soluționarea contestației, decizia poate fi atacată la Tribunalul ............, în
termen de 30 de zile de la comunicarea soluției contestației, potrivit prevederilor Legii contenciosului administrativ
nr. 554/2004.
Director executiv,
...........................
ANEXA Nr. 4
la normele metodologice

Denumirea angajatorului
...................................................
(elemente de identificare)
ADEVERINȚĂ

nr. ........./............
Se adeverește prin prezenta că doamna/domnul ........................................................, CNP ....................................,
domiciliată/domiciliat în localitatea ......................................................, str. .......................................... nr. ..., bl. ......, sc. ......,
et. ......, ap. ......, sector/județ .........................., angajată/angajat în unitatea noastră de la data de ....................................:
• în perioada de la ....................................... până la ......................................................... a beneficiat de
indemnizație de maternitate/indemnizație pentru creșterea copilului;
• la data de .......................................................................... se împlinesc cele 42 de zile din concediul de lăuzie;*)
• a depus cerere, înregistrată cu nr. ........................./......................, pentru acordarea ............................................,
începând cu data de ...............................................................;**)
• a realizat venituri profesionale supuse impozitului pe venit sau stagiu de cotizare în sistemul public de pensii,
după cum urmează:
— de la (lună/zi) ............................................ până la (lună/zi) a avut calitatea de .................................................
(de exemplu, salariat cu contract individual de muncă cu normă întreagă);
— de la (lună/zi) ............................................ până la (lună/zi) a avut calitatea de ..................................................
(de exemplu, șomer);
— de la (lună/zi) ............................................ până la (lună/zi) a avut calitatea de...................................................
(de exemplu, salariat cu contract de muncă pe durată determinată, cu 1/2 normă);
— de la (lună/zi) ............................................. până la (lună/zi) a avut calitatea de ......................................... etc.
Ultima zi/lună de plată a indemnizației de maternitate/pentru creșterea copilului a fost ........................................... .
Indemnizație restantă pentru creșterea copilului, aferentă perioadei: de la (lună/zi) .....................................................
până la (lună/zi) ............................................. .
Subsemnatul ..............................................., având funcția de ..............................................., declar că datele
cuprinse în prezenta adeverință sunt reale.
.....................................................................
(Semnătura și ștampila reprezentantului legal)

*) Se completează pentru situațiile în care persoanele se află în concediu de maternitate și nu s-a deschis încă dreptul la indemnizația
pentru creșterea copilului.
**) Se completează pentru situațiile în care cererile nu au putut fi soluționate până la data de 31 decembrie 2005.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 704/17.VIII.2006 conține 16 pagini.

Prețul: 1,15 lei

&JUYDGY|118805]
ISSN 1453—4495

