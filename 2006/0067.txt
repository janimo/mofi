Anul 174 (XVIII) — Nr. 67

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 25 ianuarie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 658 din 8 decembrie 2005 referitoare la
excepția de neconstituționalitate a prevederilor
art. 27 din Ordonanța de urgență a Guvernului
nr. 88/1997 privind privatizarea societăților
comerciale ..................................................................
Decizia nr. 659 din 8 decembrie 2005 referitoare la
excepția de neconstituționalitate a dispozițiilor
art. 49—51, art. 168, art. 282 alin. 2 și art. 299
din Codul de procedură civilă, precum și ale
art. 12 din Legea nr. 64/1995 privind procedura
reorganizării judiciare și a falimentului ....................

DECIZII

ALE

Nr.

Pagina

Decizia nr. 660 din 8 decembrie 2005 referitoare la
excepția de neconstituționalitate a prevederilor
art. 58 alin. (4) din Ordonanța de urgență a
Guvernului nr. 194/2002 privind regimul străinilor
în România ................................................................
1–2

3–4

CURȚII

5–6

ACTE ALE CAMEREI AUDITORILOR
FINANCIARI DIN ROMÂNIA
55/2005. — Hotărâre privind aprobarea Regulilor de
organizare și desfășurare a examenului de
aptitudini profesionale pentru atribuirea calității de
auditor financiar, sesiunea 2006 ..............................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 658
din 8 decembrie 2005

referitoare la excepția de neconstituționalitate a prevederilor art. 27 din Ordonanța de urgență
a Guvernului nr. 88/1997 privind privatizarea societăților comerciale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Florentina Baltă
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 27 din Ordonanța de urgență a
Guvernului nr. 88/1997 privind privatizarea societăților
comerciale, excepție ridicată de Societatea Comercială
îRomarta“ — S.A. din București în Dosarul nr. 10.085/2004
al Înaltei Curți de Casație și Justiție — Secția comercială.

La apelul nominal se constată lipsa părților, față de care
procedura de citare este legal îndeplinită.
Curtea dispune a se face apelul și în Dosarul
nr. 584D/2005, având ca obiect aceeași excepție, ridicată
de aceeași societate comercială în Dosarul nr. 10.091/2004
al Înaltei Curți de Casație și Justiție — Secția comercială.
La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din
Legea nr. 47/1992 privind organizarea și funcționarea Curții
Constituționale, raportate la art. 164 din Codul de
procedură
civilă,
dispune
conexarea
Dosarului
nr. 584D/2005 la Dosarul nr. 583D/2005, care a fost primul
înregistrat.

2

MONITORUL OFICIAL AL ROMÂNIEI, PARTEA I, Nr. 67/25.I.2006

Reprezentantul Ministerului Public pune concluzii de
respingere a excepției ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 31 mai 2005, pronunțate în dosarele
nr. 10.085/2004 și nr. 10.091/2004, Înalta Curte de Casație
și Justiție — Secția comercială a sesizat Curtea
Constituțională cu excepția de neconstituționalitate a
dispozițiilor art. 27 din Ordonanța de urgență a Guvernului
nr. 88/1997 privind privatizarea societăților comerciale.
Excepțiile au fost ridicate de Societatea Comercială
îRomarta“ — S.A. din București în cauze civile.
În motivarea excepțiilor de neconstituționalitate, având
un conținut identic, se susține că dispozițiile art. 27 din
Ordonanța de urgență a Guvernului nr. 88/1997 încalcă
prevederile constituționale referitoare la garantarea dreptului
de proprietate. Se arată, în esență, că textul de lege
criticat îngrădește dreptul de dispoziție al proprietarului
asupra anumitor bunuri din patrimoniul său, deoarece îl
obligă la înstrăinarea acestora.
Înalta Curte de Casație și Justiție — Secția comercială
apreciază că excepția de neconstituționalitate este
neîntemeiată, întrucât art. 27 din Ordonanța de urgență a
Guvernului nr. 88/1997 nu stabilește, în sarcina societăților
comerciale la care statul este acționar, o obligație legală
de a vinde acțiunile către cei care au efectuat investiții, ci
prevede doar posibilitatea acestora de a vinde acțiunile
către investitori.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția este neîntemeiată.
Precizează că dispozițiile art. 27 din Ordonanța de urgență
a Guvernului nr. 88/1997 au caracter permisiv, legiuitorul
oferind societăților comerciale și regiilor autonome
posibilitatea de a opta pentru vânzarea unor active, cu
îndeplinirea cumulativă a condițiilor prevăzute de textul de
lege criticat.
Avocatul Poporului apreciază că prevederile legale ce
formează obiectul excepției sunt constituționale, întrucât
art. 27 din ordonanță nu instituie o obligație de natură să
aducă atingere dreptului de proprietate al societăților
comerciale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 27 din Ordonanța de urgență a Guvernului
nr. 88/1997 privind privatizarea societăților comerciale,
publicată în Monitorul Oficial al României, Partea I, nr. 381
din 29 decembrie 1997, aprobată prin Legea nr. 44/1998,
publicată în Monitorul Oficial al României, Partea I, nr. 88
din 25 februarie 1998 și modificată prin Legea nr. 99/1999
privind unele măsuri pentru accelerarea reformei
economice, publicată în Monitorul Oficial al României,
Partea I, nr. 236 din 27 mai 1999, text care are următorul
cuprins:
— Art. 27: î(1) Societățile comerciale și regiile autonome,
care au în derulare contracte de locație de gestiune, de
închiriere sau de asociere în participațiune, pot vinde sau
încheia contracte de leasing imobiliar cu clauză irevocabilă de
vânzare, prin negociere directă cu locatarii sau asociații în
situațiile în care aceștia au efectuat investiții în activele pe care
le utilizează reprezentând mai mult de 15% din valoarea
acestor active. În acest caz, din prețul de vânzare se scade
valoarea investițiilor pe bază de raport de evaluare acceptat de
părți.
(2) Vânzarea se desfășoară cu acordul instituției publice
implicate.“
În opinia autorului excepției de neconstituționalitate
textul de lege criticat contravine dispozițiilor constituționale
ale art. 44 alin. (1) și (3), referitoare la garantarea dreptului
de proprietate și a creanțelor asupra statului, în condițiile și
limitele legii, precum și cu privire la posibilitatea exproprierii
doar pentru cauză de utilitate publică, potrivit legii, și ale
art. 136 alin. (5), conform cărora proprietatea privată este
inviolabilă, în condițiile legii organice.
De asemenea, autorul excepției susține că textul de
lege criticat contravine și prevederilor art. 1 — îProtecția
proprietății“ din primul Protocol adițional la Convenția pentru
apărarea drepturilor omului și a libertăților fundamentale.
Examinând excepția de neconstituționalitate ridicată,
Curtea constată că prevederile art. 27 din Ordonanța de
urgență a Guvernului nr. 88/1997 privind privatizarea
societăților comerciale au mai fost supuse controlului de
constituționalitate, prin raportare la aceleași dispoziții
constituționale invocate și în prezenta cauză și cu motivări
similare. Astfel, de exemplu, prin Decizia nr. 229 din
10 septembrie 2002, publicată în Monitorul Oficial al
României, Partea I, nr. 740 din 10 octombrie 2002, Curtea
Constituțională a respins această excepție de
neconstituționalitate ca neîntemeiată, pentru considerentele
acolo reținute.
Întrucât în prezenta cauză nu au intervenit elemente noi
care să justifice schimbarea jurisprudenței Curții, cele
statuate prin decizia menționată își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 27 din Ordonanța de urgență a Guvernului
nr. 88/1997 privind privatizarea societăților comerciale, excepție ridicată de Societatea Comercială îRomarta“ — S.A. din
București în dosarele nr. 10.085/2004 și nr. 10.091/2004 ale Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 8 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 67/25.I.2006

3

CURTEA CONSTITUȚIONALĂ

D E C I Z I A Nr. 659
din 8 decembrie 2005

referitoare la excepția de neconstituționalitate a dispozițiilor art. 49—51, art. 168, art. 282 alin. 2
și art. 299 din Codul de procedură civilă, precum și ale art. 12 din Legea nr. 64/1995
privind procedura reorganizării judiciare și a falimentului
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Florentina Baltă
— procuror
Ioana Marilena Chiorean — magistrat-asistent
Pe rol se află soluționarea excepției de neconstituționalitate
a dispozițiilor art. 49—51, art. 168, art. 282 alin. 2 și
art. 299 din Codul de procedură civilă, precum și ale
art. 12 din Legea nr. 64/1995 privind procedura
reorganizării judiciare și a falimentului, excepție ridicată de
Societatea Comercială îCrișul Favorit“ — S.A. și de
Asociația P.A.S. îCrișul Favorit“, ambele din Oradea, în
Dosarul nr. 2.431/C/2005 al Curții de Apel Oradea —
Secția comercială și de contencios administrativ și fiscal.
La apelul nominal se prezintă, pentru autorii excepției,
consilier juridic Florian Torjoc, cu delegații depuse în
ședință, lipsă fiind celelalte părți, față de care procedura de
citare a fost legal îndeplinită.
Cauza fiind în stare de judecată, reprezentantul autorilor
excepției solicită admiterea excepției astfel cum a fost
formulată în fața instanței de judecată și în notele scrise
depuse la dosar.
Reprezentantul Ministerului Public solicită respingerea
excepției de neconstituționalitate ca fiind neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2005, pronunțată în Dosarul
nr. 2.431/C/2005, Curtea de Apel Oradea — Secția
comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 49—51, art. 168,
art. 282 alin. 2 și art. 299 din Codul de procedură civilă,
precum și ale art. 12 din Legea nr. 64/1995 privind
procedura reorganizării judiciare și a falimentului. Excepția
a fost ridicată de Societatea Comercială îCrișul Favorit“ —
S.A. din Oradea și de Asociația P.A.S. îCrișul Favorit“ din
Oradea, în calitate de intervenientă în interes propriu și în
calitate de intervenientă în interesul Societății Comerciale
îCrișul Favorit“ — S.A., în cauza având ca obiect recursul
declarat de acestea împotriva unei încheieri a Tribunalului
Bihor — Judecătorul-sindic, pronunțată în baza Legii
nr. 64/1995.
În motivarea excepției de neconstituționalitate autorii
acesteia susțin că expertiza în cauza dedusă judecății s-a
desfășurat cu necitarea părților, ceea ce contravine
dreptului la apărare și accesului liber la justiție, apreciind
totodată că încheierile Tribunalului Bihor — Judecătorulsindic din 1 aprilie 2005 și 8 aprilie 2005 aduc o gravă

atingere principiului contradictorialității, dreptului la apărare
și dreptului la un recurs într-un termen rezonabil.
Curtea de Apel Oradea — Secția comercială și de
contencios administrativ și fiscal și-a exprimat opinia în
sensul că dispozițiile legale criticate nu încalcă dreptul la
un proces echitabil, dreptul la apărare, dreptul la un recurs
efectiv la o instanță națională, fiind conforme cu prevederile
Constituției și ale Convenției pentru apărarea drepturilor
omului și a libertăților fundamentale.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată nu este
întemeiată, întrucât dispozițiile legale criticate nu contravin
accesului liber la justiție și nici art. 16 din Constituție,
privind egalitatea în drepturi a cetățenilor, invocând în acest
sens jurisprudența constantă a Curții Constituționale și a
Curții Europene a Drepturilor Omului.
Avocatul Poporului consideră că dispozițiile legale
criticate sunt constituționale, deoarece instituirea unor reguli
speciale privind procedura de desfășurare a procesului civil
nu aduce atingere principiului egalității cetățenilor în drepturi
și nici celorlalte prevederi din Constituție și din actele
internaționale invocate de autorii excepției, așa cum a
statuat și Curtea Constituțională în jurisprudența sa.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
dispozițiile art. 49—51, art. 168, art. 282 alin. 2 și art. 299
din Codul de procedură civilă, precum și ale art. 12 din
Legea nr. 64/1995 privind procedura reorganizării judiciare
și a falimentului, republicată în Monitorul Oficial al
României, Partea I, nr. 1.066 din 17 noiembrie 2004.
Ulterior sesizării Curții Constituționale, prin art. I pct. 45
din Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 609 din 14 iulie

4

MONITORUL OFICIAL AL ROMÂNIEI, PARTEA I, Nr. 67/25.I.2006

2005, alin. 3 al art. 299 din Codul de procedură civilă a
fost abrogat, iar prin art. I pct. 39 și 45 din lege, art. 282
alin. 2, respectiv art. 299 din același cod au fost
modificate.
Prin urmare, dispozițiile legale criticate din Codul de
procedură civilă au, în prezent, următorul conținut:
— Art. 49: îOricine are interes poate interveni într-o pricină
ce se urmează între alte persoane.
Intervenția este în interes propriu când cel care intervine
invocă un drept al său.
Ea este în interesul uneia din părți când sprijină numai
apărarea acesteia.“;
— Art. 50: îCererea de intervenție în interes propriu va fi
făcută în forma prevăzută pentru cererea de chemare în
judecată.
Ea se poate face numai în fața primei instanțe și înainte de
închiderea dezbaterilor.
Cu învoirea părților, intervenția în interes propriu se poate
face și în instanța de apel.“;
— Art. 51: îCererea de intervenție în interesul uneia din
părți se poate face chiar înaintea instanței de recurs.“;
— Art. 168: îÎncheierea prin care se încuviințează dovezile
va arăta faptele ce vor trebui dovedite, precum și mijloacele de
dovadă încuviințate pentru dovedirea lor.
Administrarea dovezilor se va face în ordinea statornicită de
instanță.
Când o parte renunță la dovezile ce a propus, cealaltă parte
poate să și le însușească.“;
— Art. 282 alin. 2: îÎmpotriva încheierilor premergătoare
nu se poate face apel decât odată cu fondul, în afară de cazul
când prin ele s-a întrerupt cursul judecății.“;
— Art. 299: îHotărârile date fără drept de apel, cele date
în apel, precum și, în condițiile prevăzute de lege, hotărârile
altor organe cu activitate jurisdicțională sunt supuse recursului.
Dispozițiile art. 282 alin. 2 sunt aplicabile în mod
corespunzător.
Recursul se soluționează de instanța imediat superioară
celei care a pronunțat hotărârea în apel.“
Obiect al excepției de neconstituționalitate îl formează și
dispozițiile art. 12 din Legea nr. 64/1995 privind procedura
reorganizării judiciare și a falimentului, republicată, care au

următorul cuprins: îHotărârile judecătorului-sindic sunt
definitive și executorii. Ele pot fi atacate separat cu recurs.“
În susținerea excepției autorii acesteia consideră că
dispozițiile legale atacate contravin prevederilor
constituționale ale art. 15 privind universalitatea, ale art. 16
alin. (1) și (2) referitoare la egalitatea în drepturi, ale
art. 20 relative la tratatele internaționale privind drepturile
omului, ale art. 21 alin. (1)—(3) privind accesul liber la
justiție, ale art. 44 alin. (1) și (2) referitoare la dreptul de
proprietate privată, precum și ale art. 148 alin. (1) și (2)
privind integrarea în Uniunea Europeană.
Totodată, autorii excepției susțin că prin dispozițiile
legale criticate se încalcă și următoarele prevederi din
Convenția pentru apărarea drepturilor omului și a libertăților
fundamentale: art. 6 referitor la dreptul la un proces
echitabil, art. 11 privind libertatea de întrunire și de
asociere, art. 13 referitor la dreptul la un recurs efectiv,
precum și art. 1 din Regulamentul Curții Europene a
Drepturilor Omului, referitor la definițiile termenilor de părți
și terți intervenienți.
Analizând excepția de neconstituționalitate ridicată,
Curtea reține următoarele:
I. Referitor la dispozițiile art. 299 alin. 3 din Codul de
procedură civilă, având în vedere că acestea au fost
abrogate ulterior sesizării Curții Constituționale și ținând
seama de dispozițiile art. 29 alin. (1) din Legea
nr. 47/1992, potrivit cărora Curtea se pronunță numai
asupra excepțiilor privind neconstituționalitatea unei legi sau
ordonanțe ori a unei dispoziții dintr-o lege sau ordonanță
îîn vigoare“, Curtea constată că excepția de
neconstituționalitate a acestora a devenit inadmisibilă.
II. În ceea ce privește celelalte critici de neconstituționalitate,
Curtea observă că autorii excepției sunt nemulțumiți, în
esență, de modul de aplicare de către instanța de judecată
a dispozițiilor legale criticate, iar potrivit art. 2 alin. (3) din
Legea nr. 47/1992, Curtea se pronunță numai asupra
constituționalității actelor cu care a fost sesizată. Prin
urmare, aplicarea legii fiind de competența exclusivă a
instanțelor judecătorești, excepția de neconstituționalitate
invocată este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a dispozițiilor art. 299 alin. 3 din Codul de
procedură civilă, excepție ridicată de Societatea Comercială îCrișul Favorit“ — S.A. și de Asociația P.A.S. îCrișul Favorit“,
ambele din Oradea, în Dosarul nr. 2.431/C/2005 al Curții de Apel Oradea — Secția comercială și de contencios
administrativ și fiscal.
2. Respinge, ca fiind inadmisibilă, excepția de neconstituționalitate a dispozițiilor art. 49—51, art. 168, art. 282
alin. 2 și art. 299 alin. 1 și 2 din Codul de procedură civilă, precum și ale art. 12 din Legea nr. 64/1995 privind
procedura reorganizării judiciare și a falimentului, excepție ridicată de aceiași autori în același dosar.
Definitivă și general obligatorie.
Pronunțată în ședința publică din data de 8 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 67/25.I.2006

5

CURTEA CONSTITUȚIONALĂ

D E C I Z I A Nr. 660
din 8 decembrie 2005

referitoare la excepția de neconstituționalitate a prevederilor art. 58 alin. (4)
din Ordonanța de urgență a Guvernului nr. 194/2002 privind regimul străinilor în România
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Florentina Baltă
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 58 alin. (4) din Ordonanța de urgență a
Guvernului nr. 194/2002 privind regimul străinilor în
România, excepție ridicată de Sun Yuefa în Dosarul
nr. 210/2005 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de
care procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 13 iunie 2005, pronunțată în
Dosarul nr. 210/2005, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 58 alin. (4) din Ordonanța de urgență a
Guvernului nr. 194/2002 privind regimul străinilor în
România, modificată și completată prin Legea nr. 357/2003.
Excepția de neconstituționalitate a fost ridicată de Sun
Yuefa într-o cauză de contencios administrativ având ca
obiect soluționarea cererii de anulare a dispoziției de
părăsire a teritoriului României, emisă de Autoritatea pentru
străini.
În motivarea excepției de neconstituționalitate se
susține că dispozițiile art. 58 alin. (4) din Ordonanța de
urgență a Guvernului nr. 194/2002 sunt contrare
prevederilor art. 32 alin. (1) din Constituție, interpretate prin
prisma celor ale art. 2 teza întâi din primul Protocol
adițional la Convenția pentru apărarea drepturilor omului și
a libertăților fundamentale, precum și a jurisprudenței Curții
Europene a Drepturilor Omului, care instituie și garantează
dreptul persoanei la instruire, ca drept fundamental.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
nu este întemeiată, întrucât prevederile art. 58 alin. (4) din

Ordonanța de urgență a Guvernului nr. 194/2002
precizează doar condiția esențială, anume promovarea
anului de studii, pentru ca străinilor să le poată fi prelungit
dreptul de ședere temporară, prin aceasta fiind asigurat
accesul acestora la învățătură; totodată, este invocată
Cauza Silver și alții împotriva Regatului Unit al Marii Britanii și
Irlandei de Nord, 1983, pronunțată de Curtea Europeană a
Drepturilor Omului.
Avocatul Poporului apreciază că prevederile art. 58
alin. (4) din Ordonanța de urgență a Guvernului
nr. 194/2002 nu contravin dispozițiilor art. 32 alin. (1) din
Constituție.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 58 alin. (4) din Ordonanța de urgență a
Guvernului nr. 194/2002 privind regimul străinilor în
România, publicată în Monitorul Oficial al României, Partea I,
nr. 955 din 27 decembrie 2002, aprobată cu modificări și
completări prin Legea nr. 357/2003, publicată în Monitorul
Oficial al României, Partea I, nr. 537 din 25 iulie 2003.
Ordonanța menționată a fost republicată în Monitorul Oficial
al României, Partea I, nr. 201 din 8 martie 2004.
Prevederile legale criticate au următorul conținut:
— Art. 58 alin. (4): îÎn situația în care străinul nu a
promovat un an de studii din cauze imputabile acestuia,
Autoritatea pentru străini poate să nu-i prelungească dreptul de
ședere temporară.“
În opinia autorului excepției de neconstituționalitate,
textul de lege criticat contravine dispozițiilor art. 32 alin. (1)
din Constituție, privind asigurarea dreptului la învățătură, și
prevederilor art. 2 teza întâi din primul Protocol adițional la
Convenția pentru apărarea drepturilor omului și a libertăților
fundamentale, potrivit cărora nimănui nu i se poate refuza
dreptul la instruire.
Examinând excepția ridicată, Curtea constată că
prevederile art. 58 alin. (4) din Ordonanța de urgență a
Guvernului nr. 194/2002 privind regimul străinilor în
România au mai format obiect al controlului de
constituționalitate, în cauze cu o motivare identică și prin
raportare la aceleași dispoziții constituționale și
convenționale invocate și în prezentul dosar. Astfel, de
exemplu, prin Decizia nr. 495 din 29 septembrie 2005,
publicată în Monitorul Oficial al României, Partea I, nr. 964
din 31 octombrie 2005, Curtea Constituțională a respins
excepția ca neîntemeiată, pentru considerentele acolo
reținute.

6

MONITORUL OFICIAL AL ROMÂNIEI, PARTEA I, Nr. 67/25.I.2006

Cele statuate prin decizia menționată își mențin
valabilitatea și în cauza de față, neintervenind elemente

noi, de natură să determine reconsiderarea soluției
pronunțate cu acel prilej.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 58 alin. (4) din Ordonanța de urgență a Guvernului
nr. 194/2002 privind regimul străinilor în România, excepție ridicată de Sun Yuefa în Dosarul nr. 210/2005 al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 8 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

AC TE AL E CAMEREI AUDITO RI LO R FI NANCI ARI DI N ROM Â N I A
CAMERA AUDITORILOR FINANCIARI DIN ROMÂNIA

HOTĂRÂRE
privind aprobarea Regulilor de organizare și desfășurare a examenului de aptitudini profesionale
pentru atribuirea calității de auditor financiar, sesiunea 2006
În temeiul prevederilor art. 13 alin. (2) din Ordonanța de urgență a Guvernului nr. 75/1999 privind activitatea de
audit financiar, republicată, cu modificările ulterioare,
Consiliul Camerei Auditorilor Financiari din România, întrunit în ședința din 14 decembrie 2005, h o t ă r ă ș t e:
Art. 1. — Se aprobă Regulile de organizare și
desfășurare a examenului de aptitudini profesionale pentru
atribuirea calității de auditor financiar, sesiunea 2006, potrivit
anexei care face parte integrantă din prezenta hotărâre.
Art. 2. — (1) Departamentul de învățământ și admitere
și Secretariatul general vor duce la îndeplinire prezenta
hotărâre.

(2) Prezenta hotărâre se publică în Monitorul Oficial al
României, Partea I, conform prevederilor art. 6 alin. (5) din
Ordonanța de urgență a Guvernului nr. 75/1999 privind
activitatea de audit financiar, republicată, cu modificările
ulterioare.

Președintele Camerei Auditorilor Financiari din România,
prof. univ. dr. Ion Mihăilescu
București, 14 decembrie 2005.
Nr. 55.
ANEXĂ

REGULI
de organizare și desfășurare a examenului de aptitudini profesionale pentru atribuirea calității de auditor financiar,
sesiunea 2006
ARTICOLUL 1

ARTICOLUL 2

Potrivit prevederilor art. 13 din Ordonanța de urgență a
Guvernului nr. 75/1999 privind activitatea de audit financiar,
republicată în Monitorul Oficial al României, Partea I,
nr. 598 din 22 august 2003, cu modificările ulterioare, și
ale Regulamentului de organizare și funcționare a Camerei
Auditorilor Financiari din România, aprobat prin Hotărârea
Guvernului nr. 983/2004, publicată în Monitorul Oficial al
României, Partea I, nr. 634 din 13 iulie 2004, examenul de
aptitudini profesionale pentru atribuirea calității de auditor
financiar se organizează de Camera Auditorilor Financiari
din România, prin Departamentul de învățământ și
admitere.

Pentru atribuirea calității de auditor financiar, Camera
Auditorilor Financiari din România va organiza examenul de
aptitudini profesionale pentru stagiarii în activitatea de audit
financiar admiși la testul de acces la stagiu în decembrie
2002 și care au finalizat cei 3 ani de stagiu și au îndeplinit
toate obligațiile față de Cameră.
ARTICOLUL 3
Înscrierea la examen

(1) Înscrierile la examen se vor face odată cu acordarea
vizei pentru anul 3 de stagiu, în perioada 15 ianuarie —
15 februarie 2006.

MONITORUL OFICIAL AL ROMÂNIEI, PARTEA I, Nr. 67/25.I.2006
(2) În vederea înscrierii la examen, candidații vor
depune la sediul din București al Camerei Auditorilor
Financiari din România, Str. Sirenelor nr. 67—69,
următoarele acte:
— caietul de stagiu completat și raportul îndrumătorului
de stagiu pentru anul 3 de stagiu — pentru acordarea
vizei pentru anul 3 de stagiu;
— cererea-model (conform anexei nr. 1) — se va afișa
pe site-ul Camerei Auditorilor Financiari din România
(www.cafr.ro);
— declarația îndrumătorului de stagiu, prin care se
atestă capacitatea stagiarului de a se prezenta la examen
(conform anexei nr. 2) — se va afișa pe site-ul Camerei
Auditorilor Financiari din România (www.cafr.ro);
— copia documentului de achitare a taxei de înscriere,
în sumă de 600 RON;
— copie de pe buletinul/cartea de identitate;
— 4 fotografii tip buletin.
(3) Departamentul de învățământ și admitere va elibera
în momentul înscrierii legitimația de participare la examen.
(4) Pentru candidații care au finalizat anul 3 de stagiu,
dar nu pot sau nu solicită să participe la această sesiune
de examen, îndrumătorul de stagiu le va elibera un
certificat de finalizare a stagiului, care le va oferi
posibilitatea să se înscrie la sesiunea următoare.
ARTICOLUL 4
Data de organizare a examenului și centrele de examinare

(1) Examenul va avea loc în perioada 15 martie —
10 aprilie 2006 și se va desfășura pe parcursul a 3 zile de
examinare.
(2) Centrele de examinare unde se va organiza
examenul de aptitudini profesionale sunt următoarele: ClujNapoca, Deva, Iași, Ploiești, Constanța, Pitești și București.
(3) Examenul va avea loc concomitent, la aceeași oră
în toate centrele de examinare. Ora de începere a
examenului se va anunța cu cel puțin 10 zile înainte de
fiecare sesiune de examen.
(4) La înscriere candidaților li se va comunica centrul la
care vor susține examenul, potrivit arondării județelor pe
centre — arondare stabilită de Camera Auditorilor
Financiari din România, fără ca această opțiune să mai
poată fi modificată ulterior.
(5) Anunțul privind organizarea examenului se publică
pe site-ul Camerei Auditorilor Financiari din România și în
cel puțin două cotidiene de circulație națională și cuprinde
locul, data și perioada în care vor avea loc înscrierile, locul
și data în care va avea loc examenul, precum și alte
informații suplimentare.
ARTICOLUL 5
Subiectele de examen

(1) Examenul va consta în susținerea a 3 probe scrise:
• probă scrisă — din disciplinele prevăzute de art. 13
lit. a) din Ordonanța de urgență a Guvernului nr. 75/1999,
republicată, cu modificările ulterioare;
• test-grilă — pentru disciplinele prevăzute de art. 13
lit. b) din Ordonanța de urgență a Guvernului nr. 75/1999,
republicată, cu modificările ulterioare. Grilele vor avea 4
variante de răspuns, din care un răspuns va fi corect;
• lucrare practică de audit.
Lucrarea practică va fi structurată astfel: pe baza situațiilor
financiare și a altor informații despre o societate comercială
se vor aborda următoarele aspecte:
— independență, acceptarea angajamentului;
— planificare, eșantion, prag de semnificație;
— 3 teste la alegere din cadrul secțiunilor de la G—P
(Probe de audit) cu foile de lucru aferente.

7

(2) Subiectele pentru examenul de aptitudini profesionale
pentru atribuirea calității de auditor financiar sunt stabilite
de Comisia de elaborare a subiectelor, formată din
persoane aprobate de Consiliul Camerei Auditorilor
Financiari din România.
ARTICOLUL 6
Tematică și bibliografie

Camera Auditorilor Financiari din România va publica
tematica și bibliografia cu cel puțin 30 de zile înainte de
data susținerii examenului de aptitudini profesionale pentru
atribuirea calității de auditor financiar.
ARTICOLUL 7
Desfășurarea examenului de aptitudini profesionale
pentru atribuirea calității de auditor financiar

(1) Intrarea în sală a candidaților se va face cu o
jumătate de oră înainte de ora de începere a examenului,
pe baza legitimației de acces și a cărții/buletinului de
identitate.
(2) Odată cu începerea examenului se interzice intrarea
oricărui candidat în sala de examen.
(3) Fiecare candidat va primi:
a) pentru proba grilă — un exemplar de grile, o foaie
de răspuns tip și ciorne;
b) pentru proba scrisă — un exemplar cu întrebările, foi
de răspuns, care vor avea ștampila Camerei Auditorilor
Financiari din România și vor fi numerotate de candidați și
verificate de către supraveghetori;
c) pentru proba practică — informațiile și cerințele
pentru proba practică, foi de răspuns, care vor avea
ștampila Camerei Auditorilor Financiari din România și vor
fi numerotate de candidați și verificate de către
supraveghetori.
(4) Candidații vor completa în colțul din dreapta sus:
numele, prenumele, localitatea de domiciliu, numărul de pe
legitimația de acces.
(5) La ieșirea din sală, candidații vor preda toate
materialele primite, vor semna pentru predarea lucrării de
examen, iar supraveghetorul de sală va semna în colțul
din dreapta sus, după care va îndoi și va sigila acest colț.
(6) Candidații nu au voie în sala de examen cu nici un
material în afară de: pix/stilou și calculator electronic.
ARTICOLUL 8
Rezultatele examenului de aptitudini profesionale
pentru atribuirea calității de auditor financiar

(1) Verificarea probelor de examen se va face de către
o comisie de verificare, aprobată de Consiliul Camerei
Auditorilor Financiari din România.
(2) Pe baza punctajelor obținute, evidențiate în listinguri,
Comisia de verificare va întocmi procesul-verbal de stabilire
a rezultatelor examenului de aptitudini profesionale pentru
atribuirea calității de auditor financiar.
(3) Rezultatele examenului de aptitudini profesionale se
vor publica pe site-ul Camerei Auditorilor Financiari din
România până la data de 25 aprilie 2006.
(4) Rezultatul afișat de Comisia de verificare se poate
contesta în termen de 48 de ore (două zile lucrătoare) de
la afișare. Contestațiile se depun la sediul Camerei
Auditorilor Financiari din România.
(5) Soluționarea contestațiilor va fi făcută de o comisie
formată din alte persoane decât cele din Comisia de
verificare. Comisia va reexamina testele și va comunica
rezultatele celor în cauză în termen de 5 zile lucrătoare de
la data depunerii contestațiilor.

8

MONITORUL OFICIAL AL ROMÂNIEI, PARTEA I, Nr. 67/25.I.2006
ANEXA Nr. 1
la reguli
CERERE

de înscriere la examenul de aptitudini profesionale pentru atribuirea calității de auditor financiar,
sesiunea 2006
Subsemnatul/subsemnata ....................................................., născut/născută la data de .................... în comuna
(orașul) ............................., cu domiciliul în localitatea ................................., str. ............................... nr. ........, bl. .......,
sc. ........., et. ........., ap. ........, județul/sectorul ..................., legitimat/legitimată cu buletinul/cartea de identitate/pașaportul
seria ........ nr. ......, eliberat/eliberată de ............................. la data de ................., cod numeric personal
(CNP) ....................................., telefon: acasă ...................., serviciu ........................, mobil ........................., solicit înscrierea
la examenul de aptitudini profesionale pentru atribuirea calității de auditor financiar, sesiunea 2006.
Anexez:
— declarația îndrumătorului de stagiu, prin care se atestă finalizarea celor 3 ani de stagiu și capacitatea
stagiarului de a se prezenta la examen;
— copie de pe buletinul/cartea de identitate;
— 4 fotografii tip buletin;
— copie de pe documentul de achitare a taxei de înscriere de 600 RON, achitată prin virament în contul
RO09 RNCB 0069 0076 6442 0001, deschis la Banca Comercială Română — S.A., Sucursala Libertății, sau în numerar
la sediul Camerei Auditorilor Financiari din România, unde au loc înscrierile.
............................

...................................

(data)

(semnătura)
ANEXA Nr. 2
la reguli
DECLARAȚIA ÎNDRUMĂTORULUI DE STAGIU

Numele .....................................
Prenumele ................................
Numărul carnetului de membru al CAFR ...................................
Asociat în S.C. .................... Nr. autorizației ..............................
Declar că domnul/doamna ........................................ a desfășurat stagiul de pregătire practică sub îndrumarea mea
în perioada ............................. și a dobândit pe perioada stagiului toate cunoștințele necesare pentru a se putea prezenta
la examenul de aptitudini profesionale pentru atribuirea calității de auditor financiar.
Totodată menționez că pe perioada în care am fost îndrumător de stagiu am avut în derulare angajamente de
audit în calitate de persoană fizică/juridică.
Data

Semnătura și ștampila

............................

................................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 67/25.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071711]
ISSN 1453—4495

