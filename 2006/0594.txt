Anul 174 (XVIII) — Nr. 594

PARTEA

I

LEGI, DECRETE, HOTĂRÂRI ȘI ALTE ACTE

Luni, 10 iulie 2006

SUMAR

Nr.

Pagina
HOTĂRÂRI ALE GUVERNULUI ROMÂNIEI

818.

865.

Nr.
90.

— Hotărâre privind modificarea și completarea
Hotărârii Guvernului nr. 521/1997 pentru aprobarea
Normelor metodologice privind finanțarea lucrărilor
de cadastru de specialitate imobiliar-edilitar și de
constituire a băncilor de date urbane .....................

2–10

— Hotărâre privind aprobarea înființării pe lângă
Ministerul Finanțelor Publice a unei activități
finanțate integral din venituri proprii ........................

11

— Decizie pentru numirea domnului Călin OvidiuVasile în funcția de secretar de stat la Ministerul
Comunicațiilor și Tehnologiei Informației .................

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.540/C. — Ordin al ministrului justiției privind organizarea
și atribuțiile Direcției pentru prevenirea criminalității
în mediul penitenciar.................................................

13–14

ACTE ALE OFICIULUI ROMÂN PENTRU
DREPTURILE DE AUTOR

DECIZII ALE PRIMULUI-MINISTRU
87.

— Decizie pentru eliberarea domnului Claudiu
Doltu din funcția de secretar de stat la Ministerul
Finanțelor Publice......................................................

11

88.

— Decizie pentru eliberarea domnului Aurel Nețin
din funcția de secretar de stat la Ministerul
Comunicațiilor și Tehnologiei Informației .................

12

— Decizie pentru numirea domnului Adrian
Cosmin Vierița în funcția de secretar de stat în
cadrul Ministerului Afacerilor Externe ......................

12

89.

Pagina

195.

— Decizie pentru publicarea în Monitorul Oficial al
României, Partea I, a Hotărârii arbitrale din
20 iunie 2006 privind stabilirea modalității de
împărțire, între organismele de gestiune colectivă
DACIN-SARA și UPFAR-ARGOA, a procentului de
50% cuvenit titularilor de drepturi de autor pentru
retransmiterea prin cablu a operelor audiovizuale
din procentul de 1,5% cuvenit titularilor de drepturi
de autor pentru retransmiterea prin cablu a
operelor lor ................................................................

14–16

2

MONITORUL OFICIAL AL ROMÂNIEI, PARTEA I, Nr. 594/10.VII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea și completarea Hotărârii Guvernului nr. 521/1997
pentru aprobarea Normelor metodologice privind finanțarea lucrărilor
de cadastru de specialitate imobiliar-edilitar și de constituire a băncilor de date urbane
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 521/1997 pentru
aprobarea Normelor metodologice privind finanțarea
lucrărilor de cadastru de specialitate imobiliar-edilitar și de
constituire a băncilor de date urbane, publicată în Monitorul
Oficial al României, Partea I, nr. 247 din 12 septembrie
1997, se modifică și se completează după cum urmează:
1. Titlul hotărârii va avea următorul cuprins:
îHOTĂRÂRE
pentru aprobarea Normelor metodologice
privind finanțarea sistemului informațional specific
domeniului imobiliar-edilitar și băncilor de date urbane“
2. Articolul unic va avea următorul cuprins:
îArticol unic. — Se aprobă Normele metodologice privind
finanțarea sistemului informațional specific domeniului
imobiliar-edilitar și băncilor de date urbane, prevăzute în
anexa care face parte integrantă din prezenta hotărâre.“
3. Titlul anexei va avea următorul cuprins:
îNORME METODOLOGICE
privind finanțarea sistemului informațional specific
domeniului imobiliar-edilitar și băncilor de date urbane“
4. Articolul 1 din anexă va avea următorul cuprins:
îArt. 1. — Sistemul informațional specific domeniului
imobiliar-edilitar și băncilor de date urbane este sistemul de
evidență, măsurare, inventariere, gestiune și actualizare
sistematică a tuturor imobilelor și rețelelor edilitare din
intravilanul localităților, sub aspect tehnic și economic, cu
respectarea datelor de bază din cadastrul general, privind
suprafața, categoria de folosință și proprietarul.
Sistemul informațional are la bază atât datele din
domeniul imobiliar-edilitar, cât și din alte sectoare de
activitate, care servesc la formularea strategiilor globale ale
localităților, în corelare cu programele de dezvoltare
durabilă ale administrațiilor locale, la toate nivelurile.“
5. Articolul 2 din anexă va avea următorul cuprins:
îArt. 2. — Potrivit art. 67 din Legea cadastrului și a
publicității imobiliare nr. 7/1996, republicată, Ministerul
Transporturilor, Construcțiilor și Turismului, ca autoritate
publică centrală competentă în domeniu, are obligația de a
coordona și de a organiza realizarea sistemului
informațional specific domeniului imobiliar-edilitar și băncilor
de date urbane la nivel național și de a furniza datele
specifice pentru integrarea acestora în cadastrul general.“
6. Articolul 3 din anexă va avea următorul cuprins:
îArt. 3. — Sistemul informațional specific domeniului
imobiliar-edilitar și băncilor de date urbane se realizează în
condițiile prezentelor norme metodologice și în conformitate
cu exigențele tehnice cuprinse în metodologiile privind
executarea lucrărilor de introducere a cadastrului imobiliar
în localități și a cadastrului rețelelor edilitare în localități,

aprobate prin Ordinul ministrului lucrărilor publice și
amenajării teritoriului și al președintelui Oficiului Național de
Cadastru, Geodezie și Cartografie nr. 90/N/911 — CP/1997
și, respectiv, prin Ordinul ministrului lucrărilor publice și
amenajării teritoriului și al președintelui Oficiului Național de
Cadastru, Geodezie și Cartografie nr. 91/N/912 — CP/1997,
publicate în Monitorul Oficial al României, Partea I, nr. 110
din 3 iunie 1997.“
7. Titlul capitolului II din anexă va avea următorul
cuprins:
îCAPITOLUL II
Coordonarea, organizarea și realizarea sistemului
informațional specific domeniului imobiliar-edilitar
și băncilor de date urbane“
8. Titlul capitolului III din anexă va avea următorul
cuprins:
îCAPITOLUL III
Finanțarea și decontarea sistemului informațional
specific domeniului imobiliar-edilitar
și băncilor de date urbane“
9. Articolul 7 din anexă va avea următorul cuprins:
îArt. 7. — Finanțarea sistemului informațional specific
domeniului imobiliar-edilitar și băncilor de date urbane se
asigură prin transferuri de la bugetul de stat, prin bugetul
Ministerului Transporturilor, Construcțiilor și Turismului, pe
bază de programe anuale, în limita sumelor aprobate prin
legea bugetului de stat cu această destinație.
Consiliile județene și Consiliul General al Municipiului
București vor cuprinde sumele necesare pentru finanțarea
sistemului informațional specific imobiliar-edilitar și băncilor
de date urbane în bugetele proprii, la partea de venituri, la
capitolul «Subvenții de la bugetul de stat», subcapitolul
«Finanțarea lucrărilor sistemului informațional specific
domeniului imobiliar-edilitar și băncilor de date urbane», în
baza sumelor aprobate în bugetul Ministerului
Transporturilor, Construcțiilor și Turismului, la titlul
«Transferuri între unități ale administrației publice»,
respectiv la «Transferuri pentru lucrările sistemului
informațional specific domeniului imobiliar-edilitar și băncilor
de date urbane».
Consiliile județene și Consiliul General al Municipiului
București repartizează sumele primite pe unități
administrativ-teritoriale, conform anexei nr. 1 la prezentele
norme metodologice.“
10. Alineatul 1 al articolului 9 din anexă va avea
următorul cuprins:
îArt. 9. — În limita alocațiilor aprobate prin legea anuală
a bugetului de stat, Ministerul Transporturilor, Construcțiilor
și Turismului va repartiza și va comunica consiliilor
județene și Consiliului General al Municipiului București

MONITORUL OFICIAL AL ROMÂNIEI, PARTEA I, Nr. 594/10.VII.2006
plafoanele aprobate pentru realizarea sistemului
informațional specific domeniului imobiliar-edilitar și băncilor
de date urbane.“
11. După articolul 10 din anexă se introduce un nou
articol, articolul 101, cu următorul cuprins:
îArt. 101. — Pentru decontarea lucrărilor de realizare a
sistemului informațional specific domeniului imobiliar-edilitar
și băncilor de date urbane, consiliile locale vor înainta, cu
adresă, consiliilor județene și Consiliului General al
Municipiului București documentația prevăzută în anexele
nr. 4, 5, 5a) și 6 la prezentele norme metodologice, prin
care se solicită întocmirea decontului justificativ.“
12. Alineatele 1 și 2 ale articolului 11 din anexă vor
avea următorul cuprins:
îArt. 11. — Consiliile județene și Consiliul General al
Municipiului București verifică documentația primită, acordă
viza de control financiar propriu și întocmesc decontul
justificativ, care se transmite, până la data de 5 a lunii
următoare încheierii trimestrului, Ministerului Transporturilor,
Construcțiilor și Turismului, în două exemplare, potrivit
modelului prezentat în anexa nr. 3 la prezentele norme
metodologice.
Ministerul Transporturilor, Construcțiilor și Turismului, pe
baza deconturilor justificative, solicită Ministerului Finanțelor
Publice deschiderea de credite în limita alocațiilor bugetare
aprobate, însoțită de decontul justificativ prezentat în anexa
nr. 3a) la prezentele norme metodologice, virează sumele
consiliilor județene și Consiliului General al Municipiului
București, cu ordin de plată, în contul 21.42.02.29 «Venituri
ale bugetului local — Finanțarea lucrărilor de cadastru
imobiliar», deschis pe numele acestora la Trezoreria
Statului.“
13. După alineatul 3 al articolului 11 din anexă se
introduce un nou alineat, alineatul 4, cu următorul cuprins:
îSumele prevăzute la alin. 3 se virează de consiliile
județene și de Consiliul General al Municipiului București,
pe baza anexelor nr. 1 și 3 la prezentele norme
metodologice, în contul 21.42.02.29 «Venituri ale bugetului
local — Finanțarea lucrărilor de cadastru imobiliar», deschis
la Trezoreria Statului pe numele unităților administrativteritoriale beneficiare.“
14. Articolul 12 din anexă va avea următorul cuprins:
îArt. 12. — Președinții consiliilor județene, primarul
general al municipiului București și primarii celorlalte unități
administrativ-teritoriale răspund, în conformitate cu

prevederile art. 17 și 19 din Ordonanța de urgență a
Guvernului nr. 45/2003 privind finanțele publice locale,
aprobată cu modificări și completări prin Legea
nr. 108/2004, cu modificările și completările ulterioare, de
utilizarea fondurilor transferate de Ministerul Transporturilor,
Construcțiilor și Turismului, cu destinația pentru care au
fost alocate.“
15. Titlul capitolului IV din anexă va avea următorul
cuprins:
îCAPITOLUL IV
Contractarea realizării sistemului informațional
specific domeniului imobiliar-edilitar
și băncilor de date urbane“
16. Alineatul 1 al articolului 15 din anexă va avea
următorul cuprins:
îArt. 15. — Contractarea realizării sistemului
informațional specific domeniului imobiliar-edilitar și băncilor
de date urbane se face cu respectarea prevederilor
legislației în vigoare privind achizițiile publice.“
17. Alineatul 5 al articolului 15 din anexă se abrogă.
18. În cuprinsul normelor metodologice, denumirea:
a) îMinisterul Lucrărilor Publice și Amenajării Teritoriului“
se înlocuiește cu îMinisterul Transporturilor, Construcțiilor și
Turismului“;
b) îOficiul Național de Cadastru, Geodezie și Cartografie“
se înlocuiește cu îAgenția Națională de Cadastru și
Publicitate Imobiliară“;
c) îMinisterul Finanțelor“ se înlocuiește cu îMinisterul
Finanțelor Publice“;
d) îoficiul de cadastru, geodezie și cartografie județean“ se
înlocuiește cu îoficiul de cadastru și publicitate imobiliară“;
e) îlucrări de cadastru de specialitate imobiliar-edilitar și de
constituire a băncilor de date urbane“ se înlocuiește cu
îsistemul informațional specific domeniului imobiliar-edilitar și
băncilor de date urbane“.
19. Anexele nr. 1—6*) la normele metodologice se
înlocuiesc cu anexele nr. 1—6 care fac parte integrantă din
prezenta hotărâre.
Art. II. — Hotărârea Guvernului nr. 521/1997 pentru
aprobarea Normelor metodologice privind finanțarea
lucrărilor de cadastru de specialitate imobiliar-edilitar și de
constituire a băncilor de date urbane, publicată în Monitorul
Oficial al României, Partea I, nr. 247 din 22 septembrie
1999, cu modificările și completările aduse prin prezenta
hotărâre, se va republica în Monitorul Oficial al României,
Partea I, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul delegat pentru lucrări publice
și amenajarea teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 21 iunie 2006.
Nr. 818.
*) Anexele nr. 1—6 sunt

reproduse în facsimil.

3

4

MONITORUL OFICIAL AL ROMÂNIEI, PARTEA I, Nr. 594/10.VII.2006
ANEXA Nr. 1

CONSILIUL*) .......................................................
LISTA

cuprinzând sistemele informaționale specifice domeniului imobiliar-edilitar și băncilor de date urbane, pe anul 200...,
cu finanțare de la bugetul de stat, ce se realizează în conformitate cu prevederile art. 67 din Legea cadastrului
și a publicității imobiliare nr. 7/1996, republicată

*) Se completează, după caz: JUDEȚEAN sau GENERAL AL MUNICIPIULUI BUCUREȘTI

MONITORUL OFICIAL AL ROMÂNIEI, PARTEA I, Nr. 594/10.VII.2006

5
ANEXA Nr. 2

LISTA

cuprinzând sistemele informaționale specifice domeniului imobiliar-edilitar și băncilor de date urbane, pe anul 200...,
cu finanțare de la bugetul de stat, ce se realizează în conformitate cu prevederile art. 67 din Legea cadastrului
și a publicității imobiliare nr. 7/1996, republicată

6

MONITORUL OFICIAL AL ROMÂNIEI, PARTEA I, Nr. 594/10.VII.2006
ANEXA Nr. 3

CONSILIUL*) .......................................................
DECONT JUSTIFICATIV

privind fundamentarea necesarului de alocații bugetare pe trimestrul ...../200 ... în aplicarea prevederilor art. 67
din Legea cadastrului și a publicității imobiliare nr. 7/1996, republicată

*) Se completează, după caz: JUDEȚEAN sau GENERAL AL MUNICIPIULUI BUCUREȘTI

MONITORUL OFICIAL AL ROMÂNIEI, PARTEA I, Nr. 594/10.VII.2006

7
ANEXA Nr. 3a)

DECONT JUSTIFICATIV

privind fundamentarea necesarului de alocații bugetare pe luna ................./200 ... în aplicarea prevederilor art. 67
din Legea cadastrului și a publicității imobiliare nr. 7/1996, republicată

8

MONITORUL OFICIAL AL ROMÂNIEI, PARTEA I, Nr. 594/10.VII.2006
ANEXA Nr. 4

SITUAȚIE DE LUCRĂRI

cuprinzând sistemul informațional specific domeniului imobiliar-edilitar și băncilor de date urbane
pe trimestrul ....../200 .... în localitatea (comuna, orașul, municipiul) cu finanțare de la bugetul de stat,
ce se realizează în conformitate cu prevederile art. 67
din Legea cadastrului și a publicității imobiliare nr. 7/1996, republicată

9

MONITORUL OFICIAL AL ROMÂNIEI, PARTEA I, Nr. 594/10.VII.2006

ANEXA Nr. 5

DEVIZ DE CHELTUIELI

privind sistemul informațional specific domeniului imobiliar-edilitar și băncilor de date urbane
pe trimestrul ....../200 .... în localitatea (comuna, orașul, municipiul) cu finanțare de la bugetul de stat,
ce se realizează în conformitate cu prevederile art. 67
din Legea cadastrului și a publicității imobiliare nr. 7/1996, republicată

10

MONITORUL OFICIAL AL ROMÂNIEI, PARTEA I, Nr. 594/10.VII.2006
ANEXA Nr. 5a)

ANEXA Nr. 6

*) Din comisia pentru recepție-avizare trebuie să facă parte reprezentantul Consiliului județean sau, după caz, al Consiliului General al
Municipiului București și reprezentantul Oficiului de cadastru și publicitate imobiliară.

MONITORUL OFICIAL AL ROMÂNIEI, PARTEA I, Nr. 594/10.VII.2006

11

GUVERNUL ROMÂNIEI

HOTĂRÂRE
privind aprobarea înființării pe lângă Ministerul Finanțelor Publice a unei activități finanțate integral
din venituri proprii
În temeiul art. 108 din Constituția României, republicată, și al art. 67 din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă înființarea pe lângă Ministerul
Finanțelor Publice a activității îOrganizarea examenului
pentru dobândirea calității de consultant fiscal“, denumită în
continuare activitatea.
Art. 2. — (1) Activitatea prevăzută la art. 1 constă în
organizarea examenelor pentru dobândirea calității de
consultant fiscal.
(2) Activitatea înființată se încadrează la același capitol
bugetar în care este încadrat și ordonatorul de credite.
Art. 3.— (1) Finanțarea activității se realizează integral
din venituri proprii.
(2) Veniturile proprii ale activității se constituie din taxele
de înscriere la examenul pentru dobândirea calității de
consultant fiscal.
(3) Cheltuielile curente și de capital ce se efectuează
pentru realizarea activității se finanțează integral din
veniturile proprii prevăzute la alin. (2).

Art. 4. — (1) Bugetul de venituri și cheltuieli al activității
se aprobă odată cu bugetul Ministerului Finanțelor Publice,
conform Legii nr. 500/2002 privind finanțele publice, cu
modificările ulterioare.
(2) Excedentul anual rezultat din execuția bugetului de
venituri și cheltuieli al activității se reportează în anul
următor și va fi utilizat cu aceeași destinație, exclusiv
pentru organizarea examenelor.
Art. 5.— (1) Execuția de casă a bugetului de venituri și
cheltuieli al activității respective se realizează prin
Trezoreria Statului, conform prevederilor legale în vigoare.
(2) Raportarea execuției de casă a bugetului de venituri
și cheltuieli al activității se efectuează în conformitate cu
instrucțiunile emise de Ministerul Finanțelor Publice.
Art. 6. — În relațiile contractuale, activitatea este
reprezentată de persoanele autorizate ale Ministerului
Finanțelor Publice.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 865.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Claudiu Doltu
din funcția de secretar de stat la Ministerul Finanțelor Publice
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data de 10 iulie 2006, domnul Claudiu Doltu se
eliberează din funcția de secretar de stat la Ministerul Finanțelor Publice.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Constantin Gheorghe
București, 7 iulie 2006.
Nr. 87.

12

MONITORUL OFICIAL AL ROMÂNIEI, PARTEA I, Nr. 594/10.VII.2006
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Aurel Nețin din funcția de secretar de stat
la Ministerul Comunicațiilor și Tehnologiei Informației
În temeiul art. 15 lit. d) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii, domnul Aurel Nețin se eliberează din funcția de

secretar de stat la Ministerul Comunicațiilor și Tehnologiei
Informației.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Constantin Gheorghe
București, 7 iulie 2006.
Nr. 88.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Adrian Cosmin Vierița în funcția de secretar de stat
în cadrul Ministerului Afacerilor Externe
În temeiul art. 15 lit. d) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, precum și al art. 5 alin. (1) din Hotărârea Guvernului
nr. 100/2004 privind organizarea și funcționarea Ministerului Afacerilor Externe, cu modificările și completările ulterioare,
primul-ministru al Guvernului României emite următoarea decizie:
Articol unic. — Începând cu data intrării în vigoare a
prezentei decizii, domnul Adrian Cosmin Vierița se numește

în funcția de secretar de stat pentru afaceri europene în
cadrul Ministerului Afacerilor Externe.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Constantin Gheorghe
București, 7 iulie 2006.
Nr. 89.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Călin Ovidiu-Vasile în funcția de secretar de stat
la Ministerul Comunicațiilor și Tehnologiei Informației
În temeiul art. 15 lit. d) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii, domnul Călin Ovidiu-Vasile se numește în funcția

de secretar de stat la Ministerul Comunicațiilor și
Tehnologiei Informației.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Constantin Gheorghe
București, 7 iulie 2006.
Nr. 90.

MONITORUL OFICIAL AL ROMÂNIEI, PARTEA I, Nr. 594/10.VII.2006

13

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind organizarea și atribuțiile Direcției pentru prevenirea criminalității în mediul penitenciar
În temeiul art. 8 alin. (1) din Hotărârea Guvernului nr. 1.849/2004 privind organizarea, funcționarea și atribuțiile Administrației
Naționale a Penitenciarelor,
în conformitate cu prevederile art. 6 din Hotărârea Guvernului nr. 83/2005 privind organizarea și funcționarea Ministerului
Justiției, cu modificările și completările ulterioare,
ministrul justiției emite următorul ordin:
Art. 1. — Prezentul ordin reglementează organizarea și
atribuțiile Direcției pentru prevenirea criminalității în mediul
penitenciar în cadrul structurii organizatorice a Administrației
Naționale a Penitenciarelor, denumită în continuare Direcția.
Art. 2. — Direcția are următoarele atribuții:
a) identificarea și prevenirea faptelor, situațiilor și împrejurărilor
de nerespectare de către personalul Administrației Naționale a
Penitenciarelor și al unităților subordonate a drepturilor deținuților
ori de supunere a acestora la tortură, tratamente inumane sau
degradante, a prevederilor legale ce pot favoriza ori genera
evenimente grave, a actelor de corupție sau a altor fapte ce
constituie încălcări ale legii;
b) colaborarea cu instituțiile abilitate în realizarea acțiunilor de
protejare a persoanelor incluse în Programul de protecție a
martorilor, care se află în stare de arest preventiv sau execută o
pedeapsă privativă de libertate;
c) identificarea și prevenirea acțiunilor specifice criminalității,
criminalității organizate, terorismului și corupției, a faptelor sau
evenimentelor cu consecințe periculoase pentru siguranța detenției,
precum și a oricăror situații sau împrejurări din care pot rezulta
asemenea pericole, precum și colaborarea cu instituțiile abilitate
în vederea combaterii acestora;
d) identificarea persoanelor aflate în detenție (arestați preventiv
sau condamnați), care au avut sau continuă să aibă legături cu
organizații ori grupări teroriste sau de criminalitate organizată și
semnalarea către instituțiile abilitate atunci când există indicii că
este iminentă încălcarea legii.
e) identificarea persoanelor aflate în detenție, care
intenționează organizarea unor acțiuni violente îndreptate împotriva
personalului administrației penitenciare, judecătorilor, procurorilor,
polițiștilor sau altor persoane ale căror funcții implică exercițiul
autorității publice ori care se află în diverse împrejurări în mediul
penitenciar;
f) informarea promptă și completă a conducerii Administrației
Naționale a Penitenciarelor sau, după caz, a ministrului justiției,
potrivit art. 6 alin. (1), atunci când sunt descoperite indicii
referitoare la săvârșirea de abateri disciplinare de către personalul
Administrației Naționale a Penitenciarelor ori la săvârșirea de
infracțiuni de către aceștia sau de către persoanele aflate în
detenție, în vederea luării măsurilor care se impun;
g) colaborarea cu organele de urmărire penală și cu instanțele
de judecată, la cererea acestora, în scopul prevenirii criminalității,
criminalității organizate, corupției și terorismului.
Art. 3. — Direcția este condusă de un director și este
subordonată directorului general al Administrației Naționale a
Penitenciarelor.

Art. 4. — (1) În cadrul Direcției funcționează:
a) Biroul de analiză și sinteză;
b) Serviciul de prevenire a criminalității organizate și
terorismului;
c) Serviciul de prevenire a criminalității și corupției.
(2) Structura organizatorică și numărul de posturi ce revin
Direcției și birourilor se stabilesc prin ordin al ministrului justiției,
cu încadrarea în numărul maxim de posturi aprobat pentru
această instituție.
Art. 5. — (1) La nivelul fiecărei unități penitenciare
funcționează un birou pentru prevenirea criminalității în mediul
penitenciar, denumit în continuare Biroul.
(2) Personalul din cadrul Biroului va fi subordonat din punct
de vedere administrativ directorului unității penitenciare, iar din
punct de vedere profesional Direcției.
(3) Birourile execută activități specifice de prevenire a
criminalității, criminalității organizate, corupției și terorismului,
potrivit atribuțiilor prevăzute la art. 2.
Art. 6. — (1) În exercitarea atribuțiilor prevăzute la art. 2,
Direcția îl informează în mod prompt și complet pe directorul
general al Administrației Naționale a Penitenciarelor, cu excepția
situațiilor când acesta este direct implicat, în acest caz fiind
informat ministrul justiției, în vederea dispunerii măsurilor legale.
(2) În exercitarea atribuțiilor prevăzute la art. 2, Biroul
informează în mod prompt și complet Direcția și pe directorul
unității, în vederea dispunerii măsurilor legale.
Art. 7. — Administrația Națională a Penitenciarelor transmite
lunar ministrului justiției sinteza activității Direcției și birourilor.
Art. 8. — Administrația Națională a Penitenciarelor îl
informează pe ministrul justiției, în mod prompt și complet, ori de
câte ori este nevoie, referitor la încălcarea drepturilor deținuților
ori la supunerea acestora la tortură, tratamente inumane sau
degradante, ori despre alte fapte sau evenimente ce pot avea
consecințe grave pentru siguranța penitenciarelor, aplicarea
regimurilor penitenciare și respectarea legii.
Art. 9. — (1) Persoanele care desfășoară activități în cadrul
cărora sunt utilizate informații clasificate se vor supune
procedurilor prevăzute de lege privind autorizarea, protecția și
controlul protecției informațiilor clasificate.
(2) Activitățile din cadrul Direcției sau birourilor, ce impun
clasificarea pe diferite clase și niveluri, se supun prevederilor
legale privind clasificarea documentelor.

14

MONITORUL OFICIAL AL ROMÂNIEI, PARTEA I, Nr. 594/10.VII.2006

(3) Dispozițiile legale privind prelucrarea informațiilor clasificate
sunt aplicabile și în ceea ce privește activitatea Direcției sau
birourilor.
Art. 10. — Direcția împreună cu Direcția managementul
resurselor umane din cadrul Administrației Naționale a
Penitenciarelor organizează instruirea și perfecționarea pregătirii
personalului, în cadrul Administrației Naționale a Penitenciarelor,
iar pe bază de protocol, prin unități de învățământ din cadrul
instituțiilor militare de apărare, ordine publică și securitate
națională, și învățământul universitar ori, după caz, postuniversitar.

Art. 11. — Dispozițiile legale privind regimul incompatibilităților
și interdicțiilor sunt aplicabile în mod corespunzător și personalului
Direcției și al birourilor.
Art. 12. — Normele specifice de funcționare ale Direcției vor fi
incluse în Regulamentul de organizare și funcționare a
Administrației Naționale a Penitenciarelor.
Art. 13. — Prezentul ordin se publică în Monitorul Oficial al
României, Partea I.
Art. 14. — Administrația Națională a Penitenciarelor, prin
direcțiile de specialitate și unitățile penitenciare subordonate, vor
duce la îndeplinire prevederile prezentului ordin.

Ministrul justiției,
Monica Luisa Macovei
București, 20 iunie 2006.
Nr. 1.540/C.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Hotărârii arbitrale din 20 iunie 2006
privind stabilirea modalității de împărțire, între organismele de gestiune colectivă DACIN-SARA
și UPFAR-ARGOA, a procentului de 50% cuvenit titularilor de drepturi de autor pentru retransmiterea
prin cablu a operelor audiovizuale din procentul de 1,5% cuvenit titularilor de drepturi de autor
pentru retransmiterea prin cablu a operelor lor
Având în vedere dispozițiile art. 1312 alin. (8) din Legea nr. 8/1996 privind dreptul de autor și drepturile conexe, cu
modificările și completările ulterioare,
în baza prevederilor art. 6 alin. (1) și art. 7 din Hotărârea Guvernului nr. 401/2006 privind organizarea, funcționarea, structura
personalului și dotările necesare îndeplinirii atribuțiilor Oficiului Român pentru Drepturile de Autor și ale Deciziei primului-ministru
nr. 31/2006 pentru numirea doamnei Rodica Pârvu în funcția de director general al Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală din 20 iunie 2006 privind stabilirea
modalității de împărțire, între organismele de gestiune colectivă
DACIN-SARA și UPFAR-ARGOA, a procentului de 50% cuvenit
titularilor de drepturi de autor pentru retransmiterea prin cablu

a operelor audiovizuale din procentul de 1,5% cuvenit titularilor
de drepturi de autor pentru retransmiterea prin cablu a
operelor lor.
Art. 2. — Prezenta decizie intră în vigoare la data publicării în
Monitorul Oficial al României, Partea I.

Directorul general al Oficiului Român pentru Drepturile de Autor,
Rodica Pârvu
București, 23 iunie 2006.
Nr. 195.
OFICIUL ROMÂN PENTRU DREPTURILE DE AUTOR
COMPLETUL DE ARBITRAJ

HOTĂRÂREA ARBITRALĂ
din 20 iunie 2006
privind stabilirea modalității de împărțire, între organismele de gestiune colectivă DACIN-SARA și UPFAR-ARGOA,
a procentului de 50% cuvenit titularilor de drepturi de autor pentru retransmiterea prin cablu a operelor audiovizuale
din procentul de 1,5% cuvenit titularilor de drepturi de autor pentru retransmiterea prin cablu a operelor lor
Completul arbitral constituit din:
Pe rol se află soluționarea cererii de arbitraj (înregistrată la Oficiul
Belcea Lucian
— arbitru
Român pentru Drepturile de Autor cu nr. 4.433 din 19 mai 2006)
Calmuschi Otilia
— arbitru
având drept obiect stabilirea modalității de împărțire, între
Iordănescu Cristian
— arbitru
organismele de gestiune colectivă DACIN-SARA și UPFARVasiliu Adrian
— arbitru
ARGOA, a procentului de 50% din procentul de 1,5% cuvenit
Vrânceanu Nicoleta
— arbitru

MONITORUL OFICIAL AL ROMÂNIEI, PARTEA I, Nr. 594/10.VII.2006
titularilor de drepturi de autor pentru retransmiterea prin cablu a
operelor lor, formulată de Uniunea Producătorilor de Film și
Audiovizual din România — Asociația Română de Gestiune a
Operelor din Audiovizual (UPFAR-ARGOA), cu sediul în municipiul
București, str. Dem. I. Dobrescu nr. 4—6, et. 3, camera 44,
sectorul 1, legal reprezentată prin director executiv domnul Ioan
Ionel, în contradictoriu cu Societatea pentru Drepturi de Autor în
Cinematografie și Audiovizual — Societatea Autorilor Români din
Audiovizual (DACIN-SARA), cu sediul în municipiul București, str.
Dem. I. Dobrescu nr. 4—6, et. 3, camerele 50—52, sectorul 1,
legal reprezentată prin director general domnul Mircea Mureșan.
Procentul de 50% cuvenit DACIN-SARA și UPFAR-ARGOA
pentru retransmiterea prin cablu a operelor audiovizuale a fost
stabilit în baza Hotărârii arbitrale din 20 februarie 2006, publicată
în Monitorul Oficial al României, Partea I, nr. 202 din 3 martie
2006, prin Decizia directorului general al Oficiului Român pentru
Drepturile de Autor nr. 28/2006. Hotărârea arbitrală din
20 februarie 2006 a intrat în vigoare în data de 3 martie 2006.
Arbitrajul s-a desfășurat la sediul Baroului București din
str. Dr. Răureanu nr. 3, sectorul 5, București, în zilele de 5, 12
și 19 iunie 2006, părțile fiind reprezentate astfel:
• DACIN-SARA — prin director general Mircea Mureșan,
președinte Dan Pița, membru al Consiliului director Elisabeta
Bostan și avocații Societății Civile Profesionale de Avocați
îFerariu, Negoiță și Asociații“;
• UPFAR-ARGOA — prin director executiv Ioan Ionel.
La termenul din 19 iunie 2006, părțile au formulat concluzii
asupra fondului cauzei, iar completul de arbitraj a amânat
pronunțarea pentru data de 20 iunie 2006, când, în temeiul
art. 1312 alin. (3)—(9) din Legea nr. 8/1996 privind dreptul de
autor și drepturile conexe, cu modificările și completările
ulterioare, analizând actele și lucrările dosarului cauzei, a
pronunțat la sediul Baroului București din str. Dr. Răureanu nr. 3,
sectorul 5, București, cu unanimitate de voturi, prezenta hotărâre:
COMPLETUL DE ARBITRAJ

constată următoarele:
I. Prin Cererea înregistrată la Oficiul Român pentru Drepturile
de Autor (ORDA) sub nr. 4.433 din 19 mai 2006, petenta
UPFAR-ARGOA a solicitat inițierea procedurii de arbitraj cu privire
la stabilirea modalității de împărțire, între organismele de gestiune
colectivă DACIN-SARA și UPFAR-ARGOA, a procentului de 50%
din procentul de 1,5% cuvenit titularilor de drepturi de autor
pentru retransmiterea prin cablu a operelor lor.
În drept, cererea a fost motivată în baza art. 1312 alin. (3)
lit. c) din Legea nr. 8/1996, cu modificările și completările
ulterioare.
În vederea constituirii completului de arbitraj, la 26 mai 2006,
în prezența reprezentanților ORDA și ai organismelor de gestiune
colectivă DACIN-SARA și UPFAR-ARGOA, s-a procedat la
tragerea la sorți a arbitrilor din lista stabilită prin anexa la
Hotărârea Guvernului nr. 1.287/2002 privind numirea membrilor
corpului de arbitri de pe lângă Oficiul Român pentru Drepturile de
Autor.

15

La data de 1 iunie 2006, părțile și arbitrii au fost convocați la
sediul Baroului București din str. Dr. Răureanu nr. 3, sectorul 5,
București, unde s-a stabilit completul de arbitraj, onorariul, primul
termen și locul arbitrajului, procedându-se la informarea părților cu
privire la aceste aspecte.
Față de toate acestea, completul de arbitraj a constatat că
este legal constituit și că este competent să soluționeze cererea
formulată.
II. Completul constată că părțile nu au putut ajunge la un
acord asupra modalității de împărțire, între organismele de
gestiune colectivă DACIN-SARA și UPFAR-ARGOA, a procentului
de 50% din procentul de 1,5% cuvenit titularilor de drepturi de
autor pentru retransmiterea prin cablu a operelor lor.
Prin cererea de arbitraj formulată, UPFAR-ARGOA solicită
următoarea împărțire a procentului de 50%:
— 46,63% pentru UPFAR-ARGOA;
— 3,37% pentru DACIN-SARA.
În întâmpinarea formulată, DACIN-SARA a solicitat stabilirea
următoarei împărțiri a procentului de 50%:
— 45,4% pentru DACIN-SARA;
— 4,6% pentru UPFAR-ARGOA.
III. Completul arbitral, trecând la analizarea aspectelor supuse
arbitrajului, constată următoarele:
Potrivit prevederilor art. 1211 alin. (2) din Legea nr. 8/1996,
modificată și completată prin Legea nr. 285/2004, autorizația
acordată de titularii de drepturi pentru radiodifuzarea pe teritoriul
României include și autorizarea pentru retransmiterea prin cablu
fără plata unei remunerații separate, în consecință procentele
cuvenite părților trebuie să fie stabilite în mod diferențiat în raport
de legislația în vigoare la momentul colectării sumelor. Întrucât
art. 1211 alin. (2) a fost abrogat prin Ordonanța de urgență a
Guvernului nr. 123/2005 pentru modificarea și completarea Legii
nr. 8/1996 privind dreptul de autor și drepturile conexe, arbitrii
rețin faptul că în prezent se colectează o remunerație și pentru
retransmiterea prin cablu a operelor audiovizuale radiodifuzate de
către posturile de televiziune situate pe teritoriul României.
Din analiza înscrisurilor depuse la dosarul cauzei și susținerilor
părților, completul ia în considerare gradul de reprezentativitate al
celor două organisme de gestiune colectivă în baza contractelor
de reciprocitate încheiate cu organismele de gestiune similare din
străinătate, precum și ponderea de utilizare a operelor
audiovizuale în cadrul programelor de televiziune.
În considerarea criteriilor menționate mai sus, completul
constată faptul că operele audiovizuale străine, în special cele
americane, au o pondere de utilizare prin retransmitere prin cablu
evident mai mare decât cea a operelor audiovizuale românești,
situație în care UPFAR-ARGOA va încasa într-o proporție mai
mare sumele cuvenite titularilor de drepturi străini în baza
contractului de reciprocitate încheiat cu AGICOA — organismul
internațional de gestiune colectivă al producătorilor de opere
audiovizuale, urmând ca DACIN-SARA să încaseze remunerații
corespunzătoare contractelor de reciprocitate încheiate, astfel cum
rezultă din anexa nr. 4 depusă la dosarul cauzei de către
DACIN-SARA.

16

MONITORUL OFICIAL AL ROMÂNIEI, PARTEA I, Nr. 594/10.VII.2006

În acest sens, completul are în vedere studiul realizat de Consiliul Național al Audiovizualului invocat în cadrul expunerii de
motive de UPFAR-ARGOA și necontestat de DACIN-SARA, conform căruia ponderea filmelor americane radiodifuzate pe posturile de
televiziune românești este majoritară.
Astfel, sumele colectate ce revin titularilor de drepturi reprezentați de cele două părți se vor repartiza după cum urmează:
a) pentru perioada anterioară intrării în vigoare a Ordonanței de urgență a Guvernului nr. 123/2005:
— 40% — UPFAR-ARGOA;
— 10% — DACIN-SARA.
b) după intrarea în vigoare a Ordonanței de urgență a Guvernului nr. 123/2005:
— 35% — UPFAR-ARGOA;
— 15% — DACIN-SARA.
PENTRU ACESTE MOTIVE

Completul de arbitraj
H O T Ă R Ă Ș T E:

Procentul de 50% cuvenit titularilor de drepturi reprezentați de DACIN-SARA și UPFAR-ARGOA pentru retransmiterea prin
cablu a operelor audiovizuale va fi distribuit între cele două organisme de gestiune colectivă astfel:
Pentru sumele colectate anterior intrării în vigoare a Ordonanței de urgență a Guvernului nr. 123/2005:
— 40% — UPFAR-ARGOA;
— 10% — DACIN-SARA.
Pentru sumele colectate după intrarea în vigoare a Ordonanței de urgență a Guvernului nr. 123/2005:
— 35% — UPFAR-ARGOA;
— 15% — DACIN-SARA.
*
*
*
Pronunțată astăzi, 20 iunie 2006, la sediul Baroului București din str. Dr. Răureanu nr. 3, sectorul 5, București.
Executorie de la data publicării sale în Monitorul Oficial al României, Partea I.
Cu apel în termen de 30 de zile de la data publicării în Monitorul Oficial al României, Partea I.
Belcea Lucian
Calmuschi Otilia
Iordănescu Cristian
Vasiliu Adrian
Vrânceanu Nicoleta

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 594/10.VII.2006 conține 16 pagini.

Prețul: 1,15 lei

&JUYDGY|117709]
ISSN 1453—4495

