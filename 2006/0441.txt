Anul 174 (XVIII) — Nr. 441

PARTEA

I

LEGI, DECRETE, HOTĂRÂRI ȘI ALTE ACTE

Luni, 22 mai 2006

SUMAR

Nr.

Pagina

Nr.

Pagina
organizarea și funcționarea serviciilor publice
comunitare de evidență a persoanelor....................

LEGI ȘI DECRETE
188.

734.

189.

735.

190.

736.

— Lege privind aprobarea Ordonanței de urgență
a Guvernului nr. 184/2005 pentru modificarea
Ordonanței de urgență a Guvernului nr. 91/2005
privind instituirea Programului de acordare a unor
ajutoare bănești populației cu venituri reduse care
utilizează gaze naturale pentru încălzirea locuinței,
în vederea creșterii eficienței consumului,
siguranței și calității vieții..........................................
— Decret pentru promulgarea Legii privind aprobarea
Ordonanței de urgență a Guvernului nr. 184/2005
pentru modificarea Ordonanței de urgență a
Guvernului nr. 91/2005 privind instituirea Programului
de acordare a unor ajutoare bănești populației cu
venituri reduse care utilizează gaze naturale pentru
încălzirea locuinței, în vederea creșterii eficienței
consumului, siguranței și calității vieții.........................
— Lege pentru aprobarea Ordonanței Guvernului
nr. 4/2006 privind creșterile salariale ce se vor
acorda în anul 2006 personalului didactic din
unitățile și instituțiile de învățământ, salarizat
potrivit Legii nr. 128/1997 privind Statutul
personalului didactic ..................................................
— Decret privind promulgarea Legii pentru
aprobarea Ordonanței Guvernului nr. 4/2006 privind
creșterile salariale ce se vor acorda în anul 2006
personalului didactic din unitățile și instituțiile de
învățământ, salarizat potrivit Legii nr. 128/1997
privind Statutul personalului didactic ........................
— Lege privind aprobarea Ordonanței Guvernului
nr. 16/2006 pentru modificarea și completarea
Ordonanței Guvernului nr. 84/2001 privind
înființarea, organizarea și funcționarea serviciilor
publice comunitare de evidență a persoanelor.......
— Decret pentru promulgarea Legii privind
aprobarea Ordonanței Guvernului nr. 16/2006
pentru modificarea și completarea Ordonanței
Guvernului nr. 84/2001 privind înființarea,

2

2

191. — Lege privind aprobarea Ordonanței Guvernului
nr. 5/2006 pentru modificarea și completarea Legii
nr. 248/2005 privind regimul liberei circulații a
cetățenilor români în străinătate...............................
737. — Decret pentru promulgarea Legii privind
aprobarea Ordonanței Guvernului nr. 5/2006 pentru
modificarea și completarea Legii nr. 248/2005
privind regimul liberei circulații a cetățenilor români
în străinătate ..............................................................
192. — Lege privind medierea și organizarea profesiei
de mediator................................................................
738. — Decret pentru promulgarea Legii privind
medierea și organizarea profesiei de mediator ......

10.
3

328.
3
3.915.

4

3.916.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale de
Reglementare în Domeniul Energiei privind
aprobarea Procedurii pentru stabilirea diferenței de
venituri reglementate, în condițiile limitării reglementate
a tarifelor pentru serviciul de distribuție a energiei
electrice ......................................................................
— Ordin al ministrului economiei și comerțului
pentru aprobarea Contractului de concesiune a
rețelei electrice de transport al energiei electrice și
a terenurilor pe care aceasta este amplasată,
precum și a actelor adiționale încheiate .................
— Ordin al ministrului educației și cercetării privind
modul de plată a personalului care face parte din
comisiile organizate pentru admiterea absolvenților
clasei a VIII-a în învățământul liceal și profesional
de stat pentru anul școlar 2006—2007 ...................
— Ordin al ministrului educației și cercetării privind
modul de plată a personalului didactic care face
parte din comisiile pentru testele naționale,
bacalaureat și absolvire a învățământului profesional
și postliceal — sesiunile anului 2006 .......................

4

5

5

6–12
13

13

14

14–15

15–16

2

MONITORUL OFICIAL AL ROMÂNIEI, PARTEA I, Nr. 441/22.V.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 184/2005 pentru modificarea
Ordonanței de urgență a Guvernului nr. 91/2005 privind instituirea Programului de acordare
a unor ajutoare bănești populației cu venituri reduse care utilizează gaze naturale
pentru încălzirea locuinței, în vederea creșterii eficienței consumului, siguranței și calității vieții
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 184 din 14 decembrie 2005 pentru
modificarea Ordonanței de urgență a Guvernului
nr. 91/2005 privind instituirea Programului de acordare a
unor ajutoare bănești populației cu venituri reduse care
utilizează gaze naturale pentru încălzirea locuinței, în
vederea creșterii eficienței consumului, siguranței și calității
vieții, publicată în Monitorul Oficial al României, Partea I,
nr. 1.171 din 23 decembrie 2005, cu următoarea
modificare:

— La articolul I punctul 3, alineatul (1) al articolului 4 va
avea următorul cuprins:
îArt. 4. — (1) Ajutorul bănesc se acordă numai în cazul
în care instalarea și punerea în funcțiune a unei centrale
termice sau, după caz, a arzătoarelor automatizate se
realizează prin firme autorizate în condițiile legii să
efectueze aceste activități, denumite în continuare firme
autorizate.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 16 mai 2006.
Nr. 188.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 184/2005 pentru modificarea
Ordonanței de urgență a Guvernului nr. 91/2005
privind instituirea Programului de acordare a unor ajutoare
bănești populației cu venituri reduse care utilizează
gaze naturale pentru încălzirea locuinței, în vederea creșterii
eficienței consumului, siguranței și calității vieții
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 184/2005 pentru modificarea Ordonanței de urgență
a Guvernului nr. 91/2005 privind instituirea Programului de acordare a unor
ajutoare bănești populației cu venituri reduse care utilizează gaze naturale
pentru încălzirea locuinței, în vederea creșterii eficienței consumului,
siguranței și calității vieții, și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 15 mai 2006.
Nr. 734.

MONITORUL OFICIAL AL ROMÂNIEI, PARTEA I, Nr. 441/22.V.2006

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 4/2006 privind creșterile salariale ce se vor acorda
în anul 2006 personalului didactic din unitățile și instituțiile de învățământ, salarizat
potrivit Legii nr. 128/1997 privind Statutul personalului didactic
Parlamentul României adoptă prezenta lege.
Articol unic. — Se aprobă Ordonanța Guvernului nr. 4
din 12 ianuarie 2006 privind creșterile salariale ce se vor
acorda în anul 2006 personalului didactic din unitățile și
instituțiile de învățământ, salarizat potrivit Legii nr. 128/1997
privind Statutul personalului didactic, adoptată în temeiul
art. 1 pct. X.8 din Legea nr. 404/2005 privind abilitarea
Guvernului de a emite ordonanțe și publicată în Monitorul
Oficial al României, Partea I, nr. 57 din 20 ianuarie 2006,
cu următoarea modificare și completare:
— La articolul 5, alineatul (1) va avea următorul
cuprins:

îArt. 5. — (1) Pentru funcția didactică de profesor
universitar, pentru perioada 1 ianuarie—31 decembrie 2006,
valoarea coeficientului de multiplicare 1,000 este prevăzută
în anexa nr. 1c. Coeficienții de multiplicare prevăzuți în
anexa nr. 1c se vor majora cu 2%, începând cu 1 ianuarie
2006, și cu 3%, începând cu 1 septembrie 2006.
Coeficienții nu cuprind sporul de stabilitate și sporul pentru
suprasolicitare neuropsihică, aceste sporuri urmând a se
acorda profesorilor universitari care îndeplinesc condițiile
prevăzute la art. 50 alin. (11) și (13) din Legea
nr. 128/1997, cu modificările și completările ulterioare.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 16 mai 2006.
Nr. 189.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 4/2006 privind creșterile salariale
ce se vor acorda în anul 2006 personalului didactic
din unitățile și instituțiile de învățământ, salarizat potrivit
Legii nr. 128/1997 privind Statutul personalului didactic
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 4/2006 privind creșterile salariale ce se vor acorda în
anul 2006 personalului didactic din unitățile și instituțiile de învățământ,
salarizat potrivit Legii nr. 128/1997 privind Statutul personalului didactic, și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 15 mai 2006.
Nr. 735.

4

MONITORUL OFICIAL AL ROMÂNIEI, PARTEA I, Nr. 441/22.V.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 16/2006 pentru modificarea și completarea
Ordonanței Guvernului nr. 84/2001 privind înființarea, organizarea și funcționarea
serviciilor publice comunitare de evidență a persoanelor
Parlamentul României adoptă prezenta lege.
Articol unic. — Se aprobă Ordonanța Guvernului nr. 16
din 26 ianuarie 2006 pentru modificarea și completarea
Ordonanței Guvernului nr. 84/2001 privind înființarea,
organizarea și funcționarea serviciilor publice comunitare de
evidență a persoanelor, adoptată în temeiul art. 1 pct. VI.2
din Legea nr. 404/2005 privind abilitarea Guvernului de a
emite ordonanțe, publicată în Monitorul Oficial al României,
Partea I, nr. 80 din 30 ianuarie 2006, cu următoarea
modificare:

— La articolul I punctul 8, alineatul (1) al articolului 23
va avea următorul cuprins:
îArt. 23. — (1) Materialele necesare producerii cărților
de identitate, cărților de identitate provizorii și cărților de
alegător, precum și elementele de particularizare aplicabile
prin ștanțare pe cartea de identitate provizorie se
achiziționează, în condițiile legii, de către Ministerul
Administrației și Internelor, prin Inspectorat, și se distribuie
gratuit serviciilor publice comunitare de evidență a
persoanelor.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 16 mai 2006.
Nr. 190.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 16/2006 pentru modificarea și completarea
Ordonanței Guvernului nr. 84/2001 privind înființarea,
organizarea și funcționarea serviciilor publice comunitare
de evidență a persoanelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 16/2006 pentru modificarea și completarea Ordonanței
Guvernului nr. 84/2001 privind înființarea, organizarea și funcționarea
serviciilor publice comunitare de evidență a persoanelor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 15 mai 2006.
Nr. 736.

5

MONITORUL OFICIAL AL ROMÂNIEI, PARTEA I, Nr. 441/22.V.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 5/2006 pentru modificarea și completarea
Legii nr. 248/2005 privind regimul liberei circulații a cetățenilor români în străinătate
Parlamentul României adoptă prezenta lege.
Articol unic. — Se aprobă Ordonanța Guvernului nr. 5
din 19 ianuarie 2006 pentru modificarea și completarea
Legii nr. 248/2005 privind regimul liberei circulații a
cetățenilor români în străinătate, adoptată în temeiul art. 1
pct. VI.4 din Legea nr. 404/2005 privind abilitarea
Guvernului de a emite ordonanțe, publicată în Monitorul
Oficial al României, Partea I, nr. 71 din 26 ianuarie 2006,
cu următoarele modificări și completări:
1. La articolul I punctul 3, alineatul (31) al articolului 15
va avea următorul cuprins:
î(31) În cazul în care se face dovada cu documente
corespunzătoare, emise sau avizate de autoritățile române,
că titularul urmează să se deplaseze în străinătate pentru
a urma un tratament medical fără de care viața sau
sănătatea îi este pusă în pericol, prin derogare de la
prevederile alin. (2), cererile pentru eliberarea pașapoartelor
simple pot fi depuse la cel mai apropiat serviciu public
comunitar pentru eliberarea și evidența pașapoartelor
simple.“
2. La articolul I punctul 7, alineatele (3) și (4) ale
articolului 17 vor avea următorul cuprins:
î(3) În situația în care se solicită, în conformitate cu
alin. (1) și (2), eliberarea unui pașaport pentru un minor

sau, după caz, includerea minorului în pașaportul unui
părinte și nu există, dacă legea o cere, acordul celuilalt
părinte, autoritățile competente vor elibera pașaportul sau,
după caz, vor include minorul în pașaportul părintelui
solicitant, dacă se face dovada, cu documente
corespunzătoare, că minorul urmează să se deplaseze în
străinătate pentru studii ori pentru a participa la concursuri
oficiale.
(4) În cazul în care se face dovada cu documentele
corespunzătoare, emise ori avizate de autoritățile medicale
române, că minorul urmează să se deplaseze în străinătate
pentru a urma un tratament medical fără de care viața sau
sănătatea îi este pusă în pericol, autoritățile competente
vor elibera pașaportul chiar dacă există acordul doar al
unuia dintre părinți.“
3. La articolul I punctul 9, litera b) a alineatului (3) al
articolului 30 va avea următorul cuprins:
îb) în cazul în care însoțitorul face dovada că minorul
se deplasează pentru studii sau concursuri oficiale, prin
prezentarea unor documente corespunzătoare, din care să
rezulte perioada și statul sau statele în care se vor
desfășura aceste studii sau concursuri, chiar dacă există
acordul doar al unuia dintre părinți.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 16 mai 2006.
Nr. 191.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 5/2006 pentru modificarea și completarea
Legii nr. 248/2005 privind regimul liberei circulații
a cetățenilor români în străinătate
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 5/2006 pentru modificarea și completarea Legii nr. 248/2005
privind regimul liberei circulații a cetățenilor români în străinătate și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 15 mai 2006.
Nr. 737.

6

MONITORUL OFICIAL AL ROMÂNIEI, PARTEA I, Nr. 441/22.V.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind medierea și organizarea profesiei de mediator
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Medierea reprezintă o modalitate
facultativă de soluționare a conflictelor pe cale amiabilă, cu
ajutorul unei terțe persoane specializate în calitate de
mediator, în condiții de neutralitate, imparțialitate și
confidențialitate.
(2) Medierea se bazează pe încrederea pe care părțile
o acordă mediatorului, ca persoană aptă să faciliteze
negocierile dintre ele și să le sprijine pentru soluționarea
conflictului, prin obținerea unei soluții reciproc convenabile,
eficiente și durabile.
Art. 2. — (1) Dacă legea nu prevede altfel, părțile,
persoane fizice sau persoane juridice, pot recurge la
mediere în mod voluntar, inclusiv după declanșarea unui
proces în fața instanțelor competente, convenind să
soluționeze pe această cale orice conflicte în materie civilă,
comercială, de familie, în materie penală, precum și în alte
materii, în condițiile prevăzute de prezenta lege.
(2) Prevederile prezentei legi sunt aplicabile și
conflictelor din domeniul protecției consumatorilor, în cazul
în care consumatorul invocă existența unui prejudiciu ca
urmare a achiziționării unor produse sau servicii
defectuoase, a nerespectării clauzelor contractuale ori a
garanțiilor acordate, a existenței unor clauze abuzive
cuprinse în contractele încheiate între consumatori și agenții
economici ori a încălcării altor drepturi prevăzute de
legislația națională sau a Uniunii Europene în domeniul
protecției consumatorilor.
(3) Persoanele fizice sau persoanele juridice au dreptul
de a-și soluționa disputele prin mediere atât în afara, cât și
în cadrul procedurilor obligatorii de soluționare amiabilă a
conflictelor prevăzute de lege.
(4) Nu pot face obiectul medierii drepturile strict
personale, cum sunt cele privitoare la statutul persoanei,
precum și orice alte drepturi de care părțile, potrivit legii,
nu pot dispune prin convenție sau prin orice alt mod admis
de lege.
(5) În orice convenție ce privește drepturi asupra cărora
părțile pot dispune, acestea pot introduce o clauză de
mediere, a cărei validitate este independentă de validitatea
contractului din care face parte.
Art. 3. — Activitatea de mediere se înfăptuiește în mod
egal pentru toate persoanele, fără deosebire de rasă,
culoare, naționalitate, origine etnică, limbă, religie, sex,
opinie, apartenență politică, avere sau origine socială.
Art. 4. — (1) Medierea reprezintă o activitate de interes
public.
(2) În exercitarea atribuțiilor sale, mediatorul nu are
putere de decizie în privința conținutului înțelegerii la care
vor ajunge părțile, dar le poate îndruma să verifice
legalitatea acesteia, potrivit art. 59.
Art. 5. — (1) Medierea poate avea loc între două sau
mai multe părți.
(2) Părțile au dreptul să își aleagă în mod liber
mediatorul.

(3) Medierea se poate realiza de către unul sau mai
mulți mediatori.
Art. 6. — Organele judiciare și arbitrale, precum și alte
autorități cu atribuții jurisdicționale vor informa părțile asupra
posibilității și avantajelor folosirii procedurii medierii și le pot
îndruma să recurgă la aceasta pentru soluționarea
conflictelor dintre ele.
CAPITOLUL II
Profesia de mediator
SECȚIUNEA 1
Dobândirea, suspendarea și încetarea calității de mediator

Art. 7. — Poate fi mediator persoana care îndeplinește
următoarele condiții:
a) are capacitate deplină de exercițiu;
b) are studii superioare;
c) are o vechime în muncă de cel puțin 3 ani sau a
absolvit un program postuniversitar de nivel master în
domeniu, acreditat conform legii și avizat de Consiliul de
mediere;
d) este aptă, din punct de vedere medical, pentru
exercitarea acestei activități;
e) se bucură de o bună reputație și nu a fost
condamnată definitiv pentru săvârșirea unei infracțiuni
intenționate, de natură să aducă atingere prestigiului
profesiei;
f) a absolvit cursurile pentru formarea mediatorilor, în
condițiile legii, cu excepția absolvenților de programe
postuniversitare de nivel master în domeniu, acreditate
conform legii și avizate de Consiliul de mediere;
g) a fost autorizată ca mediator, în condițiile prezentei
legi.
Art. 8.— (1) Persoanele care îndeplinesc condițiile
prevăzute la art. 7 vor fi autorizate ca mediatori de către
Consiliul de mediere, după achitarea taxei de autorizare, al
cărei cuantum va fi stabilit prin regulamentul prevăzut la
art. 17 alin. (2).
(2) Cetățenii statelor membre ale Uniunii Europene sau
ale Spațiului Economic European, posesori ai unui
document de calificare în profesia de mediator, obținut în
unul dintre aceste state, dobândesc, în contextul dreptului
de stabilire, accesul la profesie în România, după
recunoașterea acestor documente de către Consiliul de
mediere, conform Legii nr. 200/2004 privind recunoașterea
diplomelor și calificărilor profesionale pentru profesiile
reglementate din România, cu modificările ulterioare.
(3) Documentele de calificare obținute în profesia de
mediator, în alt stat decât România ori într-un stat membru
al Uniunii Europene sau al Spațiului Economic European,
de către persoanele prevăzute la alin. (2), se recunosc în
condițiile prevăzute la alin. (5), care se aplică în mod
corespunzător. Dacă abilitățile și cunoștințele nu corespund
cerințelor de calificare prevăzute de legea română, Consiliul
de mediere ia în considerare și experiența profesională

MONITORUL OFICIAL AL ROMÂNIEI, PARTEA I, Nr. 441/22.V.2006
dobândită de solicitant și îi poate cere să dovedească
faptul că îndeplinește toate aceste cerințe.
(4) Prevederile alin. (2) și (3) se aplică și cetățenilor
români, posesori ai documentelor de calificare în profesia
de mediator, obținute într-un stat membru al Uniunii
Europene sau al Spațiului Economic European ori, după
caz, într-un stat terț.
(5) Cetățeanul unui stat terț, care a absolvit cursurile
pentru formarea mediatorilor în străinătate sau care a
dobândit calitatea de mediator în străinătate și dorește să
desfășoare activitate de mediere cu caracter permanent în
România, dobândește acces la profesie în următoarele
condiții:
a) prezintă titlul de studii, însoțit de atestatul de
echivalare eliberat de Ministerul Educației și Cercetării;
b) prezintă conținutul programei de formare parcurse,
inclusiv durata pregătirii și, după caz, documentele care
atestă dobândirea calității de mediator. Consiliul de mediere
evaluează conținutul programei de formare prezentate,
inclusiv durata pregătirii, comparând cunoștințele și
abilitățile atestate de aceste documente cu cerințele
stabilite conform legii române, și hotărăște, dacă este
cazul, accesul în profesie. Condițiile de echivalare ori
compensare a calificării, în situația în care cunoștințele și
abilitățile atestate nu corespund cerințelor de calificare
prevăzute de legea română, vor fi stabilite prin
regulamentul prevăzut la art. 17 alin. (2).
(6) Mediatorul străin poate desfășura în România
activitatea de mediere cu caracter ocazional, sub forma
prestării de servicii, în baza documentului care atestă că
exercită legal această profesie în statul de origine sau de
proveniență, fiind exceptat de la cerințele de autorizare și
de înscriere prevăzute în lege, având însă obligația
înștiințării, în scris, a Consiliului de mediere cu privire la
desfășurarea acestei activități.
Art. 9. — (1) Formarea profesională a mediatorilor se
asigură prin organizarea cursurilor de specialitate de către
furnizorii de formare care au fost autorizați conform
legislației în materia formării profesionale a adulților și de
către instituțiile de învățământ superior acreditate.
(2) Programele de formare în domeniul medierii vor fi
întocmite pe baza criteriilor cuprinse în standardele de
formare în domeniu, elaborate de Consiliul de mediere, și
vor fi avizate în prealabil de către acesta.
Art. 10. — Instituțiile și celelalte persoane juridice care
desfășoară, conform art. 9, programe de formare a
mediatorilor se înscriu de către Consiliul de mediere pe o
listă, care va fi pusă la dispoziție celor interesați la sediul
său, al instanțelor judecătorești și al autorităților
administrației publice locale, precum și la sediul Ministerului
Justiției și pe pagina de Internet a acestuia.
Art. 11. — (1) Consiliul de mediere are dreptul să
verifice modul de organizare și desfășurare a cursurilor și
de aplicare a standardelor de formare inițială și continuă și
poate solicita, dacă este cazul, retragerea autorizației,
potrivit legislației în materia formării profesionale a adulților.
(2) Retragerea autorizației ori expirarea perioadei pentru
care a fost acordată atrage radierea de pe lista prevăzută
la art. 10.
Art. 12. — (1) Mediatorii autorizați sunt înscriși în
Tabloul mediatorilor, întocmit de Consiliul de mediere și
publicat în Monitorul Oficial al României, Partea I.
(2) În tabloul prevăzut la alin. (1) se menționează
următoarele date:
a) numele și prenumele mediatorului;
b) sediul profesional;

7

c) pregătirea de bază a mediatorului, instituțiile la care
s-a format și titlurile cu care le-a absolvit;
d) domeniul medierii în care acesta este specializat;
e) durata experienței practice în activitatea de mediere;
f) limba străină în care este capabil să desfășoare
medierea;
g) calitatea de membru al unei asociații profesionale în
domeniul medierii, precum și, după caz, al altor organizații;
h) existența unei cauze de suspendare.
(3) Consiliul de mediere are obligația să actualizeze
periodic și cel puțin o dată pe an Tabloul mediatorilor și
să îl pună la dispoziție celor interesați la sediul său, al
instanțelor judecătorești, al autorităților administrației publice
locale, precum și la sediul Ministerului Justiției și pe pagina
de Internet a acestuia.
Art. 13. — Exercitarea profesiei de mediator este
compatibilă cu orice altă activitate sau profesie, cu excepția
incompatibilităților prevăzute prin legi speciale.
Art. 14. — (1) Exercitarea calității de mediator se
suspendă:
a) în cazul unei incompatibilități prevăzute de lege; în
acest caz, mediatorul este obligat să încunoștințeze, în
termen de 3 zile, Consiliul de mediere, în legătură cu
această incompatibilitate;
b) la cerere, făcută în scris de către mediator;
c) ca sancțiune disciplinară, în condițiile stabilite la
art. 39 alin. (1) lit. c).
(2) Exercitarea calității de mediator se suspendă de
drept, în cazul în care împotriva mediatorului s-a luat
măsura arestării preventive, până la soluționarea procesului
penal, potrivit legii.
Art. 15. — Calitatea de mediator încetează:
a) la cerere, prin renunțare făcută în scris de către
mediator;
b) prin deces;
c) în cazul în care nu mai îndeplinește condițiile
prevăzute la art. 7 lit. a) și d);
d) ca sancțiune disciplinară, în condițiile stabilite la
art. 39 alin. (1) lit. d);
e) în cazul condamnării definitive pentru săvârșirea cu
intenție a unei infracțiuni, care îl face nedemn de a mai
exercita această profesie.
Art. 16. — (1) Suspendarea, precum și încetarea
calității de mediator se dispun sau, după caz, se constată
de către Consiliul de mediere.
(2) În caz de încetare a calității de mediator, numele
acestuia se radiază din tabloul mediatorilor.
SECȚIUNEA a 2-a
Consiliul de mediere

Art. 17. — (1) În vederea organizării activității de
mediere se înființează Consiliul de mediere, organism
autonom cu personalitate juridică, de interes public, cu
sediul în municipiul București.
(2) Consiliul de mediere se organizează și funcționează
potrivit prevederilor prezentei legi, precum și ale
regulamentului său de organizare și funcționare.
(3) Consiliul de mediere este format din 9 membri, aleși
prin vot direct sau prin reprezentare de către mediatorii
autorizați, în condițiile prevăzute în Regulamentul de
organizare și funcționare a Consiliului de mediere.
(4) Membrii Consiliului de mediere sunt validați de
ministrul justiției, pe o durată de 2 ani. Mandatul oricăruia
dintre membrii Consiliului de mediere poate fi prelungit
pentru aceeași durată o singură dată.

8

MONITORUL OFICIAL AL ROMÂNIEI, PARTEA I, Nr. 441/22.V.2006

(5) Situațiile în care calitatea de membru al Consiliului
de mediere încetează în timpul exercitării mandatului,
precum și procedura revocării sunt stabilite prin
regulamentul prevăzut la alin. (2).
(6) Pot face parte din Consiliul de mediere numai
persoanele care dispun de cunoștințe teoretice și de
experiență practică în domeniul medierii. Dispozițiile art. 7
se aplică în mod corespunzător.
(7) Consiliul de mediere își exercită mandatul până la
data validării membrilor unui nou Consiliu de mediere.
Art. 18. — (1) Consiliul de mediere va alege un
președinte și un vicepreședinte și va desemna dintre
membrii săi o comisie cu activitate permanentă, care
pregătește lucrările Consiliului de mediere. Durata
mandatului membrilor comisiei este de un an.
(2) În structura Consiliului de mediere funcționează un
secretariat tehnic, alcătuit din cel mult 3 persoane
încadrate și salarizate ca personal contractual, potrivit
nr. crt. 18 al lit. B din cap. I al anexei nr. I la Ordonanța
de urgență a Guvernului nr. 24/2000 privind sistemul de
stabilire a salariilor de bază pentru personalul contractual
din sectorul bugetar, aprobată prin Legea nr. 383/2001, cu
modificările și completările ulterioare.
(3) Structura și atribuțiile comisiei prevăzute la alin. (1)
și ale secretariatului tehnic prevăzut la alin. (2) se stabilesc
prin regulamentul prevăzut la art. 17 alin. (2).
(4) Pentru activitatea depusă, membrii Consiliului de
mediere au dreptul la o indemnizație lunară, în condițiile
stabilite prin regulamentul prevăzut la art. 17 alin. (2).
Art. 19. — (1) Consiliul de mediere se întrunește lunar
sau ori de câte ori este necesar, la convocarea
președintelui.
(2) Ședințele Consiliului de mediere sunt publice, cu
excepția cazului în care membrii săi hotărăsc altfel.
(3) Lucrările Consiliului de mediere se desfășoară în
prezența a cel puțin 7 membri.
(4) În exercitarea atribuțiilor sale, Consiliul de mediere
adoptă hotărâri cu votul majorității membrilor care îl
compun. Opiniile diferite se motivează și se consemnează
separat în cuprinsul hotărârii.
(5) La lucrările Consiliului de mediere pot fi invitate să
participe persoane din orice alte instituții sau organisme
profesionale, a căror consultare este necesară pentru
luarea măsurilor sau pentru adoptarea hotărârilor Consiliului
de mediere.
Art. 20. — Consiliul de mediere are următoarele atribuții
principale:
a) promovează activitatea de mediere și reprezintă
interesele mediatorilor autorizați;
b) elaborează standardele de formare în domeniul
medierii, pe baza celor mai bune practici internaționale în
materie;
c) avizează programele de formare profesională a
mediatorilor, conform art. 9 alin. (2);
d) întocmește și actualizează lista furnizorilor de formare
a mediatorilor care au obținut autorizarea în conformitate
cu cadrul legal existent în domeniul formării profesionale a
adulților;
e) autorizează mediatorii, în condițiile prevăzute de
prezenta lege;
f) întocmește și actualizează tabloul mediatorilor
autorizați;
g) ține evidența birourilor mediatorilor autorizați;
h) supraveghează respectarea standardelor de formare
în domeniul medierii;
i) ia măsuri pentru aplicarea în practică a dispozițiilor
art. 26 alin. (2);

j) adoptă Codul de etică și deontologie profesională a
mediatorilor autorizați, precum și normele de răspundere
disciplinară a acestora;
k) ia măsuri pentru respectarea prevederilor conținute
de Codul de etică și deontologie profesională a mediatorilor
autorizați și aplică normele privind răspunderea disciplinară
a acestora;
l) face propuneri pentru completarea sau, după caz,
corelarea legislației privind medierea;
m) adoptă regulamentul privind organizarea și
funcționarea sa;
n) îndeplinește orice alte atribuții prevăzute de lege și
de regulament.
Art. 21. — Consiliul de mediere își acoperă cheltuielile
de organizare și funcționare din venituri proprii, după cum
urmează:
a) taxele provenind din autorizarea mediatorilor;
b) donații, sponsorizări, finanțări și alte surse de venit,
dobândite în condițiile legii;
c) încasări din vânzarea publicațiilor proprii;
d) sumele provenind din amenzile aplicate ca sancțiuni
disciplinare;
e) alte sume rezultate din activitatea Consiliului de
mediere, stabilite prin regulament.
CAPITOLUL III
Organizarea și exercitarea activității mediatorilor
Art. 22. — (1) Mediatorii își pot desfășura activitatea în
cadrul unei societăți civile profesionale, al unui birou în
care pot funcționa unul sau mai mulți mediatori asociați, cu
personalul auxiliar corespunzător, sau în cadrul unei
organizații neguvernamentale, cu respectarea condițiilor
prevăzute de lege.
(2) Mediatorul sau mediatorii asociați, titulari ai unui
birou, pot angaja traducători, juriști, alt personal de
specialitate, precum și personal administrativ și de serviciu
necesar activității de mediere.
(3) Mediatorii autorizați pot fi angajați cu contract
individual de muncă, în condițiile prevăzute de Legea
nr. 53/2003 — Codul muncii.
Art. 23. — În desfășurarea activității sale, mediatorul
autorizat este obligat să țină arhivă și registre proprii,
precum și o evidență financiar-contabilă.
Art. 24. — Mediatorii pot constitui asociații profesionale
locale și naționale, având drept scop promovarea
intereselor profesionale și protejarea statutului lor și pot
adera la asociații profesionale internaționale în condițiile legii.
CAPITOLUL IV
Drepturile și obligațiile mediatorului
SECȚIUNEA 1
Drepturile mediatorului

Art. 25. — Mediatorul are dreptul de a informa publicul
cu privire la exercitarea activității sale, cu respectarea
principiului confidențialității. Condițiile în care se poate face
publicitate profesiei de mediator sunt stabilite de
regulament.
Art. 26. — (1) Mediatorul are dreptul la plata unui
onorariu stabilit prin negociere cu părțile, precum și la
restituirea cheltuielilor ocazionate de mediere.
(2) Onorariul trebuie să fie rezonabil și să țină cont de
natura și de obiectul conflictului.

MONITORUL OFICIAL AL ROMÂNIEI, PARTEA I, Nr. 441/22.V.2006
Art. 27. — Fiecare mediator are dreptul să aplice un
model propriu de organizare a procedurii de mediere, cu
respectarea dispozițiilor și principiilor statuate în prezenta
lege.
Art. 28. — (1) Sediul profesional al mediatorului este
inviolabil.
(2) Percheziția sediului profesional al mediatorului poate
fi dispusă numai de judecător și se efectuează de procuror
sau de organul de cercetare penală, în condițiile prevăzute
de Codul de procedură penală.
SECȚIUNEA a 2-a
Obligațiile mediatorului

Art. 29. — (1) Mediatorul are obligația să dea orice
explicații părților cu privire la activitatea de mediere, pentru
ca acestea să înțeleagă scopul, limitele și efectele medierii,
în special asupra raporturilor ce constituie obiectul
conflictului.
(2) Mediatorul trebuie să asigure ca medierea să se
realizeze cu respectarea libertății, demnității și a vieții
private a părților.
Art. 30. — (1) Mediatorul are îndatorirea să depună
toate diligențele pentru ca părțile să ajungă la un acord
reciproc convenabil, într-un termen rezonabil.
(2) Mediatorul trebuie să conducă procesul de mediere
în mod nepărtinitor și să asigure un permanent echilibru
între părți.
Art. 31. — Mediatorul are obligația să refuze preluarea
unui caz, dacă are cunoștință despre orice împrejurare ce
l-ar împiedica să fie neutru și imparțial, precum și în cazul
în care constată că drepturile în discuție nu pot face
obiectul medierii, potrivit art. 2.
Art. 32. — Mediatorul este obligat să păstreze
confidențialitatea informațiilor de care ia cunoștință în cursul
activității sale de mediere, precum și cu privire la
documentele întocmite sau care i-au fost predate de către
părți pe parcursul medierii, chiar și după încetarea funcției
sale.
Art. 33. — (1) Mediatorul este obligat să respecte
normele de deontologie și să răspundă, cu respectarea
dispozițiilor art. 32, cererilor formulate de autoritățile
judiciare.
(2) Mediatorul este obligat să comunice Consiliului de
mediere orice modificare a condițiilor, care face necesară
actualizarea mențiunilor prevăzute la art. 12 alin. (2).
Art. 34. — Mediatorul are obligația de a-și îmbunătăți
permanent cunoștințele teoretice și tehnicile de mediere,
urmând în acest scop cursuri de formare continuă, în
condițiile stabilite de Consiliul de mediere.
Art. 35. — Mediatorul este obligat să restituie
înscrisurile ce i-au fost încredințate de părți pe parcursul
procedurii de mediere.
Art. 36. — Mediatorul nu poate reprezenta sau asista
vreuna dintre părți într-o procedură judiciară ori arbitrală
având ca obiect conflictul supus medierii.
Art. 37. — (1) Mediatorul nu poate fi audiat ca martor
în legătură cu faptele sau cu actele de care a luat
cunoștință în cadrul procedurii de mediere. În cauzele
penale mediatorul poate fi audiat ca martor numai în cazul
în care are dezlegarea prealabilă, expresă și scrisă a
părților și, dacă este cazul, a celorlalte persoane interesate.
(2) Calitatea de martor are întâietate față de aceea de
mediator, cu privire la faptele și împrejurările pe care le-a
cunoscut înainte de a fi devenit mediator în acel caz.

9

(3) În toate cazurile, după ce a fost audiat ca martor,
mediatorul nu mai poate desfășura activitatea de mediere
în cauza respectivă.
SECȚIUNEA a 3-a
Răspunderea mediatorului

Art. 38. — Răspunderea disciplinară a mediatorului
intervine pentru următoarele abateri:
a) încălcarea obligației de confidențialitate, imparțialitate
și neutralitate;
b) refuzul de a răspunde cererilor formulate de
autoritățile judiciare, în cazurile prevăzute de lege;
c) refuzul de a restitui înscrisurile încredințate de părțile
aflate în conflict;
d) reprezentarea sau asistarea uneia dintre părți într-o
procedură judiciară sau arbitrală având ca obiect conflictul
supus medierii;
e) săvârșirea altor fapte care aduc atingere probității
profesionale.
Art. 39. — (1) Sancțiunile disciplinare se aplică în raport
cu gravitatea abaterii și constau în:
a) observație scrisă;
b) amendă de la 50 lei (RON) la 500 lei (RON);
c) suspendarea din calitatea de mediator pe o durată
de la o lună la 6 luni;
d) încetarea calității de mediator.
(2) Limitele amenzii prevăzute la alin. (1) lit. b) se
actualizează periodic de către Consiliul de mediere, în
funcție de rata inflației.
Art. 40. — (1) Orice persoană interesată poate sesiza
Consiliul de mediere, în scris și sub semnătură, în legătură
cu săvârșirea unei abateri dintre cele prevăzute la art. 38.
(2) Cercetarea abaterii se efectuează în termen de cel
mult 60 de zile de la data înregistrării sesizării, de către o
comisie de disciplină alcătuită dintr-un membru al
Consiliului de mediere și 2 reprezentanți ai madiatorilor,
desemnați prin tragere la sorți din Tabloul mediatorilor.
Membrii comisiei de disciplină sunt numiți prin hotărâre a
Consiliului de mediere. Invitarea celui în cauză în vederea
audierii este obligatorie. Mediatorul cercetat este îndreptățit
să ia cunoștință de conținutul dosarului și să își formuleze
apărarea. În caz de neprezentare, se va încheia un
proces-verbal semnat de membrii comisiei, din care să
reiasă faptul că mediatorul a fost invitat și nu s-a prezentat
la termenul stabilit.
(3) Dosarul de cercetare cu propunere de sancționare
sau de neaplicare a unei sancțiuni disciplinare se
înaintează Consiliului de mediere, care hotărăște, în termen
de 30 de zile, cu privire la răspunderea disciplinară a
mediatorului.
Art. 41. — (1) Hotărârea Consiliului de mediere de
aplicare a sancțiunilor prevăzute la art. 39 alin. (1) poate fi
atacată la instanța de contencios administrativ competentă,
în termen de 15 zile de la comunicarea acesteia.
(2) Acțiunea exercitată potrivit alin. (1) suspendă
executarea hotărârii atacate.
(3) Hotărârea de aplicare a amenzii prevăzute la art. 39
alin. (1) lit. b), rămasă definitivă potrivit legii, constituie titlu
executoriu. Neachitarea acestei amenzi în termen de 30 de
zile de la data rămânerii definitive a hotărârii de
sancționare atrage de drept suspendarea din calitatea de
mediator, până la achitarea sumei.
Art. 42. — Răspunderea civilă a mediatorului poate fi
angajată, în condițiile legii civile, pentru cauzarea de
prejudicii, prin încălcarea obligațiilor sale profesionale.

10

MONITORUL OFICIAL AL ROMÂNIEI, PARTEA I, Nr. 441/22.V.2006
CAPITOLUL V
Procedura de mediere
SECȚIUNEA 1

Procedura prealabilă încheierii contractului de mediere

Art. 43. — (1) Părțile aflate în conflict se prezintă
împreună la mediator. În cazul în care se prezintă numai
una dintre părți, mediatorul, la cererea acesteia, va adresa
celeilalte părți invitația scrisă, în vederea acceptării medierii
și încheierii contractului de mediere, stabilind un termen de
cel mult 15 zile. Invitația se transmite prin orice mijloace
care asigură confirmarea primirii textului.
(2) În cazul imposibilității de prezentare a părții
convocate, mediatorul poate stabili, la cerere, o nouă dată
pentru prezentarea la mediere, cu acordul ambelor părți.
(3) Dacă cealaltă parte refuză în mod explicit medierea
sau nu se prezintă de două ori la rând la datele fixate
pentru semnarea contractului de mediere, medierea se
consideră neacceptată.
(4) Mediatorul poate face și alte demersuri legale pe
care le consideră necesare pentru invitarea părților la
mediere, cu respectarea dispozițiilor prezentei legi.
Art. 44. — (1) Este interzisă desfășurarea ședințelor de
mediere înainte de încheierea contractului de mediere.
(2) Contractul de mediere se încheie între mediator, pe
de o parte, și părțile aflate în conflict, pe de altă parte,
după prezentarea acestora din urmă împreună la mediator
sau după acceptarea medierii de către partea invitată.
SECȚIUNEA A 2-a
Contractul de mediere

Art. 45. — Contractul de mediere trebuie să cuprindă,
sub sancțiunea nulității absolute, următoarele clauze:
a) identitatea părților aflate în conflict sau, după caz, a
reprezentanților lor;
b) menționarea obiectului conflictului;
c) obligația mediatorului de a da explicații părților cu
privire la principiile medierii, la efectele acesteia și la
regulile aplicabile;
d) declarația părților, în sensul că doresc declanșarea
medierii și că sunt decise să coopereze în acest scop;
e) angajamentul părților aflate în conflict de a respecta
regulile aplicabile medierii;
f) obligația părților aflate în conflict de a achita onorariul
cuvenit mediatorului și cheltuielile efectuate de acesta pe
parcursul medierii in interesul părților, precum și
modalitățile de avansare și de plată a acestor sume,
inclusiv în caz de renunțare la mediere sau de eșuare a
procedurii, precum și proporția care va fi suportată de
către părți, ținându-se cont, dacă este cazul, de situația lor
socială. Dacă nu s-a convenit altfel, aceste sume vor fi
suportate de către părți în mod egal;
g) înțelegerea părților privind limba în care urmează să
se desfășoare medierea.
Art. 46. — (1) În contractul de mediere pot fi prevăzute
și alte clauze, în condițiile legii.
(2) Sub sancțiunea nulității absolute, contractul de
mediere nu poate cuprinde clauze care contravin legii sau
ordinii publice.
(3) Dacă, pe parcursul procedurii de mediere, apar
cheltuieli neprevăzute, efectuate în interesul părților și cu

acordul acestora, se va încheia o anexă la contractul de
mediere.
Art. 47. — (1) Contractul de mediere se încheie în
formă scrisă, sub sancțiunea nulității absolute. Acesta se
semnează de către părțile aflate în conflict și de mediator
și se întocmește în atâtea exemplare originale câți
semnatari sunt.
(2) Părțile aflate în conflict pot da procură specială unei
alte persoane, în condițiile legii, pentru a încheia contractul
de mediere.
Art. 48. — Contractul de mediere constituie titlu
executoriu cu privire la obligația părților de a achita
onorariul scadent cuvenit mediatorului.
Art. 49. — Termenul de prescripție a dreptului la
acțiune pentru dreptul litigios supus medierii se suspendă
începând cu data semnării contractului de mediere, până la
închiderea procedurii de mediere în oricare dintre modurile
prevăzute de prezenta lege.
SECȚIUNEA a 3-a
Desfășurarea medierii

Art. 50. — (1) Medierea se bazează pe cooperarea
părților și utilizarea, de către mediator, a unor metode și
tehnici specifice, bazate pe comunicare și negociere.
(2) Metodele și tehnicile utilizate de către mediator
trebuie să servească exclusiv intereselor legitime și
obiectivelor urmărite de părțile aflate în conflict.
(3) Mediatorul nu poate impune părților o soluție cu
privire la conflictul supus medierii.
Art. 51. — Medierea are loc, de regulă, la sediul
mediatorului. Dacă este cazul, medierea se poate
desfășura și în alte locuri convenite de mediator și de
părțile aflate în conflict.
Art. 52. — (1) Părțile aflate în conflict au dreptul să fie
asistate de avocat sau de alte persoane, în condițiile
stabilite de comun acord.
(2) În cursul medierii părțile pot fi reprezentate de alte
persoane, care pot face acte de dispoziție, în condițiile
legii.
Art. 53. — Susținerile făcute pe parcursul medierii de
către părțile aflate în conflict, de persoanele prevăzute la
art. 52 și la art. 55 alin. (1), precum și de către mediator
au caracter confidențial față de terți și nu pot fi folosite ca
probe în cadrul unei proceduri judiciare sau arbitrale, cu
excepția cazului în care părțile convin altfel ori legea
prevede contrariul. Mediatorul va atrage atenția persoanelor
care participă la mediere în condițiile art. 52 asupra
obligației de păstrare a confidențialității și le va putea
solicita semnarea unui acord de confidențialitate.
Art. 54. — (1) Dacă, pe parcursul medierii, apare o
situație de natură să afecteze scopul acesteia, neutralitatea
sau imparțialitatea mediatorului, acesta este obligat să o
aducă la cunoștința părților, care vor decide asupra
menținerii sau denunțării contractului de mediere.
(2) Mediatorul are dreptul să se abțină și să închidă
procedura de mediere, procedând potrivit dispozițiilor
art. 56, care se aplică în mod corespunzător. În această
situație mediatorul este obligat să restituie onorariul
proporțional cu etapele de mediere neparcurse sau, după
caz, să asigure continuarea procedurii de mediere, în
condițiile stabilite prin contractul de mediere.
Art. 55. — (1) În cazul în care conflictul supus medierii
prezintă aspecte dificile sau controversate de natură

MONITORUL OFICIAL AL ROMÂNIEI, PARTEA I, Nr. 441/22.V.2006
juridică ori din orice alt domeniu specializat, mediatorul, cu
acordul părților, poate să solicite punctul de vedere al unui
specialist din domeniul respectiv.
(2) Atunci când solicită punctul de vedere al unui
specialist din afara biroului său, mediatorul va evidenția
doar problemele controversate, fără a dezvălui identitatea
părților.
SECȚIUNEA a 4-a
Închiderea procedurii de mediere

Art. 56. — (1) Procedura de mediere se închide, după
caz:
a) prin încheierea unei înțelegeri între părți în urma
soluționării conflictului;
b) prin constatarea de către mediator a eșuării medierii;
c) prin depunerea contractului de mediere de către una
dintre părți.
(2) În cazul în care părțile au încheiat numai o
înțelegere parțială, precum și în cazurile prevăzute la
alin. (1) lit. b) și c), orice parte se poate adresa instanței
judecătorești sau arbitrale competente.
Art. 57. — La închiderea procedurii de mediere, în
oricare dintre cazurile prevăzute la art. 56 alin. (1),
mediatorul va întocmi un proces-verbal care se semnează
de către părți, personal sau prin reprezentant, și de
mediator. Părțile primesc câte un exemplar original al
procesului-verbal.
Art. 58. — (1) Când părțile aflate în conflict au ajuns la
o înțelegere, se redactează un acord care va cuprinde
toate clauzele consimțite de acestea și care are valoarea
unui înscris sub semnătură privată.
(2) Înțelegerea părților nu trebuie să cuprindă prevederi
care aduc atingere legii și ordinii publice, dispozițiile art. 2
fiind aplicabile.
(3) Înțelegerea părților poate fi afectată, în condițiile
legii, de termene și condiții.
Art. 59. — Înțelegerea părților poate fi supusă verificării
notarului public în vederea autentificării ori, după caz,
încuviințării instanței de judecată, în condițiile prevăzute la
art. 63.
Art. 60. — (1) În orice fază a procedurii de mediere,
oricare dintre părțile aflate în conflict are dreptul de a
denunța contractul de mediere, încunoștințând, în scris,
cealaltă parte și mediatorul.
(2) Mediatorul ia act de denunțarea unilaterală a
contractului de mediere și, în cel mult 48 de ore de la
data primirii încunoștințării, întocmește un proces-verbal de
închidere a procedurii de mediere.
(3) Dacă una dintre părțile aflate în conflict nu se mai
prezintă la mediere, fără a denunța contractul de mediere
în condițiile alin. (1), mediatorul este obligat să facă toate
demersurile necesare pentru a stabili intenția reală a părții
respective și, după caz, va continua sau va închide
procedura de mediere.
SECȚIUNEA a 5-a
Medierea în cazul unui litigiu civil pe rolul instanțelor
de judecată

Art. 61. — (1) În cazul în care conflictul a fost dedus
judecății, soluționarea acestuia prin mediere poate avea loc
din inițiativa părților ori la recomandarea instanței,
acceptată de părți, cu privire la drepturi asupra cărora

11

părțile pot dispune potrivit legii. Medierea poate avea ca
obiect soluționarea în tot sau în parte a litigiului.
(2) La închiderea procedurii de mediere, mediatorul este
obligat, în toate cazurile, să informeze în scris instanța de
judecată dacă părțile au ajuns sau nu la o înțelegere în
urma procesului de mediere.
Art. 62. — (1) Pentru desfășurarea procedurii de
mediere, judecarea cauzelor civile de către instanțele
judecătorești sau arbitrale va fi suspendată la cererea
părților, în condițiile prevăzute de art. 242 alin. 1 pct. 1 din
Codul de procedură civilă.
(2) Cursul termenului perimării este suspendat pe durata
desfășurării procedurii de mediere, dar nu mai mult de 3
luni de la data semnării contractului de mediere.
(3) Cererea de repunere pe rol este scutită de taxa
judiciară de timbru.
Art. 63. — (1) În cazul în care conflictul a fost
soluționat pe calea medierii, instanța va pronunța, la
cererea părților, o hotărâre, potrivit dispozițiilor art. 271 din
Codul de procedură civilă.
(2) Odată cu pronunțarea hotărârii, instanța va dispune,
la cererea părții interesate, restituirea taxei judiciare de
timbru plătite pentru învestirea acesteia.
CAPITOLUL VI
Dispoziții speciale privind medierea unor conflicte
SECȚIUNEA 1
Dispoziții speciale privind conflictele de familie

Art. 64. — (1) Pot fi rezolvate prin mediere
neînțelegerile dintre soți privind continuarea căsătoriei,
exercițiul drepturilor părintești, stabilirea domiciliului copiilor,
contribuția părinților la întreținerea copiilor, precum și orice
alte neînțelegeri care apar în raporturile dintre soți cu
privire la drepturi de care ei pot dispune potrivit legii.
(2) Înțelegerea soților cu privire la desfacerea căsătoriei
și la rezolvarea aspectelor accesorii divorțului se depune
de către părți la instanța competentă să pronunțe divorțul.
Art. 65. — Mediatorul va veghea ca rezultatul medierii
să nu contravină interesului superior al copilului, va
încuraja părinții să se concentreze în primul rând asupra
nevoilor copilului, iar asumarea responsabilității părintești,
separația în fapt sau divorțul să nu impieteze asupra
creșterii și dezvoltării acestuia.
Art. 66. — (1) Înainte de încheierea contractului de
mediere sau, după caz, pe parcursul procedurii, mediatorul
va depune toate diligențele pentru a verifica dacă între
părți există o relație abuzivă ori violentă, iar efectele unei
astfel de situații sunt de natură să influențeze medierea și
va decide dacă, în asemenea circumstanțe, soluționarea
prin mediere este potrivită. Dispozițiile art. 54 sunt
aplicabile în mod corespunzător.
(2) Dacă, în cursul medierii, mediatorul ia cunoștință de
existența unor fapte ce pun în pericol creșterea sau
dezvoltarea normală a copilului ori prejudiciază grav
interesul superior al acestuia, este obligat să sesizeze
autoritatea competentă.
SECȚIUNEA a 2-a
Dispoziții speciale privind medierea în cauzele penale

Art. 67. — (1) Dispozițiile din prezenta lege se aplică
în mod corespunzător și în cauzele penale care privesc

12

MONITORUL OFICIAL AL ROMÂNIEI, PARTEA I, Nr. 441/22.V.2006

infracțiuni pentru care, potrivit legii, retragerea plângerii
prealabile sau împăcarea părților înlătură răspunderea
penală.
(2) Nici persoana vătămată și nici făptuitorul nu pot fi
constrânși să accepte procedura medierii.
Art. 68. — (1) În cauzele penale medierea trebuie să
se desfășoare astfel încât să fie garantat dreptul fiecărei
părți la asistență juridică și, dacă este cazul, la serviciile
unui interpret. Procesul-verbal întocmit potrivit prezentei
legi, prin care se închide procedura medierii, trebuie să
arate dacă părțile au beneficiat de asistența unui avocat și
de serviciile unui interpret ori, după caz, să menționeze
faptul că au renunțat expres la acestea.
(2) În cazul minorilor, garanțiile prevăzute de lege
pentru desfășurarea procesului penal trebuie asigurate, în
mod corespunzător, și în cadrul procedurii de mediere.
Art. 69. — (1) În cazul în care procedura de mediere
se desfășoară înaintea începerii procesului penal și aceasta
se închide prin împăcarea părților, persoana vătămată nu
mai poate sesiza, pentru aceeași faptă, organul de
urmărire penală sau, după caz, instanța de judecată.
(2) Dacă procedura de mediere a fost declanșată în
termenul prevăzut de lege pentru introducerea plângerii
prealabile, acest termen se suspendă pe durata
desfășurării medierii. Dacă părțile aflate în conflict nu s-au
împăcat, persoana vătămată poate introduce plângerea
prealabilă în același termen, care își va relua cursul de la
data întocmirii procesului-verbal de închidere a procedurii
de mediere, socotindu-se și timpul scurs înainte de
suspendare.
Art. 70. — (1) În cazul în care medierea se desfășoară
după începerea procesului penal, urmărirea penală sau,
după caz, judecata se suspendă, în temeiul prezentării de
către părți a contractului de mediere.
(2) Suspendarea durează până când procedura medierii
se închide prin oricare dintre modurile prevăzute de
prezenta lege, dar nu mai mult de 3 luni de la data
semnării contractului de mediere.
(3) Mediatorul are obligația să comunice organului
judiciar o copie de pe procesul-verbal de închidere a
procedurii de mediere.
(4) Procesul penal se reia din oficiu, imediat după
primirea procesului-verbal prin care se constată că părțile
nu s-au împăcat, sau, dacă acesta nu se comunică, la
expirarea termenului prevăzut la alin. (2).
CAPITOLUL VII
Dispoziții tranzitorii și finale
Art. 71. — (1) În termen de 4 luni de la data intrării în
vigoare a prezentei legi, se înființează Consiliul de
mediere, care va elabora regulamentul privind organizarea
și funcționarea sa, precum și standardele de formare în

domeniul medierii, ce vor fi publicate în Monitorul Oficial al
României, Partea I.
(2) În vederea constituirii primului consiliu de mediere,
membrii acestuia vor fi desemnați de comun acord de
către organizațiile legal constituite din domeniul medierii,
avându-se în vedere criteriile cumulative privitoare la
vechimea activității organizației în acest domeniu conform
prevederilor statutului, numărul de membri specializați,
precum și pregătirea și experiența practică în mediere ale
reprezentanților acestor organizații.
(3) Pentru organizarea și funcționarea primului consiliu
de mediere, în primul an de la începerea activității se
alocă de la bugetul de stat, prin bugetul Ministerului
Justiției, fondurile aferente următoarelor categorii de
cheltuieli:
a) cheltuielile de întreținere și funcționare;
b) salariile secretariatului tehnic al acestuia.
(4) După expirarea perioadei de un an de la data
constituirii Consiliului de mediere, finanțarea sa se asigură
în condițiile art. 21.
Art. 72. — (1) În termen de o lună de la data publicării
în Monitorul Oficial al României, Partea I, a Regulamentului
privind organizarea și funcționarea Consiliului de mediere,
începe procedura de autorizare a mediatorilor.
(2) Persoanele care au absolvit sau care, la intrarea în
vigoare a prezentei legi, urmează un curs de formare a
mediatorilor în țară ori în străinătate, dacă îndeplinesc
condițiile prevăzute la art. 7 lit. a)—e), pot solicita
autorizarea ca mediator, în condițiile prezentei legi, având
obligația prezentării documentelor care atestă programa de
formare parcursă. Consiliul de mediere va decide
autorizarea după evaluarea conținutului programei de
formare prezentate, inclusiv a duratei pregătirii. Dispozițiile
art. 8 alin. (5) se aplică în mod corespunzător.
Art. 73. — (1) Dispozițiile prezentei legi privind
medierea conflictelor devin aplicabile în termen de o lună
de la data întocmirii tabloului mediatorilor autorizați.
(2) Medierea conflictelor de muncă rămâne supusă
dispozițiilor prevăzute de legile speciale.
Art. 74. — (1) Instituțiile și celelalte persoane juridice
care, la data intrării în vigoare a prezentei legi, au în
derulare cursuri de formare a mediatorilor le pot finaliza în
conformitate cu reglementările în vigoare la momentul
începerii cursurilor.
(2) Acordarea avizului prevăzut la art. 9 de către
Consiliul de mediere devine aplicabilă de la data publicării
în Monitorul Oficial al României, Partea I, a standardelor
de formare în domeniul medierii.
Art. 75. — Avocații, notarii publici și consilierii juridici
care dobândesc calitatea de mediator potrivit prezentei legi
pot desfășura activitatea de mediere în cadrul formelor de
exercitare a profesiei lor.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 16 mai 2006.
Nr. 192.

MONITORUL OFICIAL AL ROMÂNIEI, PARTEA I, Nr. 441/22.V.2006

13

PREȘEDINTELE ROMÂNIEI

DECRET
pentru promulgarea Legii privind medierea și organizarea
profesiei de mediator
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind medierea și organizarea
profesiei de mediator și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 15 mai 2006.
Nr. 738.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Procedurii pentru stabilirea diferenței de venituri reglementate,
în condițiile limitării reglementate a tarifelor pentru serviciul de distribuție a energiei electrice
În temeiul art. 9 alin. (6) și (7), al art. 11 alin. (2) lit. d) și e), al art. 56 alin. (1), al art. 58 alin. (3) din Legea
energiei electrice nr. 318/2003, al Ordinului președintelui Autorității Naționale de Reglementare în Domeniul Energiei
nr. 31/2004 privind aprobarea Metodologiei de stabilire a tarifelor pentru serviciul de distribuție a energiei electrice și al
art. 2 din Ordinul președintelui Autorității Naționale de Reglementare în Domeniul Energiei nr. 59/2005 pentru stabilirea
valorilor maxime ale tarifelor specifice de distribuție a energiei electrice,
având în vedere referatul de aprobare întocmit de Departamentul prețuri și tarife,
în conformitate cu prevederile procesului-verbal al ședinței Comitetului de Reglementare al Autorității Naționale de
Reglementare în Domeniul Energiei din 12 mai 2006,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Procedura pentru stabilirea
diferenței de venituri reglementate, în condițiile limitării
reglementate a tarifelor pentru serviciul de distribuție a
energiei electrice, prevăzută în anexa*) care face parte
integrantă din prezentul ordin.

Art. 2. — Departamentele de specialitate din cadrul
Autorității Naționale de Reglementare în Domeniul Energiei și
agenții economici din cadrul sectorului energiei electrice vor
asigura ducerea la îndeplinire a prevederilor prezentului ordin.
Art. 3. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 12 mai 2006.
Nr. 10.

*) Anexa la prezentul ordin se publică pe pagina web a Autorității Naționale de Reglementare în Domeniul Energiei la adresa www.anre.ro.

14

MONITORUL OFICIAL AL ROMÂNIEI, PARTEA I, Nr. 441/22.V.2006

MINISTERUL ECONOMIEI ȘI COMERȚULUI

ORDIN
pentru aprobarea Contractului de concesiune a rețelei electrice de transport al energiei electrice
și a terenurilor pe care aceasta este amplasată, precum și a actelor adiționale încheiate
Având în vedere prevederile art. 23 din Legea energiei electrice nr. 318/2003,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se aprobă Contractul de concesiune nr. 1 din
29 iunie 2004 a rețelei de transport al energiei electrice și
a terenurilor pe care aceasta este amplasată, încheiat între
Ministerul Economiei și Comerțului și Compania Națională
de Transport al Energiei Electrice îTranselectrica“ — S.A.,

Actul adițional nr. 1, încheiat la 21 aprilie 2005, și,
respectiv, Actul adițional nr. 2, încheiat la 23 martie 2006,
la acest contract.
Art. 2. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 9 mai 2006.
Nr. 328.
MINISTERUL EDUCAȚIEI ȘI CERCETĂRII

ORDIN
privind modul de plată a personalului care face parte din comisiile organizate
pentru admiterea absolvenților clasei a VIII-a în învățământul liceal și profesional de stat
pentru anul școlar 2006—2007
În conformitate cu prevederile Legii învățământului nr. 84/1995, republicată, cu modificările și completările
ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Cadrele didactice care fac parte din comisia
de înscriere din unitatea de învățământ gimnazial sunt
plătite pentru instruirea elevilor și părinților cu privire la
metodologia de admitere și pentru participarea la ședințele
de completare a opțiunilor elevilor după cum urmează:
a) președintele, vicepreședintele, secretarul sunt plătiți
cu:
— 35 lei (RON) pentru 1—2 clase;
— 45 lei (RON) pentru 3—4 clase;
— 55 lei (RON) pentru 5 clase și peste;
b) membrii sunt plătiți cu 1,5 lei (RON)/candidat care
completează opțiuni.
Art. 2. — (1) Președintele, vicepreședintele și secretarul
din comisiile centrelor de înscriere sunt plătiți cu:
— 450 lei (RON)/persoană până la 1.000 de candidați
inclusiv;
— 500 lei (RON)/persoană peste 1.000 de candidați.
(2) Operatorii din centrele de înscriere, stabilite de
inspectoratele școlare, sunt plătiți cu 1,4 lei (RON) pentru
fiecare fișă de înscriere introdusă în calculator.
Art. 3. — Pentru personalul didactic care efectuează
activitățile menționate la art. 2 plata se face de către
unitatea de învățământ la care cadrul didactic este
încadrat, în baza adeverinței eliberate de centrul de
înscriere și semnate de președintele acestuia.
Art. 4. — (1) În cazul în care inspectoratele școlare
utilizează specialiști din afara sistemului de învățământ
preuniversitar, aceștia beneficiază de drepturi bănești
calculate conform art. 2, în baza deciziei inspectorului
general, emisă în conformitate cu Ordonanța Guvernului

nr. 114/1999 pentru modificarea anexei nr. 11 la Legea
nr. 40/1991 cu privire la salarizarea Președintelui și
Guvernului României, precum și a personalului Președinției,
Guvernului și al celorlalte organe ale puterii executive,
republicată, aprobată prin Legea nr. 176/2001.
(2) Plata drepturilor menționate la alin. (1) se face de
către inspectoratul școlar.
Art. 5. — (1) Cadrele didactice care fac parte din
comisia de admitere județeană/a municipiului București, în
calitate de președinte, vicepreședinte și secretar, sunt
plătite cu:
— președinte — 210 lei (RON);
— vicepreședinte și secretar — 200 lei (RON)/persoană.
(2) Membrii comisiei județene de admitere, precum și
personalul din centrul județean de admitere, care participă
la activitățile de repartizare computerizată, sunt plătiți cu
200 lei (RON)/persoană.
Art. 6. — (1) Cadrele didactice care fac parte din
comisiile pentru susținerea probelor de aptitudini pentru
admiterea în învățământul vocațional sau din comisiile
pentru susținerea probelor de verificare a cunoștințelor de
limbă modernă sau maternă sunt plătite cu 1,4 lei
(RON)/candidat examinat la fiecare probă.
(2) Cadrele didactice care fac parte din comisiile de
contestații pentru probele de aptitudini pentru admiterea în
învățământul vocațional (acolo unde metodologia prevede
contestații) ori din comisiile de contestații pentru probele
scrise de verificare a cunoștințelor de limbă modernă sau
maternă vor fi plătite cu 1,5 lei (RON)/lucrare scrisă
reevaluată.

MONITORUL OFICIAL AL ROMÂNIEI, PARTEA I, Nr. 441/22.V.2006
(3) Plata cadrelor didactice menționate la alin. (1) și (2)
se face de către unitatea de învățământ la care cadrul
didactic este încadrat, în baza adeverinței semnate de
președintele centrului în care s-au susținut probele de
aptitudini, respectiv probele de verificare a cunoștințelor de
limbă modernă sau maternă.
Art. 7. — (1) Cheltuielile de transport — transportul
fișelor de înscriere de la centrul de înscriere la centrul
județean de admitere, transportul listelor cu elevii declarați
admiși la liceele vocaționale pentru validare și alte cheltuieli —
pentru persoanele care participă în comisiile organizate

15

pentru admiterea în învățământul liceal și profesional sunt
achitate din bugetul unității școlare/inspectoratului școlar,
prevăzut pentru deplasări.
(2) Plata cheltuielilor menționate la alin. (1) se face de
către unitatea la care este încadrată persoana respectivă.
Art. 8. — Direcția generală învățământ preuniversitar,
Direcția generală învățământ în limbile minorităților, Direcția
generală buget-finanțe, patrimoniu și investiții, inspectoratele
școlare județene/al municipiului București, precum și
conducerile unităților de învățământ gimnazial și liceal vor
duce la îndeplinire prevederile prezentului ordin.

Ministrul educației și cercetării,
Mihail Hărdău
București, 15 mai 2006.
Nr. 3.915.
MINISTERUL EDUCAȚIEI ȘI CERCETĂRII

ORDIN
privind modul de plată a personalului didactic care face parte din comisiile
pentru testele naționale, bacalaureat și absolvire a învățământului profesional și postliceal —
sesiunile anului 2006
În baza prevederilor Legii învățământului nr. 84/1995, republicată, cu modificările și completările ulterioare,
în conformitate cu prevederile ordinelor ministrului educației și cercetării nr. 4.871/2005 cu privire la aprobarea
Calendarului și a Metodologiei de organizare și desfășurare a testelor naționale, susținute în vederea accesului
absolvenților clasei a VIII-a în clasa a IX-a a anului școlar 2006—2007, nr. 4.872/2005 privind aprobarea Calendarului
examenului de bacalaureat — 2006 și a Metodologiei de organizare și desfășurare a examenului de bacalaureat — 2006,
ale Ordinului ministrului educației și cercetării și al ministrului muncii și solidarității sociale nr. 4.330/534/2002 privind
aprobarea Metodologiei de organizare și desfășurare a examenului pentru certificarea competențelor profesionale în
învățământul liceal, filierele tehnologică și vocațională, ale Ordinului ministrului educației și cercetării nr. 5.419/2005 privind
aprobarea Metodologiei de organizare și desfășurare a examenului de certificare a competențelor profesionale pentru
obținerea certificatului de calificare profesională nivel 1 și 2, precum și Ordinul ministrului educației și cercetării și al
ministrului muncii și solidarității sociale nr. 3.176/137/2002 privind aprobarea Metodologiei de organizare și desfășurare a
examenelor de absolvire a învățământului profesional și postliceal,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Cadrele didactice care fac parte din comisiile
pentru testele naționale din centrele de testare și din
centrele zonale de evaluare sunt plătite după cum
urmează:
— președintele comisiei din centrul de testare/examen —
500 lei (RON);
— secretarul și membrii comisiei din centrul de
testare/examen — 400 lei (RON);
— cadre didactice — supraveghetori — 40 lei (RON)/zi
(5 ore de supraveghere pe zi);
— informatician (un informatician pe centru):
• la centrul de testare/examen — 1 leu (RON)/candidat;
• la centrul de evaluare — 0,4 lei (RON)/candidat;
— președintele, secretarul și membrii comisiei din
centrul zonal de evaluare:
• 500 lei (RON) pentru președinte;
• 400 lei (RON) pentru secretar și membrii comisiei;
• 3,75 lei (RON)/lucrare evaluată, pentru profesorii
evaluatori.
Art. 2. — Cadrele didactice care fac parte din comisiile
județene/a municipiului București de organizare a testării
naționale sunt plătite după cum urmează:
— președinte — 400 lei (RON);
— vicepreședinte, secretar — 350 lei (RON);
— membri — 200 lei (RON)/persoană.

Art. 3. — Cadrele didactice care fac parte din comisiile
de contestații din centrele regionale de contestații pentru
testarea națională sunt plătite după cum urmează:
— președinte, secretari — 250 lei (RON);
— profesori evaluatori — 3,75 lei (RON)/lucrare
evaluată.
Art. 4. — Cadrele didactice care fac parte din comisiile
de bacalaureat din centrele de examen și din centrele
zonale de evaluare sunt plătite după cum urmează:
— președintele comisiei de bacalaureat*):
• la o comisie de până la 400 de candidați (inclusiv)
este plătit cu 700 lei (RON), dar nu mai mult de 50% din
salariul de bază al funcției didactice în care este încadrat;
• la o comisie de peste 400 de candidați este plătit cu
1.200 lei (RON), dar nu mai mult de 100% din salariul de
bază al funcției didactice în care este încadrat;
— vicepreședinte — 600 lei (RON);
— secretarul, membrii comisiei din centrele de examen —
425 lei (RON);
— informatician — 1,2 lei (RON)/candidat;
— președintele comisiei din centrele zonale de evaluare —
500 lei (RON);
— vicepreședintele și secretarul comisiei (cadru didactic)
din centrele zonale de evaluare — 450 lei (RON);
— informatician — 0,5 lei (RON)/candidat;

*) Președintele comisiei de bacalaureat poate fi: cadru didactic universitar care deține titlu științific de doctor, inspector școlar, director de liceu,
cu gradul didactic I.

16

MONITORUL OFICIAL AL ROMÂNIEI, PARTEA I, Nr. 441/22.V.2006

— profesor examinator (oral) — 3 lei (RON)/candidat;
— profesor evaluator — 5 lei (RON)/lucrare corectată;
— cadre didactice — supraveghetori — 45 lei (RON)/zi
(6 ore de supraveghere pe zi).
Art. 5. — Cadrele didactice care asigură traducerea
subiectelor în limbile minorităților naționale sunt plătite cu
50 lei (RON)/profesor.
Art. 6. — Cadrele didactice care fac parte din comisiile
județene de bacalaureat sunt plătite după cum urmează:
— președinte — 400 lei (RON);
— vicepreședinte, secretar — 325 lei (RON);
— membri — 225 lei (RON).
Art. 7. — Cadrele didactice care fac parte din comisiile
de contestații din centrele regionale de contestații pentru
examenul de bacalaureat sunt plătite după cum urmează:
— președinte, vicepreședinte și secretar — 300 lei
(RON);
— profesori evaluatori — 5 lei (RON)/lucrare corectată.
Art. 8. — Cadrele didactice care fac parte din comisiile
de examinare pentru obținerea certificatului de competențe
profesionale/atestatului profesional sunt plătite după cum
urmează:
— 1 leu (RON)/candidat examinat, pentru fiecare cadru
didactic.
Îndrumătorii proiectului/lucrării de specialitate sunt plătiți
după cum urmează:
— 12 lei (RON)/proiect coordonat și avizat favorabil
pentru susținere.
Art. 9. — (1) Unitățile școlare în care se organizează
centre de examen și centre zonale de evaluare vor elibera
fiecărui membru al comisiilor de testare, respectiv de
bacalaureat, o adeverință care cuprinde informațiile
necesare pentru plata activității depuse. Adeverința va fi
semnată de directorul unității de învățământ, pe baza listei
alcătuite și semnate de președintele comisiei respective.
Pentru cadrele didactice care fac parte din comisia
județeană de contestații, adeverințele sunt eliberate de
inspectoratul școlar.
(2) Drepturile prevăzute la art. 1—8 vor fi achitate de
unitățile de învățământ preuniversitar/inspectoratul școlar în
care membrii comisiilor au carnetul de muncă. Pentru
președinții comisiilor de bacalaureat din centrele de
examen și din centrele zonale de evaluare, cadre didactice
universitare, drepturile prevăzute la art. 4 se achită de
către unitățile de învățământ preuniversitar în care este
organizat centrul de examen/centrul zonal de evaluare
respectiv.
Art. 10. — Cheltuielile de deplasare în afara localității,
ocazionate de participarea cadrelor didactice la comisiile
pentru testarea națională, respectiv de bacalaureat, vor fi
suportate de inspectoratele școlare județene/al municipiului
București, în conformitate cu Hotărârea Guvernului
nr. 543/1995 privind drepturile bănești ale salariaților

instituțiilor publice și regiilor autonome cu specific deosebit
pe perioada delegării, detașării în altă localitate, precum și
în cazul deplasării în cadrul localității, în interesul
serviciului, cu modificările ulterioare (pct. 44 al cap. VII din
anexă).
Art. 11. — Cadrele didactice care fac parte din comisiile
de examinare din centrele de examen organizate pentru
absolvirea învățământului profesional și postliceal sunt
plătite după cum urmează:
— președinte — 325 lei (RON);
— vicepreședinte,
secretar,
evaluator
extern,
monitorizator de calitate — 250 lei (RON);
— membrii subcomisiei la școala de arte și
meserii/școala de ucenici — 3 lei (RON)/absolvent;
— membrii subcomisiei la anul de completare/școla
profesională, școala postliceală și de maiștri:
• 3 lei (RON)/lucrare scrisă corectată;
• 3 lei (RON)/lucrare practică evaluată;
• 2,25 lei (RON)/candidat pentru susținerea proiectului;
• 25 lei (RON)/proiect coordonat și avizat favorabil
pentru susținere (pentru îndrumătorii de proiect la anul de
completare/școala profesională, școala postliceală și școala
de maiștri);
— cadre didactice — supraveghetori — 40 lei (RON)/zi
(5 ore de supraveghere pe zi).
Art. 12. — Cadrele didactice care fac parte din comisiile
județene/a municipiului București de evaluare pentru
absolvirea învățământului profesional și postliceal sunt
plătite după cum urmează:
— președinte — 150 lei (RON);
— vicepreședinții și secretarii comisiei — 100 lei (RON).
Art. 13. — Cadrele didactice care fac parte din comisiile
județene/a municipiului București de contestații pentru
examenul de absolvire a învățământului profesional și
postliceal sunt plătite după cum urmează:
— președinte — 150 lei (RON);
— vicepreședintele și secretarii comisiei — 100 lei
(RON);
— profesori corectori — 3 lei (RON)/lucrare scrisă
corectată.
Art. 14. — Direcția generală învățământ preuniversitar,
Direcția generală buget-finanțe, patrimoniu și investiții,
Direcția generală învățământ în limbile minorităților,
inspectoratele școlare județene, respectiv al municipiului
București, precum și conducerile unităților de învățământ
vor duce la îndeplinire prevederile prezentului ordin.

Ministrul educației și cercetării,
Mihail Hărdău
București, 15 mai 2006.
Nr. 3.916.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 441/22.V.2006 conține 16 pagini.

Prețul: 1,15 lei noi/11.500 lei vechi

&JUYDGY|116177]
ISSN 1453—4495

