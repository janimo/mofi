Anul 174 (XVIII) — Nr. 166

PARTEA

I

LEGI, DECRETE, HOTĂRÂRI ȘI ALTE ACTE

Marți, 21 februarie 2006

SUMAR
Nr.

Pagina
HOTĂRÂRI ALE CAMEREI DEPUTAȚILOR
6. — Hotărâre privind numirea secretarului general și
a unui secretar general adjunct al Camerei
Deputaților ..................................................................

Nr.

Pagina

DECIZII ALE CURȚII CONSTITUȚIONALE

9–11

Decizia nr. 98 din 9 februarie 2006 referitoare la
excepția de neconstituționalitate a dispozițiilor
art. 2781 alin. 8 lit. c) din Codul de procedură
penală.........................................................................

1–2

Decizia nr. 92 din 7 februarie 2006 referitoare la
excepția de neconstituționalitate a dispozițiilor
art. 5 din Ordonanța Guvernului nr. 102/2000
privind statutul și regimul refugiaților în România......

11–12

Decizia nr. 77 din 2 februarie 2006 referitoare la
excepția de neconstituționalitate a dispozițiilor
art. 2811 din Codul penal ........................................

2–4

Decizia nr. 79 din 2 februarie 2006 referitoare la
excepția de neconstituționalitate a dispozițiilor
art. 300 și art. 385 18 din Codul de procedură
penală.........................................................................

Decizia nr. 103 din 9 februarie 2006 referitoare la
excepția de neconstituționalitate a dispozițiilor
art. 10 alin. (1) teza finală din Legea nr. 241/2005
pentru prevenirea și combaterea evaziunii fiscale .....

13–14

4–5

Decizia nr. 80 din 2 februarie 2006 referitoare la
excepția de neconstituționalitate a dispozițiilor
art. 171 alin. 4 din Codul de procedură penală ....

6–7

Decizia nr. 104 din 9 februarie 2006 referitoare la
excepția de neconstituționalitate a dispozițiilor
art. 7 din Legea nr. 543/2002 privind grațierea
unor pedepse și înlăturarea unor măsuri și
sancțiuni .....................................................................

14–16

Decizia nr. 91 din 7 februarie 2006 referitoare la
excepția de neconstituționalitate a dispozițiilor
art. 14 alin. (2) din Ordonanța de urgență a
Guvernului nr. 28/1999 privind obligația agenților
economici de a utiliza aparate de marcat
electronice fiscale ......................................................

DECIZII ALE PRIMULUI-MINISTRU

7–9

23. — Decizie pentru numirea doamnei CristinaAncuța Pocora în funcția de secretar de stat la
Departamentul pentru Relația cu Parlamentul ........

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind numirea secretarului general
și a unui secretar general adjunct al Camerei Deputaților
În temeiul art. 223 alin. (2) din Regulamentul Camerei Deputaților,
republicat în Monitorul Oficial al României, Partea I, nr. 35 din 16 ianuarie
2006, modificat prin Hotărârea Camerei Deputaților nr. 4/2006,
Camera Deputaților adoptă prezenta hotărâre.
Art. 1. — Doamna Georgeta Elisabeta Ionescu se numește în funcția
de secretar general al Camerei Deputaților.

16

2

MONITORUL OFICIAL AL ROMÂNIEI, PARTEA I, Nr. 166/21.II.2006
Art. 2. — Domnul Nicolae Sfăcăreanu se numește în funcția de
secretar general adjunct al Camerei Deputaților.
Această hotărâre a fost adoptată de Camera Deputaților în ședința din
20 februarie 2006, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

ADRIAN NĂSTASE
București, 20 februarie 2006.
Nr. 6.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 77
din 2 februarie 2006

referitoare la excepția de neconstituționalitate a dispozițiilor art. 2811 din Codul penal
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 281 1 din Codul penal,
excepție ridicată de Ion Eana în Dosarul nr. 1.008/2005 al
Judecătoriei Curtea de Argeș.
La apelul nominal este prezent autorul excepției.
Curtea dispune a se face apelul și în Dosarul
nr. 865D/2005, având ca obiect aceeași excepție, ridicată
de același autor în Dosarul nr. 1.894/2005 al aceleiași
instanțe.
La apelul nominal este prezent autorul excepției, precum
și partea Autoritatea Rutieră Română — Agenția Argeș,
prin consilier juridic Delia Durbacă.
Curtea, având în vedere că excepțiile de neconstituționalitate care fac obiectul Dosarelor nr. 864D/2005 și
nr. 865D/2005 au conținut identic, pune în discuție, din
oficiu, conexarea dosarelor.
Părțile nu se opun conexării dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții

Constituționale, dispune conexarea Dosarului nr. 865D/2005
la Dosarul nr. 864D/2005, care a fost primul înregistrat.
Având cuvântul, Ion Eana solicită admiterea excepției de
neconstituționalitate așa cum a fost formulată, depunând în
acest sens concluzii scrise.
Partea Autoritatea Rutieră Română — Agenția Argeș,
prin reprezentantul său, solicită respingerea excepției de
neconstituționalitate, depunând la dosarul cauzei concluzii
scrise.
Reprezentantul Ministerului Public, având cuvântul, pune
concluzii de respingere a excepției ca neîntemeiată,
apreciind că prevederile legale criticate nu contravin
dispozițiilor constituționale invocate ca fiind încălcate.
C U R T E A,

având în vedere actele și lucrările dosarelor, reține
următoarele:
Prin încheierile din 14 noiembrie 2005 și 11 noiembrie
2005, pronunțate în Dosarele nr. 1.008/2005 și
nr. 1.894/2005, Judecătoria Curtea de Argeș a sesizat
Curtea Constituțională cu excepția de neconstituționalitate
a dispozițiilor art. 2811 din Codul penal, excepție ridicată de
inculpatul Ion Eana în dosarele menționate.
În motivarea excepției de neconstituționalitate se
susține că textul de lege criticat încalcă dispozițiile
constituționale privind funcționarea economiei de piață,
libera inițiativă și concurența loială, întrucât îngrădește
accesul transportatorilor pe piață, prin aceea că îi obligă să
dețină licență de execuție pentru traseu. Or, potrivit
susținerilor autorului excepției, îprin această licență de
traseu se îngrădește concurența, deoarece [...] numai
anumite grupuri de interese obțin astfel de licențe pe criterii
prestabilite în favoarea lor [...]“. Se invocă totodată
existența unei contradicții între art. 2811 din Codul penal și

MONITORUL OFICIAL AL ROMÂNIEI, PARTEA I, Nr. 166/21.II.2006
dispozițiile Ordonanței de urgență a Guvernului
nr. 109/2005 privind transporturile rutiere, act normativ în
legătură cu care se arată că nu face nici o precizare
referitoare la existența obligatorie a licenței de traseu. Se
apreciază că menținerea în legislația României a
obligativității licenței de traseu nu corespunde cerinței de
armonizare a legislației române cu reglementările europene
în materia transportului public de mărfuri și persoane.
Judecătoria Curtea de Argeș consideră că excepția de
neconstituționalitate este neîntemeiată. Se arată că
îactivitatea de transport rutier de persoane se efectuează
pe baza unei autorizații impuse de lege, iar condiționarea
efectuării transportului rutier public de existența unor licențe
de transport, de execuție, de traseu, nu contravine legii
concurenței, întrucât dispoziția se aplică tuturor celor care
doresc să desfășoare o asemenea activitate“.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Avocatul Poporului consideră că excepția de
neconstituționalitate este neîntemeiată, întrucât textul de
lege criticat este în deplină concordanță cu prevederile
constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părților, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 2811 din Codul penal, având următoarea
redactare: îEfectuarea transportului rutier public fără licență de
transport, fără licență de execuție pentru vehicul sau fără
licență de execuție pentru traseu, după caz, ori cu licențe cu
valabilitatea expirată se pedepsește cu închisoare de la o lună
la un an sau amendă.
Persoana care dispune efectuarea transportului rutier public
în condițiile prevăzute la alin. 1 sau consimte la efectuarea
acestuia se pedepsește cu închisoare de la 3 luni la 2 ani ori
amendă.

3

Eliberarea, cu știință, a unei licențe de transport rutier
public, a unei licențe de execuție pentru vehicul sau a unei
licențe de execuție pentru traseu, fără respectarea legii, se
pedepsește cu închisoare de la 6 luni la 3 ani.“
Dispozițiile constituționale pretins încălcate sunt cele ale
art. 135 alin. (2) lit. a), care stabilește obligația statului de
a asigura libertatea comerțului, protecția concurenței loiale,
crearea cadrului favorabil pentru valorificarea tuturor
factorilor de producție.
Examinând excepția astfel cum a fost formulată, Curtea
constată că în realitate criticile autorului excepției vizează
modul de aplicare a legii de către autoritatea competentă
să acorde licențe în materia transportului rutier public,
acordarea acestor licențe fiind, în opinia sa, preferențială.
Or, asemenea critici nu intră în competența de soluționare
a Curții Constituționale, care, potrivit dispozițiilor art. 2
alin. (3) din Legea nr. 47/1992, î[...] se pronunță numai
asupra constituționalității actelor cu privire la care a fost
sesizată [...]“.
De asemenea, Curtea nu este competentă să se
pronunțe cu privire la pretinsa contradicție între art. 2811
din Codul penal și dispozițiile Ordonanței de urgență a
Guvernului nr. 109/2005 privind transporturile rutiere. În
acest sens, Curtea a statuat în jurisprudența sa, de
exemplu în Decizia nr. 486 din 11 decembrie 2003,
publicată în Monitorul Oficial al României, Partea I, nr. 43
din 19 ianuarie 2004, că examinarea constituționalității unui
text de lege are în vedere compatibilitatea acestui text cu
dispozițiile constituționale pretins încălcate, iar nu
compararea mai multor prevederi legale între ele și
raportarea concluziei ce ar rezulta din această comparație
la dispoziții ori principii ale Constituției. Procedându-se
altfel, s-ar ajunge inevitabil la concluzia că, deși fiecare
dintre dispozițiile legale este constituțională, numai
coexistența lor ar pune în discuție constituționalitatea uneia
dintre ele. În același sens Curtea a mai reținut, de
exemplu în Decizia nr. 203 din 29 aprilie 2004, publicată
în Monitorul Oficial al României, Partea I, nr. 549 din
21 iunie 2004, că eventuala contradicție existentă între
dispozițiile unor legi în vigoare nu intră sub incidența
controlului de constituționalitate.
De altfel, stabilirea de către legiuitor a unor condiții
pentru exercitarea activităților economice, cum este și
aceea a obținerii unor licențe pentru efectuarea
transportului rutier public, condiții care se aplică în aceeași
măsură tuturor celor care doresc să desfășoare această
activitate, precum și incriminarea faptei de nerespectare a
regimului transportului rutier public astfel instituit este în
deplină concordanță cu prevederile constituționale invocate
de autorul excepției, dând expresie rolului statului de a
asigura protecția concurenței loiale și crearea cadrului
favorabil pentru valorificarea tuturor factorilor de producție.

4

MONITORUL OFICIAL AL ROMÂNIEI, PARTEA I, Nr. 166/21.II.2006

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2811 din Codul penal, excepție ridicată de Ion Eana
în Dosarele nr. 1.008/2005 și nr. 1.894/2005 ale Judecătoriei Curtea de Argeș.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 79
din 2 februarie 2006

referitoare la excepția de neconstituționalitate a dispozițiilor art. 300 și art. 38518
din Codul de procedură penală
Ion Predescu
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Șerban Viorel Stănoiu
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate a dispozițiilor art. 300 și art. 38518 din Codul
de procedură penală, excepție ridicată de Remus Bercea,
Romulus Gheorghe Bercea și Gheorghe Bercea în Dosarul
nr. 227/R/2005 al Judecătoriei Luduș.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public arată că dispozițiile
legale criticate au mai fost examinate de instanța de
contencios constituțional, care a statuat că acestea nu
contravin Legii fundamentale. Până în prezent nu au
intervenit elemente noi, de natură să determine schimbarea
jurisprudenței Curții Constituționale, motiv pentru care
solicită respingerea excepției de neconstituționalitate ca
neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2005, pronunțată în
Dosarul nr. 227/R/2005, Judecătoria Luduș a sesizat
Curtea
Constituțională
cu
excepția
de
18 din
neconstituționalitate a prevederilor art. 300 și art. 385
Codul de procedură penală, excepție ridicată de Remus
Bercea, Romulus Gheorghe Bercea și Gheorghe Bercea în
dosarul de mai sus, având ca obiect soluționarea unei
cauze penale aflate în faza de rejudecare după casare, cu
trimitere la prima instanță.
În motivarea excepției de neconstituționalitate, autorii
excepției, sprijinindu-se pe modul de interpretare și de
aplicare a textelor legale criticate de către instanța de
recurs, susțin că prevederile art. 38518 alin. 1, coroborate
cu cele ale art. 300 din Codul de procedură penală,
încalcă dreptul la un proces echitabil, întrucât favorizează
partea care a lipsit în mod nejustificat la două termene
consecutive. Aceasta, deoarece instanța de recurs, după ce
a dispus rejudecarea pricinii în vederea clarificării cadrului
juridic procesual, a anulat toate actele întocmite de instanța
de fond. Or, o atare dispoziție nu ar putea însă să
modifice starea de fapt existentă referitoare la cauza de
împiedicare a punerii în mișcare a acțiunii penale.
Judecătoria Luduș nu și-a exprimat opinia cu privire la
excepția de neconstituționalitate invocată.

MONITORUL OFICIAL AL ROMÂNIEI, PARTEA I, Nr. 166/21.II.2006
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate nu numai că nu aduc atingere prevederilor
constituționale ale art. 21 alin. (3), ci constituie o aplicare a
acestora, legiuitorul fiind preocupat de asigurarea
exigențelor unui proces echitabil, prin împiedicarea
exercitării abuzive a drepturilor procesuale și prin
asigurarea celerității procesului penal, soluționarea cauzei
într-un termen rezonabil fiind una dintre aceste exigențe.
Mai mult, dispozițiile art. 300 raportate la art. 38518 din
Codul de procedură penală reprezintă norme de procedură
a căror reglementare este de competența exclusivă a
legiuitorului, potrivit art. 126 alin. (2) din Legea
fundamentală.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 300 și art. 38518 din Codul de procedură
penală, cu următorul conținut:
Art. 300 — Verificarea sesizării instanței:
îInstanța este datoare să verifice din oficiu, la prima
înfățișare, regularitatea actului de sesizare.

5

În cazul când se constată că sesizarea nu este făcută
potrivit legii, iar neregularitatea nu poate fi înlăturată de îndată
și nici prin acordarea unui termen în acest scop, dosarul se
restituie organului care a întocmit actul de sesizare, în vederea
refacerii acestuia.“
Art. 38518 — Limitele rejudecării:
îInstanța de rejudecare trebuie să se conformeze hotărârii
instanței de recurs, în măsura în care situația de fapt rămâne
cea avută în vedere la soluționarea recursului.
Când hotărârea este desființată numai cu privire la unele
fapte sau persoane ori numai în ce privește latura penală sau
civilă, instanța de rejudecare se pronunță în limitele în care
hotărârea a fost casată.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 20 referitoare la Tratatele internaționale
privind drepturile omului și ale art. 21 alin. (3) referitoare la
dreptul părților la un proces echitabil și la soluționarea
cauzelor într-un termen rezonabil.
Examinând excepția de neconstituționalitate, Curtea
constată că dispozițiile art. 300 și art. 38518 alin. 1 din
Codul de procedură penală au mai fost supuse controlului
de constituționalitate, prin raportare la aceleași dispoziții
constituționale invocate și în prezenta cauză. Astfel, prin
Decizia nr. 291 din 9 iunie 2005, publicată în Monitorul
Oficial al României, Partea I, nr. 681 din 29 iulie 2005, și
Decizia nr. 539 din 7 decembrie 2004, publicată în
Monitorul Oficial al României, Partea I, nr. 61 din 18
ianuarie 2005, Curtea Constituțională a respins excepțiile
de neconstituționalitate ca neîntemeiate, pentru
considerentele acolo reținute.
Întrucât în prezenta cauză nu au intervenit elemente noi
care să justifice schimbarea jurisprudenței Curții, cele
statuate prin deciziile menționate își păstrează valabilitatea.
Referitor la susținerile autorilor excepției privind anularea
actelor întocmite de instanța de fond, Curtea Constituțională
reține că acestea privesc modul de interpretare și de
aplicare a legii, iar examinarea lor excedează competenței
instanței de contencios constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 300 și art. 38518 din Codul de procedură penală,
excepție ridicată de Remus Bercea, Romulus Gheorghe Bercea și Gheorghe Bercea în Dosarul nr. 227/R/2005 al
Judecătoriei Luduș.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Afrodita Laura Tutunaru

6

MONITORUL OFICIAL AL ROMÂNIEI, PARTEA I, Nr. 166/21.II.2006
CURTEA CONSTITUȚIONALĂ

D E C I Z I A Nr. 80
din 2 februarie 2006

referitoare la excepția de neconstituționalitate a dispozițiilor art. 171 alin. 4
din Codul de procedură penală
Ion Predescu
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Șerban Viorel Stănoiu
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate a dispozițiilor art. 171 alin. 4 din Codul de
procedură penală, excepție ridicată de Dorian Popa în
Dosarul nr. 1.870/P/2005 al Tribunalului Dolj — Secția
penală.
La apelul nominal lipsește autorul excepției, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece învinuitul sau inculpatul are
posibilitatea să renunțe la serviciile apărătorului din oficiu și
să își angajeze un avocat ales.
C U R T E A,

având în vedere actele și lucrările dosarului, constată
următoarele:
Prin Încheierea din 26 octombrie 2005, pronunțată în
Dosarul nr. 1.870/P/2005, Tribunalul Dolj — Secția penală a
sesizat Curtea Constituțională cu
excepția de
neconstituționalitate a prevederilor art. 171 alin. 4 din
Codul de procedură penală, excepție ridicată de Dorian
Popa în dosarul de mai sus având ca obiect soluționarea
unei cauze penale.
În motivarea excepției de neconstituționalitate, autorul
acesteia susține că textul legal criticat este neconstituțional
în măsura în care desemnarea apărătorului din oficiu s-a
făcut direct de către instanță, fără să fie consemnată
opțiunea inculpatului de a se apăra singur ori de a-și alege
un apărător. Mai arată că în majoritatea cazurilor asistența
juridică din oficiu se face formal, astfel că învinuitul sau
inculpatul este, în realitate, lipsit de dreptul la apărare.
Tribunalul Dolj — Secția penală opinează că excepția de
necostituționalitate este neîntemeiată, deoarece dispozițiile
art. 171 alin. 4 din Codul de procedură penală nu contravin
prevederilor fundamentale și convenționale invocate, ci,
dimpotrivă, reprezintă o caracterizare a garantării dreptului
la apărare în cadrul procesului penal.

Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate referitoare la luarea măsurilor pentru
desemnarea unui apărător din oficiu atunci când asistența
juridică este obligatorie și dacă învinuitul sau inculpatul nu
și-a ales un apărător, nu aduc atingere dreptului părților de
a fi asistate, în tot cursul procesului penal, de un avocat
ales sau numit din oficiu, ci, dimpotrivă, prin aceste
dispoziții se înscriu în Codul de procedură penală dreptul la
apărare și obligația organelor judiciare de a-l respecta și de
a asigura exercitarea lui în mod efectiv.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 171 alin. 4 din Codul de procedură penală,
cu următorul conținut: îCând asistența juridică este
obligatorie, dacă învinuitul sau inculpatul nu și-a ales un
apărător, se iau măsuri pentru desemnarea unui apărător din
oficiu.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 24 privind dreptul la apărare și ale
art. 20 referitoare la tratatele internaționale privind drepturile
omului, coroborate cu ale art. 6 paragraful 3 lit. c) din
Convenția pentru apărarea drepturilor omului și a libertăților
fundamentale, referitoare la dreptul acuzatului de a se
apăra el singur sau să fie asistat de un apărător ales ori
numit din oficiu.

MONITORUL OFICIAL AL ROMÂNIEI, PARTEA I, Nr. 166/21.II.2006
Examinând excepția de neconstituționalitate, Curtea
constată că dispozițiile art. 171 alin. 4 din Codul de
procedură penală nu sunt de natură să știrbească în vreun
fel dreptul la apărare al inculpatului sau alt drept al
acestuia. Dimpotrivă, pe baza acestora i se asigură
inculpatului apărător din oficiu atunci când nu are
posibilitatea să beneficieze de serviciile unui avocat ales.
De altfel, autorul excepției nu atacă dispoziția legală în
conținutul ei, ci își exprimă nemulțumirea cu privire la

7

modul în care este aplicată, arătând că i s-a numit un
apărător din oficiu fără ca el să fie întrebat și că
apărătorul desemnat din oficiu nu și-a îndeplinit în mod
corespunzător mandatul. Așadar, critica formulată nu
privește un aspect de neconstituționalitate, ci unul de
aplicare a legii, a cărui examinare este de competența
instanțelor judecătorești.

Pentru considerentele expuse, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 171 alin. 4 din Codul de procedură penală, excepție
ridicată de Dorian Popa în Dosarul nr. 1.870/P/2005 al Tribunalului Dolj — Secția penală.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 91
din 7 februarie 2006

referitoare la excepția de neconstituționalitate a dispozițiilor art. 14 alin. (2)
din Ordonanța de urgență a Guvernului nr. 28/1999 privind obligația agenților economici
de a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 14 alin. (2) din Ordonanța de
urgență a Guvernului nr. 28/1999 privind obligația agenților
economici de a utiliza aparate de marcat electronice
fiscale, excepție ridicată de Societatea Comercială
îEuropeinter Alex“ — S.R.L. din Cluj-Napoca în Dosarul
nr. 7.932/2005 al Judecătoriei Cluj-Napoca.
La apelul nominal lipsesc părțile, față de care procedura
de citare este legal îndeplinită.

Reprezentantul Ministerului Public solicită respingerea
excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 14 septembrie 2005, pronunțată în
Dosarul nr. 7.932/2005, Judecătoria Cluj-Napoca a sesizat
Curtea Constituțională cu excepția de neconstituționalitate
a dispozițiilor îart. 14 alin. (2) din Ordonanța de urgență a
Guvernului nr. 28/1999 privind obligația agenților
economici de a utiliza aparate de marcat electronice
fiscale, republicată, completată și modificată prin Legea
nr. 116/2004“. Excepția a fost ridicată de Societatea
Comercială îEuropeinter Alex“ — S.R.L. din Cluj-Napoca
într-o cauză având ca obiect o plângere contravențională.
În motivarea excepției de neconstituționalitate, se
susține că dispozițiile de lege criticate încalcă prevederile
art. 45 și ale art. 53 din Constituție. În acest sens, se
arată că măsura suspendării activității unei societăți
comerciale, prevăzută de art. 14 alin. (2) din Ordonanța de

8

MONITORUL OFICIAL AL ROMÂNIEI, PARTEA I, Nr. 166/21.II.2006

urgență a Guvernului nr. 28/1999, contravine principiului
libertății economice, deoarece sancțiunea nu poate fi
aplicată în mod discreționar și este disproporționată față de
gravitatea faptei imputate agentului economic. Mai mult, se
precizează că este îcontrar principiilor de drept ca o
persoană fizică sau juridică să răspundă pentru o faptă
care nici nu-i este imputabilă“, întrucât în speță nu s-a
dovedit culpa agentului economic, răspunzător pentru fapta
sancționată fiind angajatul său, care nu a respectat
normele legale și nici regulamentul de ordine interioară,
ambele referitoare la obligația utilizării aparatului de marcat
electronic fiscal.
Totodată, dispozițiile de lege criticate contravin și
prevederilor art. 53 din Constituție, întrucât sancțiunea
aplicată afectează chiar existența unor drepturi sau a unor
libertăți, este disproporționată în raport de situația care a
determinat-o și nu este necesară într-o societate
democratică.
Judecătoria Cluj-Napoca apreciază că dispozițiile
art. 14 alin. (2) din Ordonanța de urgență a Guvernului
nr. 28/1999 nu contravin prevederilor art. 53 din Constituție,
întrucât norma fundamentală invocată enumeră tocmai
acele situații de excepție și condiționate care pot legitima
restrângerea prin lege a exercițiului unor drepturi și al unor
libertăți cetățenești. Or, măsura prevăzută de textul de lege
criticat are ca scop protejarea ordinii de drept, respectiv
protejarea societății împotriva fenomenului de evaziune
fiscală.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului apreciază că dispozițiile art. 14
alin. (2) din Ordonanța de urgență a Guvernului
nr. 28/1999 nu contravin prevederilor art. 53 din Constituție,
întrucât acestea privesc drepturile și libertățile cetățenilor,
iar nu și drepturile persoanelor juridice.
Totodată, se arată că stabilirea circumstanțelor săvârșirii
unei contravenții și sancționarea acesteia prin amendă
reprezintă opțiunea legiuitorului, care dă expresie
preocupării statului pentru asigurarea libertății comerțului,
protecției concurenței loiale și creării cadrului favorabil
pentru valorificarea tuturor factorilor de producție.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului și dispozițiile de lege
criticate, raportate la prevederile Constituției, precum și
Legea nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 14 alin. (2) din Ordonanța de urgență a
Guvernului nr. 28/1999 privind obligația agenților economici
de a utiliza aparate de marcat electronice fiscale,
republicată în Monitorul Oficial al României, Partea I,
nr. 75 din 21 ianuarie 2005, cu modificările ulterioare.
Textul de lege criticat are următorul conținut:
— Art. 14 alin. (2): îNerespectarea de către agenții
economici a prevederilor art. 10 lit. b), referitoare la neutilizarea
aparatelor de marcat electronice fiscale, neemiterea bonurilor
fiscale pentru toate bunurile livrate sau serviciile prestate,
emiterea de bonuri cu o valoare inferioară celei reale și
nereintroducerea datelor înscrise pe rola-jurnal privind
tranzacțiile efectuate de la ultima închidere zilnică până în
momentul ștergerii memoriei operative, atrage și suspendarea
activității unității pe o perioadă de 3 luni.“
În motivarea excepției se invocă încălcarea dispozițiilor
constituționale ale art. 45 îLibertatea economică“ și ale
art. 53 îRestrângerea exercițiului unor drepturi sau al unor
libertăți“.
Examinând excepția de neconstituționalitate și dispozițiile
de lege criticate, Curtea constată următoarele:
Dispozițiile art. 14 alin. (2) din Ordonanța de urgență a
Guvernului nr. 28/1999 prevăd faptele care, potrivit art. 10
din ordonanță, constituie contravenții, precum și sancțiunea
suspendării activității agentului economic pe o perioadă de
3 luni.
Curtea constată că este neîntemeiată critica de
neconstituționalitate privind încălcarea prevederilor art. 45
din Constituție, potrivit cărora accesul liber al persoanei la
o activitate economică, libera inițiativă și exercitarea
acestora sunt garantate în condițiile legii. Agentul economic
în activitatea căruia s-a constatat săvârșirea unei
contravenții nu poate invoca principiul libertății economice,
în condițiile în care acesta nu a respectat prevederile
legale.
În ceea ce privește critica de neconstituționalitate a
art. 14 alin. (2) din ordonanță față de prevederile art. 53
din Constituție, Curtea constată că nici aceasta nu poate fi
reținută. Măsura dispusă de textul de lege criticat este
justificată de imperativul protejării interesului social și al
ordinii de drept prin adoptarea unor măsuri specifice de
preîntâmpinare și sancționare a faptelor care generează
sau ar putea genera fenomene economice negative, cum
ar fi evaziunea fiscală.
În sfârșit, Curtea constată că susținerile autorului
excepției referitoare la răspunderea juridică pe care agentul
economic o poartă și, implicit, sancțiunile contravenționale
pe care acesta trebuie să le suporte pentru faptele
angajatului său, nu reprezintă critici de neconstituționalitate,
astfel că nu pot fi reținute.

MONITORUL OFICIAL AL ROMÂNIEI, PARTEA I, Nr. 166/21.II.2006

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (2) din Ordonanța de urgență a Guvernului
nr. 28/1999 privind obligația agenților economici de a utiliza aparate de marcat electronice fiscale, excepție ridicată de
Societatea Comercială îEuropeinter Alex“ — S.R.L. din Cluj-Napoca în Dosarul nr. 7.932/2005 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 7 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

CURTEA CONSTITUȚIONALĂ

D E C I Z I A Nr. 92
din 7 februarie 2006

referitoare la excepția de neconstituționalitate a dispozițiilor art. 5 din Ordonanța Guvernului
nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5 din Ordonanța Guvernului
nr. 102/2000 privind statutul și regimul refugiaților în
România, excepție ridicată de Saied Meynaghi Aghdam în
Dosarul nr. 7.064/2005 al Judecătoriei Sectorului 5
București.
La apelul nominal lipsesc părțile, față de care procedura
de citare este legal îndeplinită.
Magistratul-asistent referă Curții faptul că partea Oficiul
Național pentru Refugiați a transmis la dosarul cauzei note
scrise prin care solicită respingerea excepției ca
neîntemeiată, arătând, în esență, că dispozițiile de lege
criticate nu contravin prevederilor constituționale și
convenționale pretins a fi încălcate.
Reprezentantul Ministerului Public solicită respingerea
excepției de neconstituționalitate ca neîntemeiată.

C U R T E A,

având în vedere actele și lucrările dosarului, reține
următoarele:
Prin Încheierea din 21 octombrie 2005, pronunțată în
Dosarul nr. 7.064/2005, Judecătoria Sectorului 5 București
a sesizat Curtea Constituțională cu excepția de
neconstituționalitate a dispozițiilor art. 5 din Ordonanța
Guvernului nr. 102/2000 privind statutul și regimul
refugiaților în România. Excepția a fost ridicată de Saied
Meynaghi Aghdam într-o cauză având ca obiect
soluționarea plângerii acestuia împotriva hotărârii Oficiului
Național pentru Refugiați de respingere a cererii de
acordare a statutului de refugiat.
În motivarea excepției de neconstituționalitate autorul
acesteia arată că dispozițiile art. 5 din Ordonanța
Guvernului nr. 102/2000 sunt contrare prevederilor art. 22
alin. (1) și (2) din Constituție și celor ale art. 2 și 3 din
Convenția pentru apărarea drepturilor omului și a libertăților
fundamentale, referitoare la dreptul la viață și la integritate
fizică și psihică, precum și la interzicerea torturii.
Textul de lege criticat limitează cazurile de acordare a
protecției umanitare condiționate numai la situațiile
prevăzute de art. 2 din ordonanță, fără a cuprinde și
motivele de acordare a protecției în situația pedepselor
inumane sau degradante. Astfel, persoanele care, aparent,
nu îndeplinesc condiția motivelor serioase de persecuție
sunt excluse de la protecție, deși oferă suficiente alte
probe prin care se deduce că sunt expuse, în țara de
origine, riscului vătămării dreptului la viață, precum și

10

MONITORUL OFICIAL AL ROMÂNIEI, PARTEA I, Nr. 166/21.II.2006

riscului de tortură, pedepse sau tratamente inumane ori
degradante aplicate și altor cauze decât cele de
persecuție, potrivit definiției termenului de îrefugiat“ cuprinse
în art. 1 din Convenția din 1951 de la Geneva privind
statutul refugiaților. Or, art. 2 și 3 din Convenția pentru
apărarea drepturilor omului și a libertăților fundamentale
sunt aplicabile în toate cazurile existenței riscului vătămării
deptului la viață, precum și riscului de tortură, pedepse sau
tratamente inumane ori degradante, indiferent de motive.
Totodată, dispozițiile convenționale menționate impun
statelor contractante nu numai obligația negativă de a nu
practica tortura și de a nu aplica tratamente inumane sau
degradante, ci și pe cea pozitivă de a proteja orice
persoană aflată sub jurisdicția lor contra unei situații de
pericol ce ar expune-o relelor tratamente, chiar dacă acest
risc ar urma să se materializeze în afara teritoriului lor.
Judecătoria Sectorului 5 București apreciază că
excepția de neconstituționalitate este neîntemeiată.
Dispozițiile de lege criticate sunt clare în identificarea
cazurilor în care se poate acorda protecție umanitară
condiționată, noțiunile folosite în cuprinsul normei juridice
fiind precis stabilite în acte normative interne și
internaționale privind tortura și pedepsele ori tratamentele
inumane, stabilirea criteriilor pentru acordarea protecției
umanitare condiționate fiind așadar în deplină concordanță
cu prevederile Convenției pentru apărarea drepturilor omului
și a libertăților fundamentale. Pe de altă parte, norma
juridică are un caracter de generalitate, urmând ca
interpretarea și aplicarea sa în funcție de fiecare caz în
parte să revină judecătorului.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului apreciază că dispozițiile art. 5 din
Ordonanța Guvernului nr. 102/2000 privind statutul și
regimul refugiaților în România, reglementând condițiile în
care se poate acorda protecție umanitară condiționată, sunt
în deplină concordanță cu prevederile constituționale ale
art. 22 alin. (2) prin care se definește dreptul la viață și la
integritate fizică și psihică, precum și cu instrumentele
juridice internaționale referitoare la statutul și regimul
refugiaților.
Cât privește susținerile referitoare la lipsa de claritate și
precizie a textului de lege criticat, se arată că, în
jurisprudența sa, Curtea Constituțională a mai examinat
acest aspect și a reținut, prin deciziile nr. 151/2003 și
nr. 478/2005, că dispozițiile de lege indicate întrunesc pe
deplin cerințele de claritate și precizie specifice normei
juridice.
Președinții celor două Camere ale Parlamentului și
Guvernul nu au comunicat punctele lor de vedere.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului și dispozițiile de lege
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 5 din Ordonanța Guvernului nr. 102/2000
privind statutul și regimul refugiaților în România,
republicată în Monitorul Oficial al României, Partea I,
nr. 1.136 din 1 decembrie 2004, având următorul cuprins:
îProtecția umanitară condiționată se poate acorda străinului
care nu îndeplinește condițiile prevăzute la art. 2 alin. (1) și cu
privire la care există motive serioase să se creadă că, dacă va
fi returnat în țara de origine, riscă să sufere o vătămare a
drepturilor sale constând în:
1. condamnarea la pedeapsa cu moartea sau executarea
unei astfel de pedepse; sau
2. tortură, tratamente sau pedepse inumane ori degradante;
sau
3. o amenințare serioasă, individuală, la adresa vieții sau
integrității, ca urmare a violenței generalizate în situații de
conflict armat intern sau internațional, dacă solicitantul face
parte din populația civilă.“
În motivarea excepției de neconstituționalitate autorul
acesteia invocă încălcarea dispozițiilor privind dreptul la
viață și la integritate fizică și psihică, precum și interzicerea
torturii, cuprinse în art. 22 alin. (1) și (2) din Constituție și
art. 2 și 3 din Convenția pentru apărarea drepturilor omului
și a libertăților fundamentale.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului Curții Constituționale, prin raportare la aceleași
prevederi constituționale și convenționale pretins a fi
încălcate și în prezenta cauză. Astfel, prin Decizia nr. 244
din 10 mai 2005, publicată în Monitorul Oficial al României,
Partea I, nr. 569 din 1 iulie 2005, Curtea a stabilit că
dispozițiile art. 5 din Ordonanța Guvernului nr. 102/2000
sunt în deplină concordanță cu normele internaționale
privind protecția refugiaților și, prin urmare, nu contravin
nici prevederilor art. 22 alin. (1) și (2) din Constituție și nici
celor ale art. 2 și 3 din Convenția pentru apărarea
drepturilor omului și a libertăților fundamentale, referitoare
la dreptul la viață și la integritate fizică și psihică, precum
și la interzicerea torturii.
Întrucât în cauză nu au intervenit elemente noi de
natură a determina schimbarea jurisprudenței în materie a
Curții Constituționale, soluția și considerentele ce au stat la
baza deciziei amintite își mențin valabilitatea.

MONITORUL OFICIAL AL ROMÂNIEI, PARTEA I, Nr. 166/21.II.2006

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 din Ordonanța Guvernului nr. 102/2000 privind
statutul și regimul refugiaților în România, excepție ridicată de Saied Meynaghi Aghdam în Dosarul nr. 7.064/2005 al
Judecătoriei Sectorului 5 București.
Definitivă și general obligatorie.
Pronunțată în ședința publică din data de 7 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

CURTEA CONSTITUȚIONALĂ

D E C I Z I A Nr. 98
din 9 februarie 2006

referitoare la excepția de neconstituționalitate a dispozițiilor art. 2781 alin. 8 lit. c)
din Codul de procedură penală
Ioan Vida
Aspazia Cojocaru

— judecător

Constantin Doldur

— judecător

Acsinte Gaspar

— judecător

Kozsokár Gábor

— judecător

Petre Ninosu

— judecător

Ion Predescu

— judecător

Marilena Mincă

— procuror

Florentina Geangu

C U R T E A,

— președinte

— magistrat-asistent

Pe rol se află soluționarea excepției de neconstituționalitate a dispozițiilor art. 2781 alin. 8 lit. c) din Codul
de procedură penală, excepție ridicată de Ioan Niculiță în
Dosarul nr. 3.121/2004 al Judecătoriei Gura Humorului.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere

a

excepției

ca

neîntemeiată,

invocând

jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.

având în vedere actele și lucrările dosarului, reține
următoarele:
Prin Încheierea din 20 septembrie 2005, pronunțată în
Dosarul nr. 3.121/2004, Judecătoria Gura Humorului a
sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. c)
din Codul de procedură penală, excepție ridicată de Ioan
Niculiță în dosarul menționat.
În motivarea excepției de neconstituționalitate, autorul
acesteia susține, în esență, că prevederile legale criticate
sunt contrare dispozițiilor constituționale privind dreptul la
un proces echitabil, întrucât îl obligă pe judecător să-și
exprime anterior părerea cu privire la soluția ce ar putea fi
dată în cauză, prin aceea că în încheierea de admitere a
plângerii, pronunțată în temeiul art. 2781 alin. 8 lit. c) din
Codul de procedură penală, judecătorul își exprimă
obligatoriu opinia, astfel încât la următorul termen acesta
va pronunța, cel mai probabil, o soluție de condamnare.
Judecătoria Gura Humorului apreciază că textul de lege
criticat înu încalcă nici un drept constituțional, ci asigură
accesul liber la justiție“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

12

MONITORUL OFICIAL AL ROMÂNIEI, PARTEA I, Nr. 166/21.II.2006

președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, invocând jurisprudența Curții Constituționale,
consideră că excepția de neconstituționalitate este
neîntemeiată.
Avocatul Poporului consideră că dispozițiile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 2781 alin. 8 lit. c) din Codul de procedură
penală, având următorul conținut: îInstanța pronunță una
dintre următoarele soluții: [...] c) admite plângerea, prin
încheiere, desființează rezoluția sau ordonanța atacată și, când
probele existente la dosar sunt suficiente pentru judecarea
cauzei, reține cauza spre judecare, dispozițiile privind
judecarea în primă instanță și căile de atac, aplicându-se în
mod corespunzător.“
În susținerea neconstituționalității acestui text de lege,
autorul excepției invocă încălcarea prevederilor art. 21
alin. (3) din Constituție, potrivit cărora îPărțile au dreptul la
un proces echitabil și la soluționarea cauzelor într-un termen
rezonabil“.
Examinând excepția de neconstituționalitate ridicată, se
constată că prevederile de lege criticate au mai făcut
obiectul controlului de constituționalitate, tot prin raportare
la art. 21 din Constituție. Astfel, prin Decizia nr. 1 din

18 ianuarie 2005, publicată în Monitorul Oficial al
României, Partea I, nr. 146 din 18 februarie 2005, Decizia
nr. 66 din 3 februarie 2005, publicată în Monitorul Oficial al
României, Partea I, nr. 142 din 17 februarie 2005, Decizia
nr. 73 din 8 februarie 2005, publicată în Monitorul Oficial al
României, Partea I, nr. 202 din 10 martie 2005, sau
Decizia nr. 170 din 22 martie 2005, publicată în Monitorul
Oficial al României, Partea I, nr. 349 din 25 aprilie 2005,
Curtea a reținut că prin încheierea pronunțată în temeiul
278 1 alin. 8 lit. c) din Codul de procedură penală, de
admitere a plângerii, cu desființarea rezoluției sau
ordonanței atacate și reținerea cauzei spre judecare,
instanța nu dezleagă fondul pricinii, ci apreciază numai cu
privire la legalitatea actului atacat. Soluționarea fondului
cauzei constituie o etapă procesuală distinctă, guvernată de
regulile procedurale aplicabile judecării în primă instanță și
în căile de atac, reguli cu privire la care textele criticate
stipulează în mod expres că se aplică îîn mod
corespunzător“. În sensul celor arătate, prevederile
art. 2781 alin. 8 lit. c) din Codul de procedură penală
asigură posibilitatea părților de a formula apărări, de a
propune probe și de a recurge la căile de atac stabilite de
lege, așadar de a se prevala de toate garanțiile procesuale
care condiționează un proces echitabil, în deplină
concordanță cu prevederile art. 21 alin. (3) din Constituție.
De altfel, dispozițiile privind judecarea în primă instanță
și în căile de atac aplicându-se în mod corespunzător și în
ipoteza soluționării cauzei după admiterea plângerii și
desființarea actului atacat, judecătorul are posibilitatea să-și
manifeste rolul activ și să efectueze o cercetare
judecătorească eficientă în vederea aflării adevărului. Altfel
spus, nu este obligatoriu ca instanța de judecată, reținând
cauza spre rejudecare, să pronunțe în toate cazurile o
hotărâre de condamnare a inculpatului, ci, ținând seama de
normele și principiile care guvernează funcționarea puterii
judecătorești, inclusiv de principiile independenței și
imparțialității judecătorilor, aceasta să pronunțe soluția care
se impune conform legii.
Întrucât nu au intervenit elemente noi care să determine
reconsiderarea jurisprudenței Curții Constituționale, soluția și
considerentele cuprinse în deciziile menționate își mențin
valabilitatea și în cauza de față.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. c) din Codul de procedură penală,
excepție ridicată de Ioan Niculiță în Dosarul nr. 3.121/2004 al Judecătoriei Gura Humorului.
Definitivă și general obligatorie.
Pronunțată în ședința publică din data de 9 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

MONITORUL OFICIAL AL ROMÂNIEI, PARTEA I, Nr. 166/21.II.2006

13

CURTEA CONSTITUȚIONALĂ

D E C I Z I A Nr. 103
din 9 februarie 2006

referitoare la excepția de neconstituționalitate a dispozițiilor art. 10 alin. (1) teza finală
din Legea nr. 241/2005 pentru prevenirea și combaterea evaziunii fiscale
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marilena Mincă
Florentina Geangu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 10 alin. (1) teza finală din
Legea nr. 241/2005 pentru prevenirea și combaterea
evaziunii fiscale, excepție ridicată de Parchetul de pe lângă
Judecătoria Vaslui în Dosarul nr. 6.764/2004 al Judecătoriei
Vaslui.
La apelul nominal răspunde Agenția Națională de
Administrare Fiscală București, lipsind celelalte părți, față
de care procedura de citare a fost legal îndeplinită.
Reprezentantul Agenției Naționale de Administrare
Fiscală București solicită respingerea excepției de
neconstituționalitate, invocând în acest sens Decizia Curții
Constituționale nr. 697 din 20 decembrie 2005.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 1 noiembrie 2005, pronunțată în
Dosarul nr. 6.764/2004, Judecătoria Vaslui a sesizat Curtea
Constituțională cu excepția de neconstituționalitate a
dispozițiilor art. 10 alin. (1) teza finală din Legea
nr. 241/2005, excepție ridicată de Parchetul de pe lângă
Judecătoria Vaslui în dosarul de mai sus.
În motivarea excepției de neconstituționalitate se
susține că prevederile legale potrivit cărora, în situația
achitării prejudiciului cauzat prin infracțiunea de evaziune
fiscală comisă, învinuitul ori inculpatul beneficiază de o
cauză de nepedepsire aduc atingere dispozițiilor
constituționale ale art. 16, deoarece instituie o diferență de
tratament juridic între inculpații care comit o infracțiune de
evaziune fiscală de pericol și inculpații care săvârșesc o
infracțiune de evaziune fiscală de prejudiciu, între autorii
infracțiunii rămase în faza de tentativă și autorii cercetați

pentru aceeași infracțiune consumată, precum și între
inculpații care au comis infracțiunea de evaziune fiscală și
inculpații autori ai oricărei alte infracțiuni de prejudiciu. De
asemenea, dispozițiile legale criticate sunt, în opinia
autorului excepției, neconstituționale, deoarece, pe de o
parte, instituie o discriminare între cetățeni pe criterii de
avere, iar pe de altă parte, favorizează statul prin
încurajarea achitării prejudiciului fără ca inculpatul să mai
răspundă penal, ceea ce contravine prevederilor art. 44
alin. (2) din Constituție.
Judecătoria Vaslui apreciază că excepția de
neconstituționalitate este întemeiată, întrucât dispozițiile
legale criticate contravin prevederilor art. 16 alin. (1) și
art. 44 alin. (2) din Legea fundamentală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului consideră că dispozițiile art. 10
alin. (1) teza finală din Legea nr. 241/2005 sunt
constituționale, ele aplicându-se în mod egal tuturor
persoanelor prevăzute de ipoteza normei, fără discriminări
pe considerente arbitrare, stabilirea cauzelor de
nepedepsire și a celor de reducere a pedepselor, în cazul
săvârșirii unei infracțiuni de evaziune fiscală, reprezentând
opțiunea legiuitorului. Cât privește critica de neconstituționalitate față de art. 44 alin. (2) din Constituție,
menționează că textul de lege criticat nu conține norme
contrare dispozițiilor constituționale privind dreptul de
proprietate privată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

14

MONITORUL OFICIAL AL ROMÂNIEI, PARTEA I, Nr. 166/21.II.2006

Obiectul excepției de neconstituționalitate îl constituie
dispozițiile art. 10 alin. (1) teza finală din Legea
nr. 241/2005 pentru prevenirea și combaterea evaziunii
fiscale, publicată în Monitorul Oficial al României, Partea I,
nr. 672 din 27 aprilie 2005, având următorul conținut:
îDacă prejudiciul cauzat și recuperat în aceleași condiții este
de până la 50.000 euro, în echivalentul monedei naționale, se
aplică o sancțiune administrativă, care se înregistrează în
cazierul judiciar.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii și a autorităților publice, fără
privilegii și fără discriminări, și ale art. 44 alin. (2) privind
garantarea și ocrotirea în mod egal de lege a dreptului de
proprietate privată, indiferent de titular.
Examinând excepția de neconstituționalitate, Curtea
constată că această excepție, ridicată de același autor cu
o motivare similară, a mai fost soluționată prin Decizia
nr. 697 din 20 decembrie 2005. Cu acel prilej Curtea

Constituțională a constatat că nu sunt încălcate prevederile
art. 16 alin. (1) din Constituție, deoarece cauza de
impunitate prevăzută de textul de lege criticat se aplică în
mod egal tuturor persoanelor aflate în situația reglementată
de dispozițiile art. 10 alin. (1) teza finală din Legea
nr. 241/2005, și anume autorilor unei infracțiuni de
evaziune fiscală care au acoperit prejudiciul de până la
50.000 euro cauzat prin fapta penală. De asemenea,
Curtea a reținut că, în temeiul art. 73 alin. (3) lit. h) din
Legea fundamentală, legiuitorul este liber să aprecieze atât
pericolul social în funcție de care urmează să se
stabilească natura juridică a faptei incriminate, cât și
condițiile răspunderii juridice pentru această faptă,
reglementarea unui regim sancționator în funcție de
recuperarea prejudiciului cauzat prin infracțiunea săvârșită
fiind expresia firească a principiului constituțional menționat.
Întrucât nu au intervenit elemente noi de natură să
determine reconsiderarea jurisprudenței în materie a Curții
Constituționale, cele statuate prin decizia menționată își
mențin valabilitatea și în prezenta cauză.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) teza finală din Legea nr. 241/2005 pentru
prevenirea și combaterea evaziunii fiscale, excepție ridicată de Parchetul de pe lângă Judecătoria Vaslui în Dosarul
nr. 6.764/2004 al Judecătoriei Vaslui.
Definitivă și general obligatorie.
Pronunțată în ședința publică din data de 9 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu
CURTEA CONSTITUȚIONALĂ

D E C I Z I A Nr. 104
din 9 februarie 2006

referitoare la excepția de neconstituționalitate a dispozițiilor art. 7 din Legea nr. 543/2002
privind grațierea unor pedepse și înlăturarea unor măsuri și sancțiuni
Ioan Vida

— președinte

Aspazia Cojocaru

— judecător

Constantin Doldur

— judecător

Acsinte Gaspar

— judecător

Kozsokár Gábor

— judecător

Petre Ninosu

— judecător

Ion Predescu

— judecător

Marilena Mincă

— procuror

Florentina Geangu

— magistrat-asistent

Pe rol se află soluționarea excepției de neconstituționalitate a dispozițiilor art. 7 din Legea nr. 543/2002
privind grațierea unor pedepse și înlăturarea unor măsuri și
sancțiuni, excepție ridicată de Gheorghe Vizitiu în Dosarul
nr. 3.644/2005 al Tribunalului Iași.
La apelul nominal se prezintă, personal, partea
Constantin Popa, lipsă fiind autorul excepției, față de care
procedura de citare a fost legal îndeplinită.
Partea prezentă solicită respingerea excepției de
neconstituționalitate, arătând că textul legal criticat nu

MONITORUL OFICIAL AL ROMÂNIEI, PARTEA I, Nr. 166/21.II.2006
contravine prevederilor constituționale invocate de autorul
excepției, depunând în acest sens concluzii scrise.
Reprezentantul Ministerului Public pune concluzii de
respingere a excepției ca nefondată, întrucât apreciază că
prevederile de lege criticate nu contravin dispozițiilor
constituționale invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 1 noiembrie 2005, pronunțată în
Dosarul nr. 3.644/2005, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 7 din Legea nr. 543/2002, excepție ridicată
de inculpatul Gheorghe Vizitiu în dosarul menționat.
În motivarea excepției de neconstituționalitate se
susține că textul de lege criticat încalcă dispozițiile art. 16
alin. (1) din Constituție, întrucât creează o situație mai grea
inculpaților condamnați definitiv cărora li s-a acordat
suspendarea executării pedepsei și care în cursul
termenului de încercare beneficiază de grațiere și care
săvârșesc apoi o nouă faptă penală cu intenție (care
atrage o nouă condamnare), întrucât aceștia pierd și
beneficiul grațierii, dar și avantajul suspendării condiționate.
Spre deosebire de aceștia, cei condamnați la închisoare cu
suspendarea executării pedepsei și care au beneficiat de
grațiere sunt mai avantajați, deoarece termenul de
încercare este de 2 ani.
Tribunalul Iași consideră
că excepția
de
neconstituționalitate este neîntemeiată, deoarece dispoziția
de lege criticată nu stabilește discriminări, ci instituie un
tratament juridic egal pentru toate persoanele aflate în
aceeași situație, fără nici o deosebire.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția este neîntemeiată,
întrucât compararea condițiilor unei legi de grațiere cu cele
ale suspendării condiționate nu se poate justifica, deoarece
ambele instituții sunt facultăți ale legiuitorului, respectiv
judecătorului, și nu drepturi absolute, ci doar vocații ale
persoanei condamnate.
Avocatul Poporului și-a exprimat punctul de vedere în
sensul respingerii excepției de neconstituționalitate ca
neîntemeiată. Apreciază că prevederile art. 7 din Legea
nr. 543/2002 nu aduc atingere principiului constituțional al
egalității în drepturi, întrucât se aplică în mod egal tuturor
persoanelor prevăzute de ipoteza normei juridice, fără a se
face nici o diferențiere în cadrul acestei categorii.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

15

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 7 din Legea nr. 543/2002 privind grațierea
unor pedepse și înlăturarea unor măsuri și sancțiuni,
publicată în Monitorul Oficial al României, Partea I, nr. 726
din 4 octombrie 2002, care au următorul conținut:
îPersoanele grațiate care, în curs de 3 ani, săvârșesc cu
intenție o infracțiune vor executa, pe lângă pedeapsa stabilită
pentru acea infracțiune, și pedeapsa sau restul de pedeapsă
rămas neexecutat ca urmare a aplicării prezentei legi.“
Autorul excepției de neconstituționalitate susține că
dispozițiile legale criticate sunt contrare principiului egalității
în drepturi a cetățenilor, consacrat de art. 16 alin. (1) din
Constituție.
Examinând excepția de neconstituționalitate, Curtea
constată că dispozițiile art. 7 din Legea nr. 543/2002
stabilesc consecințele comiterii unor noi fapte antisociale de
către persoanele care au beneficiat de grațiere.
Grațierea colectivă constituie un act de clemență,
exercitat de Parlament în temeiul prerogativelor sale
constituționale și conform politicii penale a statului.
În exercitarea competenței sale, legiuitorul are deplina
libertate de a stabili condițiile grațierii, referitoare la oricare
dintre elementele răspunderii juridice, și anume categoriile
de fapte antisociale pentru care s-au aplicat pedepse sau
alte sancțiuni (infracțiuni sau contravenții), categoriile de
sancțiuni aplicate făptuitorilor și cuantumul acestora,
persoana făptuitorilor și forma de vinovăție reținută în
sarcina lor (intenție, culpă), precum și cu privire la alte
elemente privind limitele grațierii (totală sau parțială) și
consecințele comiterii unor noi fapte antisociale de către
persoanele care au beneficiat de actul de clemență.
Dispozițiile art. 7 din Legea nr. 543/2002 nu aduc
atingere prevederilor constituționale privind egalitatea în fața
legii a cetățenilor, astfel cum susține autorul excepției,
deoarece textul criticat nu stabilește discriminări, ci instituie
un tratament juridic egal pentru toate persoanele aflate în
aceeași situație, fără nici o deosebire.
Cât privește pedepsele a căror executare este
suspendată condiționat, în conformitate cu prevederile
art. 120 alin. 2 din Codul penal, grațierea produce efecte
și asupra acestora. În acest caz, partea din termenul de
încercare care reprezintă durata pedepsei pronunțate de
instanță se reduce în mod corespunzător. Dacă
suspendarea condiționată este revocată sau anulată, se
execută numai partea de pedeapsă rămasă negrațiată.

16

MONITORUL OFICIAL AL ROMÂNIEI, PARTEA I, Nr. 166/21.II.2006

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 din Legea nr. 543/2002 privind grațierea unor
pedepse și înlăturarea unor măsuri și sancțiuni, excepție ridicată de Gheorghe Vizitiu în Dosarul nr. 3.644/2005 al
Tribunalului Iași.
Definitivă și general obligatorie.
Pronunțată în ședința publică din data de 9 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea doamnei Cristina-Ancuța Pocora
în funcția de secretar de stat la Departamentul
pentru Relația cu Parlamentul
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Doamna Cristina-Ancuța Pocora se numește în funcția
de secretar de stat la Departamentul pentru Relația cu Parlamentul.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 21 februarie 2006.
Nr. 23.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 166/21.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113428]
ISSN 1453—4495

