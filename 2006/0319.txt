Anul 174 (XVIII) — Nr. 319

PARTEA

I

LEGI, DECRETE, HOTĂRÂRI ȘI ALTE ACTE

Luni, 10 aprilie 2006

SUMAR

Nr.

Pagina

2–3

HOTĂRÂRI ALE GUVERNULUI ROMÂNIEI
354.

— Hotărâre privind aprobarea Regulamentului
pentru organizarea și funcționarea Consiliului de
Onoare al Ordinului Virtutea Militară........................

379.

— Hotărâre pentru modificarea Hotărârii
Guvernului nr. 984/1996 privind înființarea
Institutului Național de Cercetare-Dezvoltare în
Construcții și Economia Construcțiilor — INCERC
București ....................................................................

403.

— Hotărâre privind modificarea și completarea
Normelor metodologice pentru aplicarea Legii
nr. 269/2004 privind acordarea unui ajutor
financiar în vederea stimulării achiziționării de
calculatoare, aprobate prin Hotărârea Guvernului
nr. 1.294/2004, și pentru aprobarea calendarului
desfășurării programului pe anul 2006....................

Pagina

404. — Hotărâre privind organizarea și desfășurarea
studiilor universitare de masterat .............................

DECIZII ALE CURȚII CONSTITUȚIONALE
Decizia nr. 251 din 9 martie 2006 referitoare la excepția
de neconstituționalitate a dispozițiilor art. 581 din
Codul de procedură civilă ........................................

Nr.

11–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3–4

2.098. — Ordin al ministrului culturii și cultelor privind
clasarea imobilului îPalatul Czell“, situat în
municipiul Brașov, Piața Sfatului nr. 26, județul
Brașov ........................................................................

15

5–9

2.099. — Ordin al ministrului culturii și cultelor privind
clasarea Chioșcului de grădină și a Bazinului
decorativ, situate în incinta imobilului din
str. Silvestru nr. 38, sectorul 2, București ..............

15

2.100. — Ordin al ministrului culturii și cultelor privind
declasarea parțială a imobilului situat în municipiul
București, Str. Polonă nr. 105, sectorul 1 ..............

16

2.101. — Ordin al ministrului culturii și cultelor privind
clasarea imobilului situat în municipiul Alba Iulia,
Str. Teilor nr. 6, județul Alba...................................

16

10–11

2

MONITORUL OFICIAL AL ROMÂNIEI, PARTEA I, Nr. 319/10.IV.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 251
din 9 martie 2006

referitoare la excepția de neconstituționalitate a dispozițiilor art. 581 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 581 din Codul de procedură
civilă, excepție ridicată de Societatea Comercială îOxilem“ —
S.R.L. din Călărași în Dosarul nr. 4.205/2005 al Curții de
Apel București — Secția a VI-a comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Decizia comercială nr. 1.863R din 7 noiembrie
2005, pronunțată în Dosarul nr. 4.205/2005, Curtea de Apel
București — Secția a VI-a comercială a sesizat Curtea
Constituțională cu excepția de neconstituționalitate a
dispozițiilor art. 581 din Codul de procedură civilă,
excepție ridicată de Societatea Comercială îOxilem“ —
S.R.L. din Călărași.
În motivarea excepției de neconstituționalitate autorul
excepției arată că textul de lege criticat încalcă dispozițiile
art. 21 din Constituție, întrucât nu prevede posibilitatea
prelungirii termenului de 5 zile pentru exercitarea căii de
atac a recursului împotriva ordonanței, pentru partea
prezentă la judecată, care a luat cunoștință de soluția
pronunțată, în cazul în care termenul de 48 de ore pentru
redactarea motivelor ordonanței a fost depășit.
Curtea de Apel București — Secția a VI-a comercială
apreciază excepția de neconstituționalitate ca fiind
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Avocatul Poporului, invocând jurisprudența constantă a
Curții Constituționale, arată că excepția de neconstituționalitate este neîntemeiată, textul de lege criticat fiind în
deplină concordanță cu dispozițiile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 581 din Codul de procedură civilă, care au
următorul conținut: îInstanța va putea să ordone măsuri
vremelnice în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu
cel mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.“
Autorul excepției susține că dispozițiile legale criticate
încalcă prevederile constituționale cuprinse în art. 21
referitoare la accesul liber la justiție.
În prezenta cauză excepția de neconstituționalitate a
fost ridicată în fața Tribunalului Călărași, care, prin
încheiere, a respins ca neîntemeiată cererea de sesizare a
Curții Constituționale. Împotriva acestei încheieri autorul
excepției a formulat recurs la Curtea de Apel București —
Secția a VI-a comercială, instanță care, prin Decizia
comercială nr. 1.863R/2005, a admis calea de atac și a
modificat încheierea tribunalului în sensul sesizării Curții
Constituționale cu excepția de neconstituționalitate.
Într-o atare situație Curtea constată că decizia
pronunțată de Curtea de Apel București nu a soluționat
fondul cauzei, împrejurare ce ar fi făcut inutil controlul de
constituționalitate a prevederilor criticate, ci numai problema
admisibilității excepției de neconstituționalitate. Așa fiind,
deși sesizarea nu s-a realizat printr-o încheiere, așa cum
prevăd dispozițiile art. 29 alin. (4) din Legea nr. 47/1992,
pentru a se evita tergiversarea soluționării litigiului dintre
părți, deci pentru înfăptuirea cu celeritate a actului de
justiție, Curtea reține spre judecare excepția de
neconstituționalitate a dispozițiilor art. 581 din Codul de
procedură civilă.
Examinând excepția de neconstituționalitate, Curtea
observă că asupra constituționalității textelor de lege
criticate s-a mai pronunțat, de exemplu, prin Decizia
nr. 396/2004, publicată în Monitorul Oficial al României,
Partea I, nr. 1.160 din 8 decembrie 2004. Instanța

MONITORUL OFICIAL AL ROMÂNIEI, PARTEA I, Nr. 319/10.IV.2006
constituțională a reținut că prin procedura de urgență
instituită de art. 581 din Codul de procedură civilă nu
numai că nu se aduce vreo îngrădire dreptului persoanei
de a se adresa justiției pentru apărarea drepturilor, a
libertăților și a intereselor sale legitime, ci, dimpotrivă, se
creează o posibilitate în plus pentru cel vătămat într-un
drept legitim de a se adresa justiției prin cerere de
ordonanță președințială.
În această materie, ca de altfel în toate cazurile în care
legiuitorul a condiționat valorificarea unui drept de
exercitarea sa în interiorul unui anumit termen, nu s-a
procedat în sensul restrângerii accesului liber la justiție,
drept de care persoana interesată a beneficiat în interiorul

3

termenului instituit, ci exclusiv pentru a asigura cadrul legal
în vederea exercitării dreptului constituțional prevăzut de
art. 21. De altfel, Curtea a statuat în mod constant că
reglementarea de către legiuitor, în limitele competenței ce
i-a fost conferită prin Constituție, a condițiilor de exercitare
a unui drept — subiectiv sau procesual —, inclusiv prin
instituirea unor termene, nu constituie o restrângere a
exercițiului acestuia, ci doar o modalitate eficientă de a
preveni exercitarea sa abuzivă, în detrimentul altor titulari
de drepturi, ocrotite în egală măsură.
Rațiunile ce au stat la baza adoptării soluției anterioare
își păstrează valabilitatea și în prezent, astfel încât aceasta
se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 581 din Codul de procedură civilă, excepție ridicată de
Societatea Comercială îOxilem“ — S.R.L. din Călărași în Dosarul nr. 4.205/2005 al Curții de Apel București — Secția a
VI-a comercială.
Definitivă și general obligatorie.
Pronunțată în ședința publică din data de 9 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Regulamentului pentru organizarea și funcționarea Consiliului de Onoare
al Ordinului Virtutea Militară
În temeiul art. 108 din Constituția României, republicată, și al art. III din Ordonanța de urgență a Guvernului
nr. 13/2005 pentru modificarea și completarea Legii nr. 29/2000 privind sistemul național de decorații al României,
aprobată prin Legea nr. 153/2005,
Guvernul României adoptă prezenta hotărâre.
Articol unic. — Se aprobă Regulamentul pentru
organizarea și funcționarea Consiliului de Onoare al

Ordinului Virtutea Militară, prevăzut în anexa care face
parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul apărării naționale,
Teodor Atanasiu
p. Ministrul administrației și internelor,
Anghel Andreescu,
secretar de stat
București, 16 martie 2006.
Nr. 354.

4

MONITORUL OFICIAL AL ROMÂNIEI, PARTEA I, Nr. 319/10.IV.2006
ANEXĂ

REGULAMENT
pentru organizarea și funcționarea Consiliului de Onoare al Ordinului Virtutea Militară
În temeiul dispozițiilor Legii nr. 29/2000 privind sistemul
național de decorații al României, cu modificările și
completările ulterioare, și al reglementărilor referitoare la
instituirea Ordinului Virtutea Militară, se adoptă prezentul
regulament.
Art. 1. — (1) Se constituie Consiliul de Onoare al
Ordinului Virtutea Militară, denumit în continuare Consiliul de
onoare.
(2) Consiliul de onoare judecă faptele dezonorante care
aduc prejudicii morale membrilor ordinului, altele decât
faptele penale sancționate cu o pedeapsă privativă de
libertate, prin hotărâre judecătorească rămasă definitivă.
Art. 2. — (1) Consiliul de onoare este format din
5 membri, după cum urmează:
a) un membru ales din rândul ordinului în gradul de
Cavaler;
b) un membru ales din rândul ordinului în gradul de
Ofițer;
c) un membru ales din rândul ordinului în gradul de
Comandor;
d) 2 membri aleși din rândul ordinului în gradul de Mare
Ofițer.
(2) Președintele Consiliului de onoare va fi cel mai în
vârstă membru din gradul de Mare Ofițer.
(3) În mod obligatoriu cel puțin un membru al Consiliului
de onoare va fi civil, în cazul în care din ordin fac parte și
civili.
(4) În cazul absenței de la reuniunea de lucru a
Consiliului de onoare a președintelui ales, membrii prezenți
vor desemna, pentru reuniunea respectivă, ca președinte,
pe cel mai în vârstă dintre aceștia, având gradul cel mai
înalt.
Art. 3. — (1) Membrii Consiliului de onoare sunt aleși
pentru un mandat de 5 ani, cu prilejul primei întruniri a
cavalerilor ordinului, ce va avea loc de ziua ordinului.
(2) Până la alegerea Consiliului de onoare potrivit
alin. (1), competențele acestuia vor fi îndeplinite de un
consiliu numit prin decret al Președintelui României pe o
perioadă de 3 ani.
(3) La expirarea mandatului Consiliului de onoare pot fi
realeși pentru un nou mandat cel mult 3 dintre membrii
vechiului consiliu, din care cel puțin unul trebuie să provină
din cele două grade inferioare: gradul de Cavaler și gradul
de Ofițer.
(4) În cazul decesului unui membru al Consiliului de
onoare, acesta este înlocuit cu o persoană din același grad
al ordinului.
Art. 4. — (1) Consiliul de onoare judecă și faptele
persoanelor decorate cu Medalia Virtutea Militară, situație în
care în consiliu vor fi cooptați și 2 titulari ai medaliei, care
vor avea drept de vot deliberativ.
(2) Nominalizarea celor două persoane va fi făcută prin
tragerea la sorți dintre cei cu cea mai mare vechime în
distincția respectivă.
Art. 5. — (1) Cavalerii Ordinului Virtutea Militară pot
semnala Consiliului de onoare fapte comise de alți membri
ai ordinului, considerate că aduc prejudicii morale acestora.
(2) Ca urmare a sesizării, după înștiințarea Cancelariei
ordinelor, se convoacă Consiliul de onoare și persoana
învinuită, în termen de maximum 30 de zile de la sesizare.
Art. 6. — (1) Cavalerii ordinului pot semnala Cancelariei
ordinelor atitudini și fapte pe care le consideră
dezonorante, comise de alți cavaleri ai ordinului, care le

aduc prejudicii morale și ating demnitatea și onoarea
ordinului.
(2) La primirea sesizării Cancelaria ordinelor va convoca
Consiliul de onoare și va invita persoana învinuită,
reuniunea de lucru urmând a avea loc în cel mult 45 de
zile de la data primirii sesizării.
(3) În cazul în care persoana învinuită nu se prezintă la
termenul fixat de Cancelaria ordinelor, Consiliul de onoare
o convoacă la alt termen, dar nu mai mare de 15 zile de
la prima convocare, iar în cazul neprezentării și a doua
oară, cazul va fi judecat în lipsă.
(4) Consiliul de onoare adoptă hotărâri în prezența
majorității membrilor săi.
(5) Consiliul de onoare deliberează și decide, după
cercetarea cazului, însă nu mai târziu de 60 de zile de la
prima reuniune.
Art. 7. — (1) Consiliul de onoare adoptă hotărâri cu
votul majorității membrilor săi. Votul este secret.
(2) Hotărârea Consiliului de onoare, motivată, se
comunică Cancelariei ordinelor, cu propunerea de retragere
a decorației sau de respingere a sesizării, după caz.
Art. 8. — Cancelaria ordinelor ia act de hotărârea
Consiliului de onoare și înaintează Președintelui României,
spre aprobare, decretul privind retragerea ordinului sau a
medaliei respective.
Art. 9. — (1) După publicarea în Monitorul Oficial al
României, Partea I, a decretului de retragere a ordinului
sau a medaliei, Cancelaria ordinelor va solicita persoanei
căreia i s-a retras decorația să înapoieze însemnul
împreună cu brevetul respectiv, solicitând pentru aceasta,
dacă este cazul, și sprijinul organelor de ordine publică.
(2) Cancelaria ordinelor va comunica în scris membrilor
Consiliului de onoare radierea din evidență a persoanei
căreia i s-a retras decorația.
Art. 10. — (1) Instituțiile de apărare, ordine publică și
siguranță națională vor asigura spațiul de lucru necesar
reuniunilor de lucru ale consiliilor de onoare, prin rotație, la
un interval de 5 ani.
(2) Cheltuielile efectuate pentru deplasare, cazare,
diurnă și altele asemenea, necesare pentru desfășurarea
reuniunilor de lucru prevăzute la alin. (1), vor fi suportate
de instituția care asigură spațiul de lucru, la momentul
reuniunii.
(3) Cancelaria ordinelor va ține într-un dosar special
procesele-verbale pentru constituirea Consiliului de onoare,
realegerea membrilor acestuia, sesizările primite,
convocările trimise, materialele ședințelor și hotărârile luate
în cadrul fiecărei reuniuni.
Art. 11. — (1) La reuniunile de lucru ale Consiliului de
onoare poate participa fără drept de vot, în calitate de șef
al tuturor ordinelor, Președintele României.
(2) La reuniunile de lucru ale Consiliului de onoare
participă fără drept de vot Cancelarul ordinelor sau altă
persoană desemnată de acesta.
(3) Lucrările de secretariat ale Consiliului de onoare se
asigură de Cancelaria ordinelor.
Art. 12. — Dispozițiile prezentului regulament se
completează cu prevederile Legii nr. 29/2000, cu
modificările și completările ulterioare.

5

MONITORUL OFICIAL AL ROMÂNIEI, PARTEA I, Nr. 319/10.IV.2006
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 984/1996 privind înființarea Institutului Național
de Cercetare-Dezvoltare în Construcții și Economia Construcțiilor — INCERC București
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 984/1996 privind
înființarea Institutului Național de Cercetare-Dezvoltare în
Construcții și Economia Construcțiilor — INCERC București,
publicată în Monitorul Oficial al României, Partea I, nr. 253
din 18 octombrie 1996, cu modificările ulterioare, se
modifică după cum urmează:
1. Articolul 4 se abrogă.
2. Articolul 5 va avea următorul cuprins:
îArt. 5. — Patrimoniul Institutului Național de CercetareDezvoltare în Construcții și Economia Construcțiilor —
INCERC București, stabilit pe baza raportărilor contabile la
data de 30 iunie 2005, este de 2.738 mii lei (RON).“
3. Articolul 6 va avea următorul cuprins:
îArt. 6. — Institutul Național de Cercetare-Dezvoltare în
Construcții și Economia Construcțiilor — INCERC București
își desfășoară activitatea în conformitate cu reglementările
legale în vigoare, precum și cu regulamentul de organizare
și funcționare prevăzut în anexa care face parte integrantă
din prezenta hotărâre.“
4. Articolul 9 se abrogă.
5. Anexa nr. 1 se abrogă.
6. Anexa nr. 2 se înlocuiește cu anexa la prezenta
hotărâre.
Art. II. — Hotărârea Guvernului nr. 412/2004 privind
organizarea și funcționarea Ministerului Transporturilor,

Construcțiilor și Turismului, publicată în Monitorul Oficial al
României, Partea I, nr. 276 din 30 martie 2004, cu
modificările și completările ulterioare, se modifică și se
completeză după cum urmează:
1. La anexa nr. 2 litera E, după punctul 2 se introduce
un nou punct, punctul 3, cu următorul cuprins:
Nr.
crt.

Denumirea unității

Localitatea

î3. Institutul Național de CercetareDezvoltare în Construcții și Economia
Construcțiilor — INCERC București

București“

2. La anexa nr. 2 litera F, punctul 24 se abrogă.
Art. III. — În termen de 10 zile de la data intrării în
vigoare a prezentei hotărâri se va aproba, prin ordin al
ministrului transporturilor, construcțiilor și turismului,
structura organizatorică a Institutului Național de CercetareDezvoltare în Construcții și Economia Construcțiilor —
INCERC București.
Art. IV. — Prezenta hotărâre intră în vigoare la data
publicării în Monitorul Oficial al României, Partea I, cu
excepția art. I pct. 5, care intră în vigoare la 10 zile de la
data publicării.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu
București, 22 martie 2006.
Nr. 379.
ANEXĂ

REGULAMENTUL
de organizare și funcționare a Institutului Național de Cercetare-Dezvoltare în Construcții
și Economia Construcțiilor — INCERC București
CAPITOLUL I
Dispoziții generale
Art. 1. — (1) Institutul Național de Cercetare—Dezvoltare
în Construcții și Economia Construcțiilor — INCERC
București, denumit în continuare institut național, este
persoană juridică română, cu sediul în București, șos.
Pantelimon nr. 266, sectorul 2, aflată în coordonarea
Ministerului Transporturilor, Construcțiilor și Turismului,
denumit în continuare minister coordonator.

(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în regim economic în
condițiile legii și își desfășoară activitatea în conformitate cu
prevederile Ordonanței Guvernului nr. 57/2002 privind
cercetarea științifică și dezvoltarea tehnologică, aprobată cu
modificări și completări prin Legea nr. 324/2003, cu
modificările ulterioare, precum și ale prezentului regulament.
Art. 2. — (1) Institutul național este înființat în scopul
desfășurării activității de cercetare științifică și dezvoltare
tehnologică în domeniul construcțiilor și ingineriei seismice.

6

MONITORUL OFICIAL AL ROMÂNIEI, PARTEA I, Nr. 319/10.IV.2006

(2) Institutul național contribuie, în general, la elaborarea
strategiei de dezvoltare a domeniului propriu de activitate
și la realizarea cu prioritate a obiectivelor științifice și
tehnologice stabilite prin programele naționale de cercetare
științifică și dezvoltare tehnologică.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde, în principal:
A. Activități de cercetare-dezvoltare — cod CAEN 7310
a) În cadrul Planului național pentru cercetare-dezvoltare
și inovare, institutul național efectuează cercetări
fundamentale și aplicative de interes public și de interes
național, care privesc asigurarea cerințelor esențiale impuse
construcțiilor și instalațiilor aferente prin Legea nr. 10/1995
privind calitatea în construcții, cu modificările ulterioare, și
prin Directiva 89/106/CEE privind libera circulație a
produselor pentru construcții, precum și asigurarea
durabilității acestora, și anume: rezistența și stabilitatea,
siguranța în exploatare, siguranța la foc, igiena, sănătatea
oamenilor, refacerea și protecția mediului, protecția termică
și hidrofugă, economia de energie, protecția împotriva
zgomotului.
În acest scop institutul național efectuează:
1. cercetări fundamentale de bază și orientate pentru
dezvoltarea științei construcțiilor în special în domeniul
mecanicii construcțiilor, ingineriei seismice și fizicii
construcțiilor;
2. cercetări aplicative pentru creșterea siguranței,
funcționalității și confortului construcțiilor, precum și
dezvoltarea și perfecționarea tehnicilor și tehnologiilor
specifice execuției construcțiilor, incluzând și realizarea de
standuri, stații-pilot, încercări in situ care se referă la:
(i) rezistența, stabilitatea și durabilitatea construcțiilor;
(ii) protecția antiseismică a construcțiilor și structurilor;
(iii) reabilitarea și modernizarea fondului construit;
(iv) geotehnică și fundații;
(v) protecția termică a construcțiilor și hidroizolații
în construcții;
(vi) protecția construcțiilor contra coroziunii;
(vii) protecția la foc a construcțiilor;
(viii) protecția acustică a construcțiilor;
(ix) închideri și compartimentări, finisarea construcțiilor;
(x) instalații și echipamente aferente construcțiilor;
(xi) tehnologii noi performante pentru execuția
construcțiilor;
(xii) urmărirea comportării în timp a construcțiilor;
(xiii) economia construcțiilor și studii prospective;
3. elaborări de coduri, normative și documente privind
concepția, alcătuirea, calculul și execuția construcțiilor și
instalațiilor aferente.
b) Alte activități de cercetare-științifică și dezvoltare
tehnologică
Institutul național efectuează lucrări pentru soluționarea
problemelor din domeniul său de activitate, cercetări în
domeniul materialelor de construcții și construcțiilor, altele
decât cele prevăzute în Planul național de cercetaredezvoltare și inovare:
1. studii și cercetări în vederea elaborării de agremente
tehnice;
2. dezvoltarea tehnicilor experimentale și a măsurătorilor
de laborator și in situ;
3. studii și cercetări în vederea elaborării reglementărilor
tehnice și economice care stau la baza activității de
proiectare, execuție și utilizare a construcțiilor.
c) Pentru realizarea planurilor sectoriale și a
programelor-nucleu:

1. institutul național elaborează cercetări fundamentale și
aplicative de interes prioritar pentru domeniul construcțiilor;
2. institutul național participă la elaborarea strategiei
naționale de dezvoltare în domeniile de specialitate și
competență; elaborează programe-nucleu anual și pe
perioade multianuale, programe ce conțin obiective din
domeniul construcțiilor, echipamentelor și instalațiilor ce se
încadrează în strategia de dezvoltare a sectorului
construcțiilor în România.
d) În cadrul programelor internaționale de cercetaredezvoltare și inovare:
1. institutul național participă în parteneriat internațional
la lucrările de cercetare-dezvoltare și inovare în cadrul
Spațiului de cercetare european și colaborează, inclusiv prin
Rețeaua Europeană a Institutelor de Cercetări în Construcții —
ENBRI, cu instituții similare ca profil din alte țări;
2. activitățile de specialitate menționate în cadrul
obiectului de activitate pot fi efectuate și în cadrul unor
contracte externe.
B. Activități conexe activității de cercetare-dezvoltare
desfășurate în domeniul propriu de activitate, cu
aprobarea ministerului coordonator și cu avizul autorității
de stat pentru cercetare-dezvoltare și, după caz, cu
autorizarea instituțiilor abilitate:
a) participarea la elaborarea strategiei domeniului
construcțiilor;
b) pregătirea profesională și specializarea de nivel
mediu, precum și de nivel universitar, postuniversitar și
doctorantură, potrivit legii;
c) consultanță și asistență de specialitate; în acest scop
institutul național efectuează:
1. asistență tehnică și consultanță de specialitate pentru
execuția obiectivelor de construcții și instalații;
2. expertize privind starea construcțiilor și instalațiilor
aferente, precum și în domeniul proiectării și execuției
construcțiilor;
3. programe de calcul;
4. soluții tehnice și metodologii de experimentare și
execuție a construcțiilor, de aparatură de laborator etc.;
5. studii de fezabilitate, evaluări de active, oferte,
documentații pentru participarea la licitații pentru proiectare,
execuție și expertize în domeniu;
d) editarea și tipărirea publicațiilor de specialitate:
1. Buletinul Construcțiilor;
2. colecțiile îReglementări în construcții“ și îProbleme
economice în construcții“;
3. Revista îConstrucții“;
4. studii, rapoarte și sinteze în domeniul de activitate;
5. conferințe de specialitate în domeniul ingineriei
construcțiilor;
e) activitate de transfer tehnologic al rezultatelor
cercetării.
C. Activități de evaluare și certificare a conformității în
baza standardelor și prevederilor legale în vigoare, prin:
a) organismul de certificare a produselor pentru construcții;
b) organismul de certificare a sistemelor de management
al calității;
c) laboratoare de încercări;
d) agremente tehnice pentru materiale, produse,
echipamente și procedee noi în construcții și instalații, atât
pentru cele produse în țară, cât și pentru cele realizate în
străinătate.
Institutul național efectuează și activități de comerț
interior și de import-export aferente obiectului său de
activitate, potrivit legii, cu excepția produselor de tipul celor
pe care le certifică.

MONITORUL OFICIAL AL ROMÂNIEI, PARTEA I, Nr. 319/10.IV.2006
Institutul național este membru observator în Organizația
Europeană pentru Agremente Tehnice — EOTA și membru
în Uniunea Europeană pentru Agremente Tehnice în
Construcții — UEAtc.
(2) În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea ministerului coordonator și cu avizul
autorității de stat pentru cercetare-dezvoltare.
CAPITOLUL III
Patrimoniul
Art. 4. — Patrimoniul institutului național, stabilit pe
baza raportărilor contabile la data de 30 iunie 2005, este
de 2.738 mii lei (RON).
Art. 5. — Institutul național administrează, cu diligența
unui bun proprietar, bunuri proprietate publică și privată a
statului, precum și bunuri proprii dobândite în condițiile legii
sau realizate din venituri proprii. Bunurile proprietate
publică și privată a statului administrate de institutul
național, precum și bunurile proprii dobândite în condițiile
legii sau realizate din venituri proprii, după caz, se
înregistrează distinct în patrimoniul acestuia.
Art. 6. — Rezultatele cercetărilor obținute în baza
derulării unui contract finanțat din fonduri publice aparțin
institutului național, în calitate de persoană juridică
executantă, precum și ordonatorului principal de credite, în
egală măsură, dacă prin contract nu s-a prevăzut altfel.
Rezultatele cercetărilor concretizate în active corporale sau
necorporale, obținute în baza derulării unor contracte
finanțate din fonduri private, precum și rezultatele obținute
din activități desfășurate în asocierea în participațiune sau
în entități cu personalitate juridică născute în urma altor
forme de asociere aparțin institutului național, în calitate de
persoană juridică executantă.
Art. 7. — Administrarea institutului național, precum și
înstrăinarea, închirierea sau concesionarea și casarea
rezultatelor cercetărilor obținute în baza derulării unui
contract finanțat din fonduri publice se fac potrivit
Ordonanței Guvernului nr. 57/2002, aprobată cu modificări și
completări prin Legea nr. 324/2003, cu modificările
ulterioare.
Art. 8. — În exercitarea drepturilor sale institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
Art. 9. — Institutul național poate presta servicii sau
efectua activități de microproducție și comerț prin asociere
în participațiune, în scopul stimulării valorificării rezultatelor
cercetării, cu aprobarea ministerului coordonator și a
autorității de stat pentru cercetare-dezvoltare.
Art. 10. — Patrimoniul institutului național poate fi
modificat conform prevederilor legale în vigoare.
CAPITOLUL IV
Structura organizatorică și funcțională
Art. 11. — (1) Institutul național are în structură secții,
laboratoare și compartimente necesare realizării obiectului
său de activitate, precum și 3 subunități fără personalitate
juridică.
(2) Cele 3 subunități prevăzute la alin. (1) sunt:
a) Sucursala INCERC Cluj-Napoca, str. Florești nr. 117,
juidețul Cluj;
b) Sucursala INCERC Iași, str. Anton Sesan nr. 37 și
str. Gheorghe Asachi nr. 3—5, județul Iași;
c) Sucursala INCERC Timișoara, str. Traian Lalescu
nr. 2, județul Timiș.

7

Art. 12. — Structura organizatorică a institutului național
se aprobă prin ordin al conducătorului ministerului
coordonator, denumit în continuare ministru coordonator.
Art. 13. — În funcție de specificul activității, prin decizie
a directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 14. — (1) Conducerea institutului național este
asigurată de:
a) consiliul de administrație;
b) comitetul de direcție;
c) directorul general.
(2) Orientarea și coordonarea activității tehnico-științifice
din institutul național sunt asigurate de consiliul științific.
Art. 15. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație
și a directorului general de îndeplinirea atribuțiilor,
responsabilităților și competențelor încredințate de aceștia.
Consiliul de administrație
Art. 16. — (1) Consiliul de administrație este format din
7 membri, cetățeni români, numiți prin ordin al ministrului
coordonator, cu avizul autorității de stat pentru cercetaredezvoltare, pentru un mandat de 4 ani, care poate fi
reînnoit pentru o perioadă de cel mult 4 ani.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al ministerului coordonator;
d) un reprezentant al autorității de stat pentru cercetaredezvoltare;
e) un reprezentant al Ministerului Finanțelor Publice;
f) un reprezentant al Ministerului Muncii, Solidarității
Sociale și Familiei;
g) un specialist din domeniu, propus de ministerul
coordonator.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 17. — (1) Membrii consiliului de administrație își
păstrează calitatea de angajat la instituția sau unitatea de
la care provin, precum și toate drepturile și obligațiile care
derivă din această calitate.
(2) Pentru activitatea desfășurată în calitate de membru
al consiliului de administrație, aceștia beneficiază de o
indemnizație lunară stabilită de consiliul de administrație,
dar nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profil ori
cu care institutul național se află în relații comerciale
directe.

8

MONITORUL OFICIAL AL ROMÂNIEI, PARTEA I, Nr. 319/10.IV.2006

Art. 18. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului de activitate al institutului național;
b) propune modificarea structurii organizatorice și
funcționale a institutului național, înființarea, desființarea și
comasarea de secții, laboratoare și compartimente;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării, conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea ori închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 39
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite, potrivit prevederilor legale.
Art. 19. — Consiliul de administrație își desfășoară
activitatea pe baza regulamentului propriu de organizare și
funcționare, avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 20. — (1) Consiliul de administrație se întrunește o
dată pe lună sau ori de câte ori interesele institutului
național o cer, la convocarea președintelui sau la
solicitarea a cel puțin 3 membri.
(2) Dezbaterile consiliului de administrație sunt conduse
de președintele consiliului, iar în lipsa acestuia, de către
vicepreședintele ales de către membrii acestuia.
Art. 21. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație poate fi reprogramată într-un interval de cel
mult 15 zile, având aceeași ordine de zi.
(2) Hotărârile consiliului de administrație se iau cu votul
a cel puțin 4 membri.
Art. 22. — La ședințele consiliului de administrație
participă, în calitate de invitat permanent, un reprezentant
al sindicatului reprezentantiv din institutul național sau un
reprezentant al salariaților.
Art. 23. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 24. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.

(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu respectă
prevederile art. 17 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 25. — În primul trimestru al fiecărui an, consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 26. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
Comitetul de direcție
Art. 27. — (1) Conducerea operativă a institutului
național este asigurată de un comitet de direcție, compus
din directorul general, directorul științific, directorul tehnic și
directorul economic.
(2) La ședințele comitetului de direcție participă, în
calitate de invitat permanent, un reprezentant al sindicatului
din institutul național.
Art. 28. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) negocierea contractelor de servicii cu agenții
economici pentru: elaborarea agrementelor tehnice,
efectuarea de încercări și certificări de conformitate,
consultanță, expertize și alte servicii;
d) sistemul de asigurare a calității;
e) bugetul de venituri și cheltuieli;
f) programul de investiții;
g) alte obligații.
Art. 29. — Comitetul de direcție se întrunește decadal
și ori de câte ori interesele institutului național o impun.
Art. 30. — (1) La nivelul subunităților din teritoriu ale
institutului național se organizează și funcționează comitetul
de conducere, care își desfășoară activitatea în
conformitate cu propriul regulament de organizare și
funcționare, aprobat de consiliul de administrație al
institutului național, și este prezidat de directorul subunității
respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general
Art. 31. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat de ministerul coordonator, conform
metodologiei elaborate de autoritatea de stat pentru
cercetare-dezvoltare. La expirarea acestui termen, în funcție
de performanțele realizate, numirea directorului general
poate fi prelungită pentru o perioadă de cel mult 4 ani.
(2) Numirea și eliberarea din funcție a directorului
general se fac prin ordin al ministrului coordonator.
Art. 32. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, cu
organizații și agenți economici, precum și cu persoanele
fizice din țară și din străinătate;

MONITORUL OFICIAL AL ROMÂNIEI, PARTEA I, Nr. 319/10.IV.2006
b) stabilește atribuțiile, competențele și relațiile la nivelul
subunităților institutului național, precum și în relațiile cu
terții, cu avizul consiliului de administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) analizează lunar stadiul valorificării rezultatelor
cercetării, inclusiv activitatea compartimentelor institutului
național;
i) este ordonator de credite în condițiile prevăzute de
lege;
j) poate delega, în condițiile legii, o parte din atribuțiile
sale celorlalte persoane din conducerea institutului național;
k) exercită orice alte atribuții ce îi sunt delegate de
consiliul de administrație;
l) în exercitarea atribuțiilor sale, emite decizii.
Consiliul științific
Art. 33. — (1) Consiliul științific este format din
minimum 5 membri reprezentând principalele compartimente
din cadrul institutului național care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național.
(3) Din consiliul științific fac parte, de drept, directorul
general și directorul științific ai institutului național.
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific. Președintele consiliului științific trebuie
să aibă funcția de bază la institutul național.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 34. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) propune măsuri pentru perfecționarea profesională,
încadrarea personalului de cercetare în grade profesionale;
e) organizează și coordonează desfășurarea
manifestărilor cu caracter științific;
f) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 35. — (1) Institutul național întocmește anual
bugetul de venituri și cheltuieli, situații financiare anuale,

9

potrivit normelor metodologice elaborate de Ministerul
Finanțelor Publice.
(2) Situațiile financiare anuale se aprobă de către
ministerul coordonator, în condițiile legii.
Art. 36. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al ministrului
coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 37. — Institutul național determină anual volumul de
venituri de realizat și de cheltuieli totale de efectuat, corelat
cu contractele încheiate pentru activitatea programată.
Art. 38. — (1) Salariiile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit potrivit legii.
(2) Salariul de bază al directorului general se stabilește
prin ordin al ministrului coordonator, potrivit reglementărilor
legale.
Art. 39. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 40. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționării de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 41. — (1) Operațiunile de încasări și plăți ale
institutului național se efectuează prin conturi deschise la
bănci comerciale cu sediul în România.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de încasări și plăți și a
normativelor de disciplină financiar-valutare stabilite prin
actele normative în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
(4) Încasările și plățile din fondurile de la bugetul de
stat se derulează prin trezorerie, conform legii.
Art. 42. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Dispoziții finale
Art. 43. — Litigiile institutului național cu persoane fizice
sau persoane juridice, nesoluționate pe cale amiabilă, sunt
supuse spre rezolvare instanțelor judecătorești române de
drept comun.
Art. 44. — Statutul de institut național se reînnoiește
periodic prin reacreditare, conform prevederilor legale, sau
la modificarea obiectului de activitate al institutului național.

10

MONITORUL OFICIAL AL ROMÂNIEI, PARTEA I, Nr. 319/10.IV.2006
GUVERNUL ROMÂNIEI

HOTĂRÂRE
privind modificarea și completarea Normelor metodologice pentru aplicarea Legii nr. 269/2004
privind acordarea unui ajutor financiar în vederea stimulării achiziționării de calculatoare,
aprobate prin Hotărârea Guvernului nr. 1.294/2004, și pentru aprobarea calendarului
desfășurării programului pe anul 2006
În temeiul art. 108 din Constituția României, republicată, și al art. 10 alin. (2) din Legea nr. 269/2004 privind
acordarea unui ajutor financiar în vederea stimulării achiziționării de calculatoare, cu modificările și completările ulterioare,
Guvernul României adoptă prezenta hotărâre.
Art. I. — Normele metodologice de aplicare a Legii
nr. 269/2004 privind acordarea unui ajutor financiar în
vederea stimulării achiziționării de calculatoare, aprobate
prin Hotărârea Guvernului nr. 1.294/2004, publicată în
Monitorul Oficial al României, Partea I, nr. 794 din
27 august 2004, cu modificările ulterioare, se modifică și
se completează după cum urmează:
1. Alineatul (2) al articolului 1 va avea următorul
cuprins:
î (2) Configurația minimă obligatorie a calculatoarelor
pentru achiziționarea cărora se acordă ajutor financiar
potrivit Legii nr. 269/2004 este un calculator cu procesor
1,6 GHz, 128 MB RAM și 40 GB hard-disk și software de
bază.“
2. La alineatul (3) al articolului 3, după litera d) se
introduce o nouă literă, litera e), cu următorul cuprins:
îe) declarație pe propria răspundere a părintelui,
tutorelui, reprezentantului legal sau a ocrotitorului legal,
după caz, sau dată personal de către persoanele cu vârsta
mai mare sau egală cu 18 ani, în sensul că venitul brut
lunar pe membru de familie se încadrează în plafonul
prevăzut de art. 2 alin. (2) din Legea nr. 269/2004 și că
dispun de diferența de bani pentru achiziționarea unui
calculator cu o configurație minimă standard.“
3. După alineatul (5) al articolului 3 se introduce un nou
alineat, alineatul (6), cu următorul cuprins:
î(6) Autoritățile locale abilitate pot să efectueze anchete
sociale pentru verificarea veridicității declarațiilor de venit și
a celor referitoare la bunurile familiei.“
4. Alineatul (1) al articolului 6 va avea următorul
cuprins:
îArt. 6. — (1) La nivelul fiecărei unități de învățământ
preuniversitar se constituie o comisie formată din 4
persoane.“
5. La articolul 6 alineatul (2), după litera c) se introduce
o nouă literă, litera d), cu următorul cuprins:
îd) contabilul unității de învățământ — membru.“
6. Alineatul (1) al articolului 7 va avea următorul
cuprins:
îArt. 7. — (1) La nivelul fiecărui inspectorat școlar
județean, respectiv al municipiului București, se constituie o

comisie formată din 4 persoane, prin numire de către
Inspectoratul Școlar General.“
7. La articolul 7 alineatul (2), după litera c) se introduce
o nouă literă, litera d), cu următorul cuprins:
îd) contabilul inspectoratului școlar județean/Inspectoratului
Școlar al Municipiului București — membru“.
8. Alineatul (2) al articolului 8 va avea următorul
cuprins:
î(2) Componența comisiei este stabilită de către biroul
senatului instituției de învățământ superior prevăzute la
alin. (1). Din comisie face parte obligatoriu contabilul
instituției de învățământ superior.“
9. După alineatul (4) al articolului 11 se introduce un
nou alineat, alineatul (5), cu următorul cuprins:
î(5) Autoritățile locale vor da curs solicitărilor
inspectoratelor școlare județene/al municipiului București
sau ale instituțiilor de învățământ superior, după caz,
pentru cercetarea și verificarea unor situații speciale
constatate de comisii.“
10. La anexa nr. 3, modelul bonului valoric se
completează pe verso cu următorul text:
îa) beneficiarul acestui bon valoric este obligat să îl
utilizeze până la data finală pentru achiziționarea de
calculatoare stabilită prin calendarul pentru acordarea unui
ajutor financiar în vederea achiziționării de calculatoare,
aprobat prin hotărâre a Guvernului;
b) furnizorul de calculatoare este obligat să transmită
bonul valoric către comisiile județene/comisia constituită la
nivelul municipiului București, cât și comisiile constituite la
nivelul instituțiilor de învățământ superior, până la data
finală de depunere, stabilită prin calendarul pentru
acordarea unui ajutor financiar în vederea achiziționării de
calculatoare, aprobat prin hotărâre a Guvernului.“
Art. II. — Se aprobă calendarul pe anul 2006 de
acordare a unui ajutor financiar în vederea stimulării
achiziționării de calculatoare, cuprins în anexa care face
parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
p. Ministrul administrației și internelor,
Mircea Nicu Toader,
secretar de stat
p. Ministrul comunicațiilor și tehnologiei informației,
Florin Bejan,
secretar de stat
Ministrul finanțelor publice,
Sebastian Teodor Gheorghe Vlădescu
București, 29 martie 2006.
Nr. 403.

MONITORUL OFICIAL AL ROMÂNIEI, PARTEA I, Nr. 319/10.IV.2006

11

ANEXĂ

CALENDARUL

pentru acordarea unui ajutor financiar în vederea stimulării achiziționării de calculatoare în anul 2006
Numirea Comisiei centrale, a comisiilor județene, a comisiilor din unitățile și
instituțiile de învățământ
Depunerea cererilor
Evaluarea cererilor de către comisiile din unitățile și instituțiile de învățământ
împreună cu comisiile de anchetă socială
Centralizarea cererilor la Comisia centrală prin intermediul portalului dedicat
Afișarea pe Internet a listei de cereri eligibile
Afișarea pe Internet a listei de beneficiari 2006
Afișarea în fiecare unitate de învățământ a listei beneficiarilor
Depunerea contestațiilor
Rezolvarea contestațiilor
Afișarea rezultatului contestațiilor pe Internet și în fiecare unitate de învățământ
Eliberarea bonurilor valorice
Achiziționarea de calculatoare în termen de 30 de zile de la primirea bonului valoric
Depunerea copiilor după facturi și procese-verbale de predare-primire de către
elevi—studenți
Depunerea de către operatorii economici a bonurilor valorice, copiilor după facturi
și după procesele-verbale de predare-primire spre decontare, la comisia județeană,
respectiv la comisiile din instituțiile de învățământ superior; înregistrarea operatorilor
economici pe portalul dedicat
Afișarea și actualizarea listei de operatori economici înregistrați, împreună cu numărul
de cereri primite
Decontarea către operatorii economici

5 zile de la data intrării în
vigoare a prezentei hotărâri
până la data de 30 aprilie
15 aprilie — 14 mai
10 — 27 mai
11 mai — 1 iunie
2 iunie
3 iunie, până la orele 18.00
3 — 5 iunie
6 — 22 iunie
24 iunie, până la orele 18.00
25 iunie — 1 august
26 iunie — 31 august
26 iunie — 20 septembrie
26 iunie — 20 septembrie

16 iulie — 5 octombrie
16 iulie — 25 octombrie

GUVERNUL ROMÂNIEI

HOTĂRÂRE
privind organizarea și desfășurarea studiilor universitare de masterat
În temeiul art. 108 din Constituția României, republicată, și al art. 9 alin. (4) din Legea nr. 288/2004 privind
organizarea studiilor universitare, cu modificările și completările ulterioare,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Prezenta hotărâre reglementează cadrul general
privind organizarea și desfășurarea studiilor universitare de
masterat, în conformitate cu prevederile Legii nr. 288/2004
privind organizarea studiilor universitare, cu modificările și
completările ulterioare, precum și cu dispozițiile Ordonanței
de urgență nr. 75/2005 privind asigurarea calității educației.
Art. 2. — Studiile universitare de masterat sunt delimitate,
prin proceduri distincte de admitere și de absolvire, față de
celelalte cicluri de studii universitare.
Art. 3. — (1) În conformitate cu prevederile legale, studiile
de masterat reprezintă ciclul II al studiilor universitare și
constituie o etapă pregătitoare obligatorie pentru studiile
doctorale.
(2) Studiile universitare de masterat asigură fie
aprofundarea în domeniul studiilor de licență sau într-un
domeniu apropiat, fie obținerea de competențe
complementare în alte domenii, precum și dezvoltarea
capacităților de cercetare științifică.
Art. 4. — (1) Cunoștințele generale, cunoștințele de
specialitate, competențele generale, abilitățile cognitive,
competențele de specialitate, prevăzute de lege, se stabilesc

prin reglementări proprii fiecărui domeniu, prin regulamentele
de studii masterale și programele analitice, elaborate de
fiecare instituție de învățământ superior care are dreptul legal
de a organiza studii universitare de masterat, în concordanță
cu standardele elaborate în acest scop de Agenția Română
pentru Asigurarea Calității în Învățământul Superior.
(2) Domeniile în care o instituție de învățământ poate
organiza studii universitare de masterat sunt domeniile
studiilor universitare de licență, precum și alte domenii
stabilite prin ordin al ministrului educației și cercetării, la
propunerea Agenției Române pentru Asigurarea Calității în
Învățământul Superior.
(3) Instituțiile de învățământ superior promovează
interdisciplinaritatea în studiile universitare de masterat.
CAPITOLUL II
Instituția Organizatoare de Studii Universitare de Masterat
(I.O.S.U.M.)
Art. 5. — (1) Studiile universitare de masterat se pot
organiza numai de către instituțiile de învățământ superior
acreditate, în cadrul facultăților sau departamentelor stabilite
prin hotărâre a Guvernului, care oferă studii universitare

12

MONITORUL OFICIAL AL ROMÂNIEI, PARTEA I, Nr. 319/10.IV.2006

pentru mai multe cicluri de învățământ sau numai pentru
ciclul II.
(2) Pentru a organiza studii universitare de masterat,
instituțiile de învățământ superior menționate la alin. (1)
trebuie să obțină aprobarea Ministerului Educației și
Cercetării, prin ordin al ministrului, la propunerea Agenției
Române pentru Asigurarea Calității în Învățământul Superior,
pe baza evaluării periodice a capacității instituționale de a
oferi un mediu integrat de învățare și cercetare, la nivel
național sau internațional.
(3) Evaluarea prevăzută la alin. (2) se face la nivelul
fiecărei
instituții
de
învățământ
superior
și
facultăți/departament care organizează studiile universitare de
masterat, pentru fiecare specializare de studii universitare de
masterat, de către Agenția Română pentru Asigurarea
Calității în Învățământul Superior, prin proceduri specifice,
având la bază un sistem de criterii logistice, profesionale și
științifice.
(4) Instituția de învățământ superior care a primit dreptul
de a organiza studii universitare de masterat într-unul sau
mai multe domenii se numește Instituție Organizatoare de
Studii Universitare de Masterat, denumită în continuare
I.O.S.U.M. I.O.S.U.M. are obligația de a publica un raport
anual privind ciclul de studii universitare de masterat.
(5) I.O.S.U.M. elaborează regulamentul de desfășurare a
studiilor universitare de masterat, cu respectarea prevederilor
legale, în termen de 90 de zile de la obținerea calității de
instituție organizatoare de studii universitare de masterat.
Art. 6. — (1) I.O.S.U.M. se poate asocia cu alte
I.O.S.U.M. din țară sau străinătate pentru a realiza studii
universitare de masterat în cooperare.
(2) Condițiile minime necesare pentru ca o instituție, din
țară sau străinătate, să se poată asocia în vederea realizării,
în cooperare, a unor studii universitare de masterat sunt:
a) să aibă dreptul legal de a organiza studii universitare
de masterat;
b) să aplice sistemul de credite transferabile;
c) să aibă implementat un sistem de asigurare a calității.
(3) În situația prevăzută la alin. (1), masterandul își poate
desfășura activitatea, pe baza unui acord scris între instituțiile
organizatoare implicate, alternativ în ambele I.O.S.U.M.
Recunoașterea stagiilor efectuate se face în conformitate cu
regulamentele proprii ale I.O.S.U.M. care a înmatriculat
masterandul.
(4) Acordul prevăzut la alin. (3) cuprinde cerințele
organizării și desfășurării masteratului în fiecare dintre cele
două I.O.S.U.M., în concordanță cu rolul pe care fiecare
parte și-l asumă în cadrul programului comun de studii și cu
legislația specifică din fiecare țară.
(5) Acordul prevăzut la alin. (3) prevede recunoașterea
reciprocă a titlului științific de master de către autoritățile de
resort din cele două țări, pe baza competențelor acestora și
în conformitate cu prevederile legale din fiecare țară.
Art. 7. — (1) Studiile universitare de masterat fac obiectul
procedurilor de asigurare internă și externă a calității stabilite
pe baza bunelor practici europene.
(2) Asigurarea externă a calității reprezintă activitățile de
evaluare, standardele, normele, măsurile, procedurile stabilite
de Agenția Română pentru Asigurarea Calității în
Învățământul Superior.
(3) Asigurarea internă a calității reprezintă activitățile de
autoevaluare, standardele, normele, măsurile, procedurile
stabilite de instituția de învățământ superior în vederea
obținerii, menținerii și îmbunătățirii calității, pe baza
elementelor prevăzute la alin. (2).
(4) Principalii responsabili de calitatea programelor de
masterat sunt I.O.S.U.M., facultatea/departamentul în care se
organizează acest program și masterandul.
(5) Studiile universitare de masterat se desfășoară pe
baza unui contract de studii masterale încheiat între

masterand și I.O.S.U.M. În contract sunt prevăzute drepturile
și obligațiile fiecărei părți implicate în ciclul de studii
universitare de masterat, astfel încât să fie realizate cerințele
de asigurare a calității.
(6) Modelul contractului de studii universitare de masterat
se elaborează de fiecare I.O.S.U.M. în concordanță cu
prevederile regulamentului de organizare și desfășurare a
masteratului și cu respectarea legislației în vigoare.
Art. 8. — (1) În cazul nerespectării standardelor de
calitate sau etică profesională, Ministerul Educației și
Cercetării, pe baza unui raport de evaluare, întocmit de
Agenția Română pentru Asigurarea Calității în Învățământul
Superior, poate lua următoarele măsuri:
a) retragerea, pentru programele de masterat ce nu
respectă standardele prevăzute în prezentul alineat, a
dreptului I.O.S.U.M. de a organiza concurs de admitere
pentru selectarea de noi masteranzi, pentru o durată egală
cu a ciclului studiilor universitare de masterat respective;
b) retragerea calității de I.O.S.U.M.
(2) Redobândirea dreptului I.O.S.U.M. de a organiza
concurs de admitere în ciclul de studii universitare de
masterat sau a calității de I.O.S.U.M. se poate obține numai
pe baza unui nou raport extern de evaluare al Agenției
Române pentru Asigurarea Calității în Învățământul Superior
și cu aprobarea Ministerului Educației și Cercetării, după cel
puțin 3 ani de la aplicarea sancțiunii.
Art. 9. — (1) În baza procedurilor interne de asigurare a
calității, I.O.S.U.M. trebuie să efectueze evaluarea internă a
studiilor universitare de masterat la fiecare 2 ani.
(2) În baza procedurilor externe de asigurare a calității,
I.O.S.U.M. sunt evaluate o dată la 5 ani de către Agenția
Română pentru Asigurarea Calității în Învățământul Superior
pentru a se urmări menținerea standardelor de calitate.
CAPITOLUL III
Organizarea ciclului de studii universitare de masterat
Art. 10. — (1) Studiile universitare de masterat corespund
unui număr de credite de studiu transferabile, cuprins între
90 și 120. Prin excepție, în funcție de durata studiilor
universitare de licență, limita inferioară poate fi de 60 de
credite de studiu transferabile.
(2) La învățământul de zi, durata normală a studiilor
universitare de masterat este de 1—2 ani și corespunde unui
număr de 30 de credite de studiu transferabile pentru un
semestru de studiu.
(3) Durata totală cumulată a ciclului I — studii universitare
de licență și a ciclului II — studii universitare de masterat
trebuie să corespundă obținerii a cel puțin 300 de credite de
studiu transferabile.
(4) Masteranzii care la absolvire doresc să ocupe posturi
didactice în învățământ trebuie să opteze pentru parcurgerea
unui modul de pregătire psihopedagogic, care să corespundă
unui număr de 30 sau 60 de credite, în funcție de absolvirea
sau nu a modulului opțional de pregătire psihopedagogică din
planul de învățământ al studiilor universitare de licență,
precum și a domeniului în care viitorii absolvenți doresc să
lucreze: învățământul primar și gimnazial, respectiv
învățământul liceal sau universitar.
Art. 11. — Studiile universitare de masterat se desfășoară
conform ofertei educaționale a I.O.S.U.M. (în limba română,
într-una din limbile minorităților naționale sau într-o limbă de
circulație internațională).
Art. 12. — (1) Pot fi cadre didactice în cadrul unui
program de masterat numai acele cadre didactice care au
obținut titlul științific de doctor.
(2) Titularii de curs pot fi cadrele didactice cu gradul de
profesor universitar, conferențiar universitar sau lector/șef de
lucrări care au obținut titlul de doctor.

MONITORUL OFICIAL AL ROMÂNIEI, PARTEA I, Nr. 319/10.IV.2006
Art. 13. — (1) Programul de pregătire universitară de
masterat se desfășoară în cadrul I.O.S.U.M., pe baza
planului de învățământ aprobat de senatul universitar și
avizat de Ministerul Educației și Cercetării, în conformitate cu
prevederile legale.
(2) Planul de învățământ cuprinde atât discipline de
cunoaștere avansată în cadrul domeniului de studii
universitare de masterat, cât și module de pregătire
complementară necesare pentru o inserție rapidă a
absolventului de studii universitare de masterat pe piața
muncii.
(3) În cadrul programului de pregătire universitară de
masterat, pentru a evidenția rezultatele formării, concomitent
cu sistemul de evaluare se utilizează sistemul de credite
transferabile. Fiecare I.O.S.U.M. este autorizată să
stabilească propriile reguli de evaluare a masteranzilor și
criteriile specifice de promovare a probelor din cadrul
programului de pregătire universitară de masterat.
(4) Programul de pregătire al masterandului trebuie să
conțină și o componentă de cercetare științifică sau creație
vocațională, în concordanță cu specificul domeniului de studii.
(5) Masterandul realizează activitatea prevăzută la
alin. (4) în echipe de cercetare științifică sau creație
vocațională din care pot face parte și doctoranzi, cadre
didactice, cercetători.
(6) Programul de cercetare științifică sau creație
vocațională se poate desfășura în cadrul I.O.S.U.M. propriu
sau în cadrul celorlalte I.O.S.U.M. partenere în programul de
masterat, în conformitate cu acordul încheiat între acestea.
(7) Rezultatele cercetării științifice realizate pot fi
valorificate de masterand prin articole în reviste de
specialitate și la realizarea disertației.
Art. 14. — (1) Masteratul se încheie cu susținerea publică
a unei disertații.
(2) Tema disertației se stabilește de către conducătorul
de disertație împreună cu masterandul și se corelează cu
programul de pregătire universitară de masterat, cu domeniul
de competență al conducătorului de disertație, cu programele
și cu politica instituțională ale I.O.S.U.M. Tema disertației se
aprobă de conducerea facultății sau departamentului în care
se desfășoară studiile universitare de masterat.
(3) Conducătorul de disertație poate fi oricare dintre
cadrele didactice ale programului respectiv de studii
universitare de masterat.
Art. 15. — (1) Studiile universitare de masterat se pot
organiza în forma de învățământ cu frecvență, frecvență
redusă și la distanță.
(2) Durata studiilor universitare de masterat la formele de
învățământ de zi, cu frecvență redusă și la distanță este
aceeași.
(3) Forma de învățământ la distanță se poate organiza și
on-line, cu condiția ca I.O.S.U.M. să dispună de platforma
informatică necesară.
(4) Durata studiilor universitare de masterat, exprimată în
credite transferabile, organizate la forma de învățământ cu
frecvență redusă sau la distanță este aceeași cu durata
studiilor universitare de masterat organizate la forma de
învățământ de zi.
(5) Studiile universitare de masterat în forma de
învățământ cu frecvență se pot organiza în regim de
finanțare de la bugetul de stat sau în regim cu taxă.
Ministerul Educației și Cercetării alocă anual pentru studiile
universitare de masterat în forma de învățământ cu frecvență
un număr de locuri finanțate de la buget.
(6) Studiile universitare de masterat în forma de
învățământ cu frecvență redusă sau la distanță se
organizează numai în regim cu taxă. Numărul de locuri
pentru studiile universitare de masterat în regim cu taxă și
cuantumul acesteia se stabilesc de către senatul fiecărei

13

I.O.S.U.M., pe baza legislației în vigoare și cu respectarea
cerințelor de asigurare a calității.
(7) Structura și conținutul programului de pregătire sunt
aceleași pentru toate cele trei forme de învățământ.
(8) Planurile de învățământ pentru toate formele de
pregătire sunt aprobate de Ministerul Educației și Cercetării,
în conformitate cu prevederile legale, și pot fi modificate
numai începând cu anul I de studii.
Art. 16. — Pe parcursul ciclului de studii universitare de
masterat, un masterand își poate schimba forma de
învățământ potrivit prevederilor regulamentului I.O.S.U.M. și
clauzelor contractului de studii universitare de masterat.
Art. 17. — (1) Masterandul poate solicita schimbarea
temei din programul de cercetare sau creație vocațională o
singură dată în timpul studiilor universitare de masterat.
(2) Schimbarea temei programului de cercetare sau
creație vocațională se aprobă conform regulamentului propriu
al I.O.S.U.M., în cadrul aceluiași domeniu de studii în care a
fost înmatriculat masterandul, fără modificarea duratei ciclului
de studii universitare de masterat.
(3) În cazul programelor comune de studii, schimbarea
temei programului de cercetare se face cu acordul ambelor
I.O.S.U.M.
CAPITOLUL IV
Masterandul
Art. 18. — (1) Orice persoană care are dreptul să
participe la concursul de admitere la studii universitare de
masterat poate urma, o singură dată, un singur program de
masterat pe locuri finanțate de la bugetul de stat.
(2) Persoana care a fost admisă la studiile universitare de
masterat are calitatea de student și poartă denumirea
generică de masterand, pe toată durata ciclului II de studii
universitare.
Art. 19. — (1) Masterandul înscris la forma de învățământ
cu frecvență, având calitatea de student potrivit art. 18 alin. (2),
beneficiază de burse și drepturi sociale în condițiile legii.
(2) Bursa de masterat se acordă semestrial, într-un
cuantum prevăzut pe baza criteriilor stabilite în regulamentul
propriu al I.O.S.U.M.
(3) Bursa de masterat se acordă din veniturile I.O.S.U.M.
provenite din sume alocate de la bugetul de stat, din venituri
proprii, donații, sponsorizări și din alte surse, în condițiile legii.
Art. 20. — Masteranzii care urmează studiile la forma de
învățământ fără frecvență și sunt salariați în administrația
publică, în regiile autonome cu specific deosebit sau în alte
unități bugetare au dreptul la concedii de studii fără plată,
potrivit legislației în vigoare.
Art. 21. — Masteranzii care îndeplinesc toate obligațiile
de studiu și cercetare prevăzute în contract și susțin cu
succes disertația primesc titlul de master în domeniul de
studiu abordat.
Art. 22. — Un masterand poate întrerupe studiile
universitare de masterat, pe baza unor motive întemeiate,
stabilite prin regulamentul prevăzut de art. 5 alin. (5), cu
aprobarea conducerii I.O.S.U.M. care organizează studiile
respective, pentru o perioadă de timp cumulată de cel mult
un an de zile.
CAPITOLUL V
Admiterea la studiile universitare de masterat
Art. 23. — (1) Au dreptul să participe la concursul de
admitere la studii universitare de masterat:
a) absolvenții cu diplomă de licență ai ciclului I de studii
universitare — studiile universitare de licență, în concordanță
cu Legea nr. 288/2004, cu modificările și completările
ulterioare;
b) absolvenții cu diplomă de licență sau echivalentă ai
studiilor universitare de lungă durată, obținută până la

14

MONITORUL OFICIAL AL ROMÂNIEI, PARTEA I, Nr. 319/10.IV.2006

absolvirea primei promoții de studii universitare de licență,
prevăzută la lit. a).
(2) Condițiile de admitere sunt aceleași pentru ambele
categorii de candidați prevăzute la alin. (1), precum și pentru
ambele categorii de masterat prevăzute la art. 3.
Art. 24. — (1) Admiterea candidaților la studii universitare
de masterat, indiferent de forma de învățământ în care se
organizează, se face prin concurs organizat anual de
I.O.S.U.M., înainte de începerea anului universitar.
(2) Organizarea și desfășurarea concursului de admitere
la studii universitare de masterat se realizează în
conformitate cu regulamentul propriu al fiecărei I.O.S.U.M.
(3) Concursul de admitere la studii universitare de
masterat poate conține o serie de probe scrise sau/și orale,
specifice domeniului de studiu. În cazul studiilor universitare
de masterat organizate într-o limbă de circulație
internațională, concursul de admitere trebuie să conțină și
verificarea competențelor lingvistice pentru limba de studiu.
(4) Înscrierea la concursul de admitere la studii
universitare de masterat într-un domeniu se poate face
indiferent de domeniul în care a fost dobândită diploma de
licență. Cunoștințele specifice domeniului de studiu se verifică
pe baza unei bibliografii cuprinzând lucrări de specialitate,
anunțată din timp de I.O.S.U.M.
Art. 25. — Candidații care au fost exmatriculați de la
studii universitare de masterat au dreptul să se înscrie la un
nou concurs de admitere numai pe locuri cu taxă, indiferent
de forma de învățământ.
Art. 26. — Validarea rezultatelor concursului de admitere
la studii universitare de masterat și înmatricularea candidaților
care au reușit la concurs se fac prin decizii ale conducerii
I.O.S.U.M.
CAPITOLUL VI
Susținerea disertației
Art. 27. — (1) Disertația trebuie să demonstreze
cunoașterea științifică avansată a temei abordate, să conțină
elemente de originalitate în dezvoltarea sau soluționarea
temei, precum și modalități de validare științifică a acestora.
(2) Procesul de elaborare și susținere a disertației se
organizează de fiecare I.O.S.U.M., pe baza regulamentelor
proprii, de regulă în perioadele prevăzute pentru examenele
de licență.
Art. 28. — (1) Comisia de disertație este alcătuită de
fiecare I.O.S.U.M. pe baza regulamentelor proprii.
(2) Președintele comisiei de disertație este un
reprezentant al conducerii I.O.S.U.M., desemnat de senatul
universitar.
Art. 29. — (1) Elaborarea și prezentarea disertației se pot
face și într-o limbă de circulație internațională, conform
prevederilor contractului de studii universitare de masterat.
(2) În cazul programelor de studii universitare de masterat
organizate în condițiile art. 6, disertația se depune la
I.O.S.U.M. care a făcut înmatricularea inițială a

masterandului, împreună cu un referat favorabil al I.O.S.U.M.
coorganizatoare a programului de studii.
Art. 30. — I.O.S.U.M. va asigura accesul la disertațiile
susținute public prin consultarea acestora în bibliotecile
proprii sau prin intermediul schimburilor interuniversitare.
Art. 31. — În situația în care disertația este scrisă într-o
altă limbă decât română, lucrarea va fi însoțită de un
rezumat redactat în limba română.
Art. 32. — (1) Disertația se susține în ședință publică în
fața comisiei de disertație.
(2) În cazul disertațiilor redactate într-o limbă de circulație
internațională, susținerea publică se poate face în respectiva
limbă.
(3) Prezentarea disertației trebuie să evidențieze
contribuțiile masterandului în realizarea ei și elementele de
originalitate.
Art. 33. — (1) Rezultatele evaluării disertației se exprimă
prin note de la 1 la 10, ca medie aritmetică a notelor
acordate de fiecare membru al comisiei. Promovarea
disertației se face de către masteranzii care au obținut cel
puțin media 6.
(2) În cazul nepromovării disertației, candidatul se poate
prezenta la o a doua sesiune după ce a integrat modificările
recomandate de comisie.
(3) Dacă și la a doua susținere a disertației masterandul
nu obține medie de promovare, acesta va primi un certificat
de absolvire a programului de studii universitare de masterat
și foaia matricolă.
(4) Masterandul care a îndeplinit toate cerințele prevăzute
în programul de studii universitare de masterat și a obținut
cel puțin media 6 la susținerea publică a disertației primește
diploma de studii universitare de masterat însoțită de
suplimentul la diplomă, întocmit conform reglementărilor în
vigoare.
CAPITOLUL VII
Dispoziții tranzitorii și finale
Art. 34. — (1) Prezenta hotărâre se aplică începând cu
anul universitar 2006—2007.
(2) Începând cu data intrării în vigoare a prezentei
hotărâri nu se mai autorizează programe de masterat decât
în concordanță cu prezenta hotărâre.
Art. 35. — Pentru programele de masterat aprobate
anterior intrării în vigoare a prezentei hotărâri și aflate în
derulare se aplică reglementările în vigoare la data aprobării
acestora, urmând ca apoi să intre în lichidare.
Art. 36. — Diplomele de masterat obținute de absovenții
studiilor postuniversitare de masterat organizate în baza
prevederilor anterioare prezentei hotărâri sunt echivalente cu
cele obținute la finalizarea studiilor de masterat organizate în
temeiul prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
Ministrul muncii, solidarității sociale și familiei,
Gheorghe Barbu
București, 29 martie 2006.
Nr. 404.

MONITORUL OFICIAL AL ROMÂNIEI, PARTEA I, Nr. 319/10.IV.2006

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII ȘI CULTELOR

ORDIN
privind clasarea imobilului îPalatul Czell“, situat în municipiul Brașov,
Piața Sfatului nr. 26, județul Brașov
În temeiul prevederilor art. 12 alin. (3) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de clasare nr. 2.566 din 28 aprilie 2005, precum și Avizul Comisiei Naționale a
Monumentelor Istorice nr. 107/E din 2 iunie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Imobilul îPalatul Czell“, situat în municipiul
Brașov, Piața Sfatului nr. 26, județul Brașov, se clasează
în grupa B, cod BV-II-m-B-20906.

Art. 2. — Direcția pentru Cultură, Culte și Patrimoniul
Cultural Național a Județului Brașov va îndeplini procedurile
de comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Adrian Iorgulescu
București, 13 martie 2006.
Nr. 2.098.

MINISTERUL CULTURII ȘI CULTELOR

ORDIN
privind clasarea Chioșcului de grădină și a Bazinului decorativ, situate în incinta imobilului
din str. Silvestru nr. 38, sectorul 2, București
În temeiul prevederilor art. 12 alin. (3) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de clasare nr. 2.195 din 12 aprilie 2005, precum și Avizul Comisiei Naționale a
Monumentelor Istorice nr. 108/E din 2 iunie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Chioșcul de grădină și Bazinul decorativ,
situate în incinta imobilului din str. Silvestru nr. 38, sectorul 2,
București, se clasează în grupa B, cod B-II-m-B-20912.
Art. 2. — Direcția pentru Cultură, Culte și Patrimoniul

Cultural Național a Municipiului București va îndeplini
procedurile de comunicare către proprietar și autoritățile
administrației locale, în termen de cel mult 30 de zile de la
data emiterii prezentului ordin.

Ministrul culturii și cultelor,
Adrian Iorgulescu
București, 13 martie 2006.
Nr. 2.099.

16

MONITORUL OFICIAL AL ROMÂNIEI, PARTEA I, Nr. 319/10.IV.2006

MINISTERUL CULTURII ȘI CULTELOR

ORDIN
privind declasarea parțială a imobilului situat în municipiul București,
Str. Polonă nr. 105, sectorul 1
În temeiul prevederilor art. 18 alin. (2) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere dosarele de declasare nr. 1.068 din 3 martie 2005, 4.268 din 1 august 2005 și 6.639 din
13 octombrie 2005, precum și Avizul Comisiei Naționale a Monumentelor Istorice nr. 348/E din 4 noiembrie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Imobilul situat în municipiul București,
Str. Polonă nr. 105, sectorul 1, se declasează parțial, cu
păstrarea fațadelor celor două corpuri de clădire,
corespunzătoare frontului străzii Polonă, în categoria de
monument istoric grupa B, cod B-II-m-B-19449.

Art. 2. — Direcția pentru Cultură, Culte și Patrimoniul
Cultural Național a Municipiului București va îndeplini
procedurile de comunicare în termen de cel mult 30 de zile
de la data emiterii prezentului ordin.

Ministrul culturii și cultelor,
Adrian Iorgulescu
București, 13 martie 2006.
Nr. 2.100.
MINISTERUL CULTURII ȘI CULTELOR

ORDIN
privind clasarea imobilului situat în municipiul Alba Iulia, Str. Teilor nr. 6, județul Alba
În temeiul prevederilor art. 12 alin. (3) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de clasare nr. 1.375 din 21 martie 2005, precum și Avizul Comisiei Naționale a
Monumentelor Istorice nr. 113/E din 2 iunie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Imobilul situat în municipiul Alba Iulia,
Str. Teilor nr. 6, județul Alba, se clasează în grupa B,
cod AB-II-m-B-20911.

Art. 2. — Direcția pentru Cultură, Culte și Patrimoniul
Cultural Național a Județului Alba va îndeplini procedurile
de comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Adrian Iorgulescu
București, 13 martie 2006.
Nr. 2.101.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 319/10.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|114951]
ISSN 1453—4495

